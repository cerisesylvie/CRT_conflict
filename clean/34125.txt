Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SOCIALE
Disabili
ISTRUZIONE PUBBLICA
Personale docente e non docente



Oggetto del Consiglio n. 2043 del 9 novembre 2011 - Resoconto
OGGETTO N. 2043/XIII - Interrogazione: "Modalità di
assunzione di operatori di sostegno da parte della Società di
servizi Valle d'Aosta".
Interrogazione
Ricordata l'interrogazione a risposta immediata discussa
durante la seduta consiliare del 19 ottobre scorso riguardante
"Problematiche relative all'assunzione di operatori di sostegno da
parte della Società di servizi Valle d'Aosta";
i sottoscritti Consiglieri regionali
Interrogano
l'Assessore competente per sapere:
1) quanti operatori di sostegno sono stati assunti per l'anno
scolastico 2010/2011 e quanti per l'anno 2011/2012;
2) rispettivamente con quali modalità;
3) se gli operatori assunti con "chiamata su presenza ai
centri per l'impiego" nel 2010 sono stati sottoposti a prove o
colloqui attitudinali preliminari e quali;
4) se gli operatori assunti dalla Società di servizi nel 2011
risultati "non idonei" alla prova di selezione o assunti per
chiamata diretta sono stati sottoposti a prove o colloqui
attitudinali preliminari e quali.
F.to: Patrizia Morelli - Giuseppe Cerise
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci M. le Président.
Per il punto 1 e 2, gli operatori di sostegno assunti dal
Dipartimento personale e organizzazione dell'Amministrazione
regionale l'anno scorso per l'anno scolastico 2010-2011, sono stati
97, di cui 72 dalla graduatoria e 25 dai centri per l'impiego.
Operatori assunti quest'anno dalla società: 97, stesso numero, di
cui 86 dalla graduatoria, e 11 quelli che non hanno ottenuto una
valutazione pari o superiore a 12/20. Do anche il riferimento - se
può servire - dell'anno 2009-2010: 97 assunti, 74 dalla graduatoria
e 23 dai centri per l'impiego. Dirò dopo, 2009-2010 anche al centro
per l'impiego nessuna selezione, solo dal 2010-2011 selezione al
centro per l'impiego e dirò dopo.
Terza domanda: nel 2010, a fronte di una graduatoria di 92
idonei, le assunzioni attivate utilizzando la graduatoria sono
state solo 72, a fronte di una necessità di 97, quindi è stata
attivata la procedura di chiamata su presenza per le restanti 25
unità ed i requisiti per partecipare alla chiamata erano i
seguenti: o titolo di studio o qualifica - qui è in subordine - o
qualifica di assistente portatore di handicap o - ancora in
subordine - solo requisiti di accesso previsti per il contratto
collettivo, quindi diploma di maturità di indirizzo sociale. Nel
2010-2011 per la prima volta è stata introdotta la prova orale
attitudinale semistrutturata a contenuto teorico-pratico vertente
sui seguenti argomenti: cultura generale, la legge n. 104,
l'analisi di un caso di persona con handicap inserita nel contesto
scolastico e legge regionale n. 14, quella sugli interventi e
servizi a favore delle persone con disabilità. Negli anni
precedenti invece la chiamata richiedeva il solo possesso del
titolo di studio con qualifica, quindi nelle premesse della
question
probabilmente il riferimento all'anno scorso è
giusto, ma in generale negli anni precedenti mai era stata fatta la
prova. Si informa che i numerosi nominativi dei soggetti risultati
non idonei nelle procedure selettive sono stati successivamente
assunti con la procedura della chiamata su presenza, questo è un
elemento da rilevare; ad esempio, nel 2009-2010, alla procedura
concorsuale pubblica erano stati ammessi 463 candidati, idonei 92,
e dei 23 assunti con chiamata su presenza 15 erano fra i non
ammessi, cioè ammessi non idonei al concorso, ed al collocamento
non avevano superato nessuna prova perché non era stata inserita,
ma è stata inserita dopo...questo per tracciare la cronaca degli
anni scorsi.
La questione invece della prova di selezione, quelli
"non
idonei"
o se
"sono stati sottoposti"
, degli 11 operatori
di sostegno che non avevano raggiunto il punteggio minimo, solo 6
non avevano mai prestato servizio in tale qualifica. Per assicurare
la completezza del servizio, la società ha ritenuto di organizzare,
per recuperare i punti mancanti all'idoneità, un corso obbligatorio
formativo che è iniziato il 24 ottobre, con interventi di esperti
sanitari e scolastici. Il corso...perché non si è fatto prima?
Perché chiaramente si doveva scegliere fra iniziare il servizio con
l'inizio dell'anno scolastico o fare il corso. Ricordo che l'anno
scorso con il collocamento il servizio è iniziato dopo novembre,
addirittura quasi a dicembre, quindi siamo rimasti senza operatori.
Pertanto la scelta era che le 11 persone sarebbero state senza
educatori fino alla fine del corso, ragion per cui si è iniziato il
corso; adesso, il 24 ottobre, è stato messo in piedi e ovviamente
se il corso fosse stato precedente, non sarebbe stato possibile
coprire le esigenze del servizio, come purtroppo è accaduto in
passato, perché attraverso la chiamata su presenza sappiamo che i
tempi si sono dilatati, con tutte le problematiche organizzative
che questo aveva comportato, cosa che quest'anno abbiamo cercato di
evitare. Grazie.
Président
- La parole à la Conseillère Patrizia
Morelli.
Morelli (ALPE)
- Merci M. le Président.
Ho apprezzato, Assessore, il tono pacato della sua risposta
odierna; avevo apprezzato meno la sua risposta nell'ultimo
Consiglio regionale, ed è per questo che sono tornata su questo
argomento: per chiedere ulteriori chiarimenti e precisazioni che
lei mi ha dato e che confermano il fatto che la volta scorsa era
stato assolutamente impreciso, quando mi ha risposto che per gli
anni precedenti era sempre stato fatto così. Veniva cioè attivata
la chiamata per presenza dai centri per l'impiego e le persone non
venivano sottoposte ad alcun tipo di prova, me lo ha detto lei che
l'anno scorso le persone...
(interruzione dell'Assessore Laurent Viérin, fuori
microfono)
...ecco, il fatto che negli anni precedenti questo non fosse
stato fatto non è una giustificazione! L'anno scorso è stato fatto,
è stata presa una decisione saggia, dal mio punto di vista, e
quindi il fatto che quest'anno siano 6, 16, 26 o 36, dal punto di
vista del principio non cambia. Lei dice: sono soltanto 6 quelli
che non hanno raggiunto l'idoneità...fossero stati 16 o 26 la
vostra soluzione sarebbe stata la stessa! Bene, è giusto fare un
corso di formazione che a quanto mi risulta durerà solo 8 ore...non
so se queste persone potranno essere sufficientemente formate; mi
rendo anche conto che bisogna dare una risposta agli alunni che
sarebbero rimasti senza. Però veramente auspico un poco più di
correttezza nelle risposte, maggiore precisione ed il fatto che
siano stati duramente criticati da lei i genitori dei ragazzi
disabili, genitori che hanno espresso delle loro legittime
perplessità, è estremamente spiacevole.
La sua risposta di oggi è molto più completa e va nella
direzione di dire che è necessario fare una prova di selezione;
probabilmente per i 6 non idonei quest'anno si sarebbe dovuta fare
un'altra prova per assumere i 6 mancanti, e non semplicemente fare
un corso di formazione a scuola già iniziata! Mi auguro che questa
problematica sia affrontata con maggiore serietà e con meno
approssimazione.
Presidente
- La parola all'Assessore all'istruzione e
cultura, Laurent Viérin, per fatto personale.
Viérin L. (UV)
- Senza entrare nel merito della risposta,
solo per precisare che il sottoscritto non ha duramente criticato i
genitori che hanno firmato l'iniziativa, e questo è a verbale,
nessuna critica è stata espressa in merito alle esternazioni che
sono state fra l'altro codificate attraverso una lettera che è
arrivata non al sottoscritto, ma ai Consiglieri regionali...ma
nessuna critica, né dura, né pacata! Quindi, ad onor del vero, e
soprattutto rivendicando il principio di correttezza che lei ha
evocato, rivendico che sia tenuto il giusto tono, soprattutto di
non entrare nel merito di apprezzamenti che non sono stati da me
esternati!
