Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 1497 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1497/X Subconcessione alla società F.lli Ronc di
derivazione d'acqua dal Ru Buillet, che a sua volta deriva le acque
dalla Dora di Valsavarenche e dal Grand-Ru d'Introd, che a sua
volta deriva le acque dalla Dora di Rhêmes, in comune di Introd,
per produzione di energia elettrica.
Deliberazione Il Consiglio
Premesso che:
il Consorzio di Miglioramento Fondiario di Introd utilizza, in
forza del decreto del Genio Civile n. 3713 in data 16 ottobre 1944,
una derivazione d'acqua dal torrente Savara, tramite il Ru Buillet,
a scopo irriguo, di costanti moduli 0,60 nel periodo dal 1° aprile
al 30 settembre, oltre a moduli 0,10 defluenti tutto l'anno per usi
domestici e, in forza del decreto del Genio Civile n. 3356 in data
20 settembre 1944, una derivazione d'acqua dal torrente Dora di
Rhêmes, tramite il Grand-Ru d'Introd, a scopo irriguo, di moduli
0,70 nel periodo dal 15 aprile al 30 settembre, oltre a moduli 0,10
defluenti tutto l'anno per usi domestici;
Precisato che, in forza di una convenzione stipulata tra il
Consorzio di Miglioramento Fondiario di Introd e la Società F.lli
Ronc s.r.l. per l'utilizzazione delle opere di presa, derivazione,
regolazione, adduzione e scarico del Ru Buillet e del Grand-Ru
d'Introd, la suddetta Società intende utilizzare, prima della loro
restituzione al corso normale, parte delle colature e delle acque
residue dei canali, ai fini della produzione di energia
elettrica;
Tenuto presente che la società F.lli Ronc, in accordo con il
C.M.F. di Introd, intende anche utilizzare, ai fini di
regolarizzare ed incrementare la produzione di energia, le colature
di acque non pubbliche, intercettate dai canali di gronda del Ru
Buillet e del Grand-Ru d'Introd, da sempre utilizzate dal consorzio
stesso per usi irrigui e domestici;
Rilevato che, con domande in data 19 agosto 1991, la Società
F.lli Ronc ha chiesto all'Amministrazione regionale la
subconcessione di derivare, rispettivamente dal canale denominato
Ru Buillet, che a sua volta deriva le acque dalla Dora di
Valsavarenche, moduli max. 0,70 e medi 0,20 di acqua per produrre,
sul salto di metri 389, la potenza nominale media di Kw. 76 e, dal
canale denominato Grand-Ru d'Introd, che a sua volta deriva le
acque dalla Dora di Rhêmes, moduli max. 0,70 e medi 0,22 di acqua
per produrre, sul salto di metri 21 8, la potenza nominale media di
KW. 47.
Precisato che le domande, corredate dai relativi progetti in
data aprile 1991, a firma ing. Roberto Licatese, prevedono la
costruzione di due impianti del tipo ad acqua fluente con canali di
derivazione, vasche di carico, condotte forzate, edificio di
produzione e canali di restituzione.
Visto altresì che:
- il Magistrato per il Po, di Parma, con note n. 4989 in data 13
maggio 1993 (Ru Buillet) e n. 6033 in data 02 luglio 1993 (Grand-Ru
d'Introd) ha rilasciato i nulla-osta nei riguardi idraulici per
l'ammissione ad istruttoria delle domande di cui si tratta;
- l'ENEL, Compartimento di Torino, con note prot. 1221 in data
12 agosto 1993 (Ru Buillet) e n. 1201 in data 10 agosto 1993
(Grand-Ru d'Introd) ha fatto presente di non aver alcuna
osservazione da formulare, ai sensi dell'articolo 18 del D.P.R. n.
342 del 18 marzo 1965 circa le domande sopraddistinte;
- gli avvisi di presentazione delle domande 19 agosto 1991 della
Società F.lli Ronc sono stati pubblicati sul Foglio Annunzi Legali
della Valle d'Aosta n. 23 in data 28 agosto 1993 (Ru Buillet) e n.
28 in data 16 ottobre 1993 (Grand-Ru d'Introd) e riprodotti nel n.
219 della Gazzetta Ufficiale della Repubblica Italiana (foglio
inserzioni) in data 17 settembre 1993 (Ru Buillet) e n. 266 in data
12 novembre 1993 (Grand-Ru d'Introd), senza dar luogo alla
presentazione di domande incompatibili e concorrenti;
- con deliberazione di Giunta n. 7637 in data 10 settembre 1993
è stata rilasciata l'autorizzazione provvisoria all'esecuzione dei
lavori di cui alle domande 19 agosto 1991;
- pur trattandosi di due domande distinte, avanzate
contemporaneamente dalla stessa società che prevedono la
costruzione di due impianti separati, con ubicazione delle opere di
produzione in un unico edificio, si è ritenuto opportuno unificare
le istruttorie;
- con Ordinanza dell'Assessore ai Lavori Pubblici n 176 in data
13 gennaio 1994 è stato disposto il deposito delle domande e dei
relativi progetti presso l'Assessorato LL.PP. della Regione per 15
giorni consecutivi, decorrenti dal 24 gennaio 1994, a disposizione
di chiunque intendesse prenderne visione nelle ore d'ufficio;
- copia dell'Ordinanza è stata affissa per il predetto periodo
di 15 giorni all'Albo Pretorio dei comuni di Introd Valsavarenche e
Rhêmes-Saint-Georges, e copia della medesima è stata inviata al
Ministero dei Lavori Pubblici, al Magistrato per il Po di Parma,
alla Sezione Idrografica per il Po di Torino, alle Associazioni
irrigue Est-Sesia di Novara ed Ovest-Sesia di Vercelli, all'ENEL
Compartimento di Torino, alla Prima Direzione del Genio Militare di
Torino, al Consorzio regionale Pesca, all'Assessorato Agricoltura e
Forestazione, Servizio S.I.D.S., al servizio Energia
dell'Assessorato Industria e Commercio, al Servizio Tutela
dell'Ambiente dell'Assessorato dall'Ambiente, all'Assessorato del
Turismo, Ufficio Sovraintendenza, all'Autorità di Bacino del Fiume
Po, alla Comunità montana Grand-Paradis, all'Ente Parco Nazionale
del Gran Paradiso ed alla Società F.lli Ronc.
- la pubblicazione presso i comuni di Introd, Valsavarenche e
Rhêmes-Saint-George, come risulta dai referti in calce
all'ordinanza, è regolarmente avvenuta ed ha dato luogo alla
presentazione, da parte della Associazione d'Irrigazione dell'Agro
all'Ovest del Sesia di Vercelli di un esposto datato 27 gennaio
1994 con il quale, a salvaguardia delle dotazioni idriche dei
canali Naviglio d'Ivrea, Depretis e Farini, derivati dalla Dora
Baltea, della quale i torrenti Dora di Rhêmes e Dora di
Valsavarenche sono tributari, I'Associazione Irrigua chiede che nel
disciplinare di subconcessione vengano inserite le seguenti
precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Precisato che i canali di derivazione, come stabilito
nell'articolo 6 del disciplinare di subconcessione, dovranno essere
dotati di paratoie regolabili in modo da garantire che non entrino
nelle derivazioni delle quantità d'acqua superiori a quelle di
concessione; inoltre gli impianti di cui si tratta sono del tipo ad
acqua fluente in quanto le vasche di carico servono esclusivamente
alla regolazione della portata, per cui non sono da temere
turbamenti del regime idraulico della Dora Baltea. Comunque, a
maggior tutela delle dotazioni idriche preesistenti, poste a valle
delle derivazioni in oggetto, le precisazioni richieste dalla
citata Associazione Irrigua sono state inserite nell'articolo 8 del
disciplinare di subconcessione.
Considerato inoltre che il nulla-osta militare è stato
rilasciato con nota n. FR/300/62100/GDA in data 25 marzo 1994 dal
Comando della Regione Militare Nord-Ovest di Torino, in quanto gli
impianti di cui si tratta non interferiscono con interessi
demaniali, né con vincoli militari concernenti la difesa del
territorio.
Rilevato altresì che la visita locale d'istruttoria, come
stabilito nell'ordinanza, è regolarmente avvenuta il 25 febbraio
1994 ed alla medesima sono intervenuti i funzionari dell'Ufficio
Concessioni Acque della Regione, il sig. Naudin Osvaldo, sindaco
del comune di Introd, il sig. Petit Renato, sindaco del comune di
Rhêmes-SaintGeorges, in rappresentanza della comunità montana
Grand-Paradis, Vaschetto Patrizia e Jocollé Luigino, in
rappresentanza del P.N.G.P., Milani Sergio dell'Assessorato
dell'Ambiente, Ronc Mario Alessandro, titolare delle domande di
subconcessione, assistito dall'ing. Licatese, progettista delle
opere, e dal dott. Chentre Lorenzo e geom. Bozon Gabriele. Nel
corso della riunione i rappresentanti del Parco hanno fatto
presente di non avere alcuna particolare osservazione da formulare
in quanto la richiesta di subconcessione non comporta aumenti di
prelievo d'acqua dalla Dora di Valsavarenche rispetto a quello
regolarmente assentito al Ru Buillet. I convenuti hanno dato atto
che le opere risultano interamente eseguite e che, salvo modeste
varianti, corrispondono alle rappresentazioni grafiche di
progetto.
Precisato inoltre che l'impianto, come accertato da un
precedente sopralluogo, risulta in esercizio, con l'utilizzazione
delle sole acque private, per le quali, ai sensi della legge n. 36
del 05 gennaio 1994, la società F.lli Ronc si è impegnata a
richiedere il riconoscimento dei diritti esercitati, nei termini
prescritti dall'articolo 34 della suddetta legge.
Tenuto presente che:
- le opere di presa sono state posizionate in prossimità dei
canali irrigui Grand-Ru d'Introd e Ru Buillet, dai quali l'acqua
viene derivata;
- le vasche di carico hanno le dimensioni di mt. 9,50 x 4,55
(Grand-Ru d'Introd) e mt. 7,30 x 5,10 (Ru Buillet), sul fondo delle
quali sono installati gli imbocchi troncoconici delle condotte
forzate, protetti da griglia a maglia fine;
- le vasche, coperte superiormente da un grigliato orizzontale,
saranno inserite in un piccolo fabbricato contenente, in aderenza
alle vasche, anche le camere delle valvole a farfalla e dei
by-pass;
- le condotte forzate hanno rispettivamente il diametro di 300
mm. ed una lunghezza di mt. 723,46 (Grand-Ru d'Introd) e diametro
di 450 mm. e lunghezza di mt. 1583,39 (Ru Buillet);
- l'edificio di produzione, all'interno del quale sono state
installate le apparecchiature di generazione e di controllo, è
ubicato in località Condy, sulla sinistra orografica della Dora di
Valsavarenche, a poche centinaia di metri a monte della confluenza
con la Dora di Rhêmes;
- le acque di scarico delle turbine, attraverso i relativi
diffusori, vengono raccolte nei canali di scarico e, attraverso una
soglia di sfioro, inviate al canale di restituzione e da qui al
sottostante torrente Dora di Valsavarenche;
- il dislivello fra il pelo morto dell'acqua, nella vasca di
carico della derivazione da Ru Buillet, a quota 1093,701 m.s.m., e
quello del canale di restituzione, a valle dei meccanismi motore, a
quota 704,500 m.s.m. è di metri 389,201. In conseguenza la potenza
nominale media annua dell'impianto, per la portata di moduli medi
0,20 risulta: 20 x 389,201:102 = Kw.76,31
- il dislivello fra il pelo morto nell'acqua, nello sfioratore
di superficie della vasca di carico della derivazione da Grand-Ru
d'Introd a quota 922,666 m.s.m. e quello del canale di
restituzione, a valle dei meccanismi motore, a quota 704,500
m.s.m., è di metri 218,166. In conseguenza la potenza nominale
media annua dell'impianto, per la portata di moduli medi 0,22
risulta: 22 x 218,166: 102 = Kw. 47,05
Richiamata, inoltre, la deliberazione di Consiglio n. 1193/X in
data 22 febbraio 1995 con la quale sono stati approvati i criteri
di valutazione per l'esame delle domande di concessione e
subconcessione di derivazione d'acqua ed accertato, nel caso
specifico che, poiché le opere di presa sono ubicate su due canali
irrigui regolarmente muniti di decreto di subconcessione, le
derivazioni non interessano direttamente l'alveo dei torrenti Dora
di Valsavarenche e Dora di Rhêmes e non influiscono, di
conseguenza, sulla portata degli stessi.
Rilevato, quindi, in considerazione di quanto sopra esposto
che:
1) le derivazioni appaiono tecnicamente ed economicamente
ammissibili;
2) le quantità d'acqua da derivare, nella misura media
rispettivamente di moduli 0,20 (dal Ru Buillet) e moduli 0,22 (dal
Grand-Ru d'Introd), si possono subconcedere avendo riguardo delle
condizioni locali, delle utenze preesistenti e della specie di
derivazioni realizzate;
3) le opere di presa e le successive condotte, tenuto conto
delle clausole imposte nel disciplinare di subconcessione, a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) le derivazioni corrispondono alla razionale utilizzazione dei
Canali Grand-Ru d'Introd e Ru Buillet e sono compatibili con il
buon regime idraulico senza che occorrano, oltre a quelle inserite
nel disciplinare di subconcessione, speciali garanzie a tutela di
detto regime;
6) Per l'uso delle derivazioni non sono temibili inquinamenti e
quindi non occorrono particolari cautele al riguardo.
Visto infine che il Magistrato per il Po di Parma, con nota n.
6607 in data 23 maggio 1994 ha rilevato che le istruttorie sono
state regolarmente espletate ed ha espresso parere favorevole
all'accoglimento delle richieste di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 08 novembre 1956;
Visto il parere favorevole rilasciato dall'Ingegnere
vicedirigente, reggente del posto di ingegnere Capo Dirigente il
Servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente proposta
di deliberazione;
Visto il parere della III e della lV Commissione consiliare
permanente;
Delibera
1) di subconcedere, per una durata di anni trenta successivi e
continui, decorrenti dalla data del decreto di subconcessione, alla
Società F.lli Ronc con sede in Introd, giuste le domande presentate
in data 19 agosto 1991, di derivare: a) del canale denominato Ru
Buillet, che a sua volta deriva le acque dal torrente Dora di
Valsavarenche, moduli max. 0,70 (litri al minuto secondo settanta)
e medi 0,20 (litri si minuto secondo venti) di acqua per produrre,
sul salto di metri 389,201, la potenza nominale media annua di Kw.
76,31 b) dal canale denominato Grand-Ru d'Introd, che a sua volta
deriva le acque dal torrente Dora di Rhêmes, moduli max. 0,70
(litri al minuto secondo settanta) e medi 0,22 (litri al minuto
secondo ventidue) per produrre, sul salto di metri 218,166, la
potenza nominale media annua di Kw. 47,05.
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Società
F.lli RONC;
3) di ordinare ed accertare l'introito delle seguenti somme da
versare presso la Tesoreria dell'Amministrazione regionale;
a) lire 780.920 (settecentottantamilanovecentoventi) per la
derivazione dal Ru Buillet e lire 481.490
(quattrocentottantunomila-quattrocentonovanta) per la derivazione
dal Grand-Ru d'Introd, pari a mezza annualità dei rispettivi
canoni, a titolo di cauzione, ai sensi dell'articolo 11 del T.U. 11
dicembre 1933 n. 1775, somme che verranno restituite, ove
nulla-osti, al termine della subconcessione;
b) lire 29.915 (ventinovemilanovecentoquindici)per la
derivazione dal Ru Buillet e lire 18.000 (diciottomila) per la
derivazione dal Grand-Ru d'Introd pari ad 1/40 dei rispettivi
canoni, per gli scopi di cui al secondo comma dell'articolo 7 del
T.U. 11 dicembre 1933 n. 1775, somme da introitare al capitolo
08800 della parte Entrate del bilancio preventivo della Regione per
il corrente esercizio finanziario (provento delle concessioni e
subconcessioni di acque pubbliche e miniere);
c) lire 2.000.000 (duemilioni) per la derivazione dal Ru Buillet
e lire 2.000.000 (duemilioni) per la derivazione dal Grand-Ru
d'Introd, quali somme a disposizione dell'Amministrazione regionale
(Ufficio Concessioni Acque dell'Assessorato dei LL.PP.) per spese
di sorveglianza, esperimenti di portata, collaudo, registrazione di
atti, eccetera , somme da introitare al Capitolo 13500 della parte
Entrate del bilancio preventivo della Regione per il corrente anno
finanziario (Gestione di fondi per conto terzi per istruttoria
domande e pratiche varie);
4) di stabilire, come specificato all'articolo 11 del
disciplinare di subconcessione, in lire 1.561.835
(unmilionecinquecentosessantuno-milaottocentotrentacinque) per la
derivazione dal Ru Buillet e in lire 962.970
(novecentosessantaduemilanovecentosettanta) per la derivazione dal
Grand-Ru d'Introd, i canoni annui da versare anticipatamente alla
Regione, anno per anno, a decorrere dalla data del decreto di
subconcessione, somme da introitare al Capitolo 08800 della parte
Entrate del bilancio preventivo della Regione per il corrente anno
Finanziario (Provento di concessione e subconcessione di acque
pubbliche e miniere).
5) di approvare l'allegato disciplinare di subconcessione;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare di subconcessione
(...Omissis...)
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Visto che il Consigliere Chiarello faceva
riferimento anche a questa deliberazione, vorrei specificare che le
opere di presa di questa subconcessione sono ubicate su due canali
irrigui, regolarmente muniti di decreto di subconcessione. Le
derivazioni non interessano direttamente l'alveo dei torrenti
Savara e Dora di Rhêmes, e non influiscono di conseguenza sulla
portata dei medesimi.
Presidente Pongo in votazione la delibera in oggetto:
Presenti: 31
Votanti e favorevoli: 27
Astenuti: 4 (Chiarello, Lanièce, Linty e Tibaldi)
Il Consiglio approva
