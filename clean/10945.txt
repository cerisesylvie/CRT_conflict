Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1938 del 7 marzo 1991 - Resoconto
OGGETTO N. 1938/IX - Applicazione della nuova normativa
sull'esenzione dei tickets.
(Interrogazione con risposta
scritta)
Presidente
- Do lettura dell'interrogazione con risposta
scritta presentata dal Consigliere Maquignaz:
lNTERROGAZIONE CON RlSPOSTA SCRITTA
Ancora una volta, come ha bene evidenziato nei giorni scorsi un
articolo sulle pagine locali de La Stampa, lo Stato ha promosso una
serie di provvedimenti che colpiscono, in modo particolare, le
fasce più deboli della popolazione.
La nuova normativa sull'esenzione dai tickets interessa
direttamente anche i valdostani che, in questi giorni, si trovano a
doversi destreggiare tra norme e decreti non sempre
comprensibili.
Sempre secondo informazioni di stampa in Valle d'Aosta i
cittadini aventi diritto all'esenzione del ticket prima
dell'entrata in vigore delle nuove disposizioni erano oltre 12
mila. Molti di questi, in attesa dell'emissione dei nuovi tesserini
diversificati tra "esenti per reddito da pensione? od "indigenti?,
stanno affluendo presso gli sportelli dell'USL alla ricerca di
precise delucidazioni.
Rilevato come, in molti casi, si tratti di persone anziane con
intuibili difficoltà a recarsi presso le strutture pubbliche.
Appreso come talune realtà abbiano ovviato (vedasi Comune di
Torino e, ultimamente anche il Comune di Aosta) almeno
all'inconveniente dello spostamento fisico dei cittadini
provvedendo a far recapitare a domicilio degli interessati i nuovi
certificati oppure a predisporre degli elenchi aggiornati suddivisi
tra "indigenti? e "pensionati con diritto all'esenzione? (Comune di
Milano).
Preso altresì atto che, sempre a Milano, l'Assessorato allo
Stato Civile del Comune ha avviato una serie di iniziative tese ad
informare maggiormente gli utenti in tema di diritti
socio-assistenziali come l'attivazione del numero telefonico
"Pronto-ticket?.
Accertato che soltanto i pensionati con reddito annuo imponibile
lordo inferiore ai 16 milioni di lire (e relative elevazioni di
legge) sulla scorta delle nuove disposizioni sarebbero totalmente
esenti dai tickets e che, comunque, anche questi soggetti
dovrebbero dotarsi di una nuova vidimazione da apporre sul vecchio
tesserino,
tutto ciò premesso il sottoscritto Consigliere regionale
interroga
l'Assessore regionale alla Sanità ed Assistenza Sociale per
sapere:
1) quanti sono effettivamente, oggi, i valdostani che potrebbero
godere dell'esenzione in base al "reddito da pensione? e quanti
"per patologie?;
2) come e dove devono recarsi per farsi attestare il diritto
alla esenzione;
3) quanti sono i cittadini classificati come "indigenti? ed in
tal caso in che modo, quando e con quali finanziamenti gli enti
locali, cui questi soggetti dovrebbero fare affidamento nell'ambito
della assistenza sociale, faranno fronte ai nuovi impegni;
4) a quante persone con accertato reddito "zero? viene
corrisposto il "reddito alimentare?.
Presidente
- E' stata data risposta scritta con lettera
n. 475 in data 25 febbraio 1991.
***
