Classificazione
CONSIGLIO REGIONALE
Attività consiliare d'aula



Oggetto del Consiglio n. 2364 del 21 dicembre 2006 - Resoconto
OGGETTO N. 2364/XII - Rinvio della proposta di legge:
"Ulteriori modificazioni alla legge regionale 12 gennaio 1993, n. 3
(Norme per l'elezione del Consiglio regionale della Valle
d'Aosta)".
Presidente
- La parola al Consigliere Ferraris.
Ferraris (GV-DS-PSE)
- Intervengo per richiedere il
rinvio in Commissione di questa proposta di legge. Con tale atto
abbiamo voluto sottolineare un principio: la materia relativa alla
modifica del sistema di elezione del Consiglio regionale deve
essere competenza del Consiglio. Sono state raccolte migliaia di
firme da parte dei cittadini valdostani, ma ritengo che il
Consiglio debba cercare di trovare una soluzione unitaria che dia
risposte positive a una migliore governabilità della Regione. Detto
questo, riconfermo la richiesta di rinvio in Commissione della
proposta di legge.
Presidente
- L'atto è rinviato all'esame della I
Commissione.
Il Consiglio prende atto, concordando.
