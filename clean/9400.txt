Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 439 del 3 aprile 1989 - Resoconto
OGGETTO N. 439/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 1511 in data 17 febbraio 1989
: Lavori di
costruzione del 3° tronco - dalla sez. 131 alla sez. 179 della
pista forestale denominata "Molère-Ponte Bouro", in Comune di
Lillianes - Aggiudicazione a trattativa privata all'impresa
Cappelletti Lodovico, di Chambave - Approvazione ed impegno di
spesa.
PRESIDENTE:
Informo i colleghi Consiglieri che questa
deliberazione è accompagnata dal parere favorevole della 2a
Commissione consiliare.
Se nessuno chiede la parola, pongo in votazione la ratifica
della deliberazione n. 1511.
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva
Oggetto n. 1512 in data 17 febbraio 1989:
Lavori di
costruzione del 3° tronco, dalla sez. 350 alla sez. 466, della
pista forestale "del bosco di Charvaz", in Comune di La Salle -
Aggiudicazione a trattativa privata all'impresa Gheller Raimondo
& F. s.a.s., di Saint-Christophe (art. 12, legge n. 1/1978) -
Approvazione ed impegno di spesa.
PRESIDENTE:
Anche questa deliberazione è accompagnata dal
parere favorevole della 2a Commissione consiliare.
Ha chiesto la parola il Consigliere Riccarand; ne ha
facoltà.
RICCARAND (NS):
Io credo che debbano essere fatte alcune
osservazioni su queste due deliberazioni di Giunta che concernono
il 3° tronco di due piste forestali, che vengono aggiudicate a
trattativa privata alla stessa impresa che ha già eseguito il 2°
tronco e probabilmente anche il 1°. Stupisce però il ribasso d'asta
praticato in queste due opere a partire probabilmente sin dal 1°
tronco, ma sicuramente dal 2°. Nel caso della pista del Comune di
Lillianes c'è un ribasso d'asta del 56%, mentre nel caso della
pista del Comune di La Salle c'è un ribasso del 50%.
Io mi chiedo come sia possibile, sulla base del progetto redatto
dall'ufficio tecnico del Servizio Selvicoltura dell'Assessorato
regionale, arrivare a dei ribassi di oltre la metà dell'importo
previsto. Nella precedente deliberazione l'importo previsto dagli
uffici competenti della Regione per i lavori del 3° tronco è di 224
milioni, ma l'impresa realizza gli stessi lavori con 98 milioni. In
questa deliberazione, invece, a fronte dei 226 milioni previsti
dall'ufficio tecnico del Servizio Selvicoltura regionale, l'impresa
ne propone 113 per la realizzazione del 3° tronco della pista del
bosco di Charvaz, in Comune di La Salle. I casi possono essere due:
o gli uffici regionali hanno fatto male i calcoli, oppure l'impresa
lavora per la Regione senza alcun profitto. Tutto ciò mi sembra
molto strano.
Io mi sono astenuto sulla precedente deliberazione perché
ritengo scarsamente credibile quell'elevatissimo ribasso d'asta,
che indica evidentemente che qualcosa non funziona
nell'elaborazione del progetto da parte dell'ufficio della Regione.
Nel caso, invece, del progetto della pista del bosco di Charvaz
voterò contro, perché si tratta di una pista forestale che a suo
tempo fu contestata dallo stesso Comune di La Salle. Si tratta di
un'opera che gli è stata imposta dall'Amministrazione regionale e
che il Comune ha accettato molto malvolentieri, perché non la
riteneva affatto utile rispetto al territorio comunale. A tutto ciò
si aggiunga che ci troviamo di fronte ad episodi abbastanza
sconcertanti.
Pertanto, voterò contro questa deliberazione.
PRESIDENTE:
Se nessuno chiede la parola, pongo in
votazione la ratifica della deliberazione n. 1512.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
Oggetto n. 1924 in data 24 febbraio 1989:
Corsi di
francese per dipendenti statali e parastatali - 1° rimborso al
centro educazione adulti delle spese sostenute - Impegno e
liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 1924.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 2055 in data 3 marzo 1989:
Assegnazione di
un contributo alla Société de la Flore Valdôtaine per la gestione
del Giardino Alpino "Chanousia" anno 1989 - Approvazione ed impegno
di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 2055.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 2064 in data 3 marzo 1989:
Concessione di
un contributo alla "Comunità Montana Gran Paradiso", per
l'organizzazione della 7a edizione della "Festa degli alberi" -
Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 2064.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 2065 in data 3 marzo 1989:
Concessione di
un contributo alla "Comunità Montana Gran Paradiso" per
l'organizzazione della 8a Edizione della "Festa degli alberi" -
Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 2065.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 2099 in data 3 marzo 1989:
Lavori di
completamento imbocco S.R. del Col di Joux e realizzazione di
impianto di illuminazione pubblica, in Comune di Saint-Vincent -
Esecuzione dei lavori in economia diretta - Approvazione ed impegno
di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 2099.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 2119 in data 3 marzo 1989:
Contributo al
Circolo Ricreativo Ente Regione (CRER) per l'organizzazione del 1°
campionato nazionale di sci tra dipendenti ed amministratori delle
Regioni italiane - Approvazione ed impegno di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questo contributo, che raggiunge la
cospicua cifra di 50 milioni, è già il secondo che diamo per il
campionato dei dipendenti regionali ....
(...Interruzione...)
... Sì, nella deliberazione c'è scritto:
"Propone, di
approvare la concessione di un secondo contributo di lire
50.000.000= ...",
perché c'è una deliberazione precedente del
18 novembre 1988 n. 10389.
Ecco, io vorrei sapere qual era il contributo già stanziato, che
si deve aggiungere a questo per avere l'esatto ammontare del
contributo regionale per questa manifestazione.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Maintenant je ne me souviens pas de la
délibération précédente: je vais vérifier et je vais vous dire
combien on a donné avant.
PRESIDENTE:
Ha chiesto la parola il Consigliere Gremmo; ne
ha facoltà
GREMMO (UAP):
Poiché nella deliberazione si afferma
"...che la manifestazione svoltasi a Pila dal 28 gennaio al 4
febbraio ha coinvolto 500 dipendenti regionali provenienti da tutta
Italia",
pongo il seguente quesito: Quanti sono i dipendenti
regionali provenienti dall'arco alpino e quanti quelli provenienti
da tutta l'Italia, cioè calabresi e siciliani..., che, grazie a
questo contributo, sono venuti a sciare a Pila?
Se non ricordo male, c'era stata una manifestazione analoga la
cui partecipazione era limitata a coloro che provenivano dall'arco
alpino...
(... Interruzione... )
... Vorrei sapere come mai, invece, questa manifestazione non è
più limitata a coloro che provengono dall'arco alpino, ma è aperta
anche a coloro che provengono da regioni marittimo-peninsulari;
inoltre vorrei sapere quanti sono coloro che sono provenuti da
regioni non dell'arco alpino.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je dois dire qu'on n'a fait un recensement des
présences par rapport à la localité de provenance. Il s'agit de
deux manifestations différentes: celle qui commence cette semaine
dure depuis longtemps (plus ou moins 25 ans), l'autre a été
instituée cette année et prévoit la participation des
fonctionnaires de toutes les régions italiennes.
Je crois qu'on avait un intérêt à l'organiser car il s'agit
toujours d'une promotion au niveau touristique; donc le choix du
Gouvernement régional va dans cette direction, même parce que nous
avons intérêt à porter en Vallée d'Aoste pour leurs vacances des
gens de toutes les régions italiennes, y comprises la Sicile, la
Calabre et les autres régions.
La délibération va exactement dans le sens de la promotion
touristique, aussi à travers la présence des fonctionnaires des
différentes régions italiennes.
PRESIDENTE:
Se nessuno chiede la parola, pongo in
votazione la ratifica della deliberazione n. 2119.
ESITO DELLA VOTAZIONE
Presenti: 28
Votanti: 27
Favorevoli: 26
Contrari: 1
Astenuti: 1 (Riccarand)
Il Consiglio approva
Oggetto n. 2209 in data 3 marzo 1989:
Concessione di
un contributo straordinario per la partecipazione alla fiera
nazionale della Valle d'Aosta dal 23 giugno al 3 luglio u.s. alla
Ditta "Fratelli Florio di Florio Aldo e Walter s.n.c.".
PRESIDENTE:
Se nessuno chiede la parola, pongo in
votazione la ratifica della deliberazione n. 2209.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità.
Oggetto n. 2471 in data 10 marzo 1989:
Concessione di un
contributo di lire 3.100.000 all'unione sportiva "F. Rubino" di
Aosta nelle spese previste per l'organizzazione del campionato
nazionale di pallavolo per sordomuti in programma ad Aosta il 29 e
30 aprile 1989.
PRESIDENTE:
Se nessuno chiede la parola, pongo in
votazione la ratifica della deliberazione n. 2471.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità.
Oggetto n. 2473 in data 10 marzo 1989:
Concessione di
contributo ad Associazioni Pro Loco della Regione per l'incremento
turistico locale.
PRESIDENTE:
Se nessuno chiede la parola, pongo in
votazione la ratifica della deliberazione n. 2473.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità.
