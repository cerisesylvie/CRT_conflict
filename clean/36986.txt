Classificazione
ISTRUZIONE PUBBLICA
Istituzioni scolastiche



Oggetto del Consiglio n. 862 del 18 novembre 2014 - Resoconto
OGGETTO N. 862/XIV - Interrogazione: "Predisposizione di un
piano di recupero e di riutilizzo della strumentazione scientifica
in disuso nelle istituzioni scolastiche".
Presidente
- La parola all'Assessore Rini.
Rini (UV)
- Merci Monsieur le Président.
Per quanto riguarda la prima richiesta, ogni istituzione
scolastica aggiorna un proprio inventario del materiale didattico e
fa tesoro della propria dotazione, se pur esposta, ovviamente,
all'usura sia quotidiana che tecnica. Da un'indagine effettuata
presso le istituzioni superiori, il materiale risulta in genere
presidiato e utilizzato e, in alcuni casi, anche con documentazione
storica. Le attività proposte nella delibera 1322 del 26 settembre
2014, approvazione della realizzazione di attività didattica
laboratoriale in campo scientifico per l'anno scolastico 2014-2015
nelle istituzioni di ogni ordine e grado della Regione, valorizzano
e mettono a disposizione di tutti gli studenti il patrimonio, sia
di competenza degli insegnanti delle materie scientifiche sia le
attrezzature esistenti, con particolare riferimento alla dotazione
di quello fornito il
science center
, ospitato dagli istituti
Corrado Gex di Aosta e Brambilla di Verrès.
Per quanto riguarda la seconda domanda - se è stato predisposto
un piano di recupero e di utilizzo di tale strumentazione - ogni
istituzione scolastica valuta attentamente le condizioni del
proprio materiale didattico, sia per poi provvedere e ad integrarlo
sia per verificare la possibilità di costi di una eventuale rimessa
a punto. In alcuni casi, del materiale è giacente, perché in attesa
che i locali per la sua sistemazione siano ultimati e si possa così
effettuare il trasloco degli stessi. Alcune iniziative interessanti
sono già state avviate dalle singole istituzioni, per esempio
dall'istituto Manzetti, se poi vuole, collega Roscio, le faccio
avere anche il dettaglio di questo progetto, le do copia. Il liceo
Bérard, l'anno scorso, ha provveduto all'invio del materiale
giacente, non più utilizzato e scaricato dall'inventario, in
Burkina Faso, in collaborazione con un'associazione di
volontariato.
Per quanto riguarda, infine, il terzo punto - l'organizzazione e
l'utilizzazione del personale in servizio presso le scuole, in capo
al dirigente scolastico che tenendo conto dei compiti istituzionali
del proprio istituto e delle priorità contingenti vi provvede - di
norma i tecnici delle singole istituzioni presidiano e controllano
il materiale anche in collaborazione con i docenti delle materie
tecnico-scientifiche. La questione posta da lei, collega Roscio, è
di sicuro interesse. Segnalo, tuttavia, anche in considerazione
dell'importanza del materiale oggetto dell'interpellanza, che
l'attenzione delle scuole è volta al massimo utilizzo e ovviamente
anche alla cura dello stesso. Per accogliere, però, la giusta
istanza, sarà comunque richiesta alle istituzioni scolastiche di
comunicare le eventuali giacenze in maniera puntuale e le
condizioni del materiale, per permetterne l'uso ad altre
istituzioni interessate tramite un data base comune. Grazie.
Presidente
- Grazie Assessore. La parola al collega
Roscio.
Roscio (ALPE)
- Grazie Presidente.
Grazie Assessore per la risposta, ma vede, l'oggetto di questa
interrogazione non era "le nuove iniziative che sono state messe in
campo", come lo
science center,
che sono tutte iniziative
ottime, che bisogna continuare a sostenere e a portare avanti, in
quanto vanno nell'ottica - giustamente - di una didattica fatta nei
laboratori, per cui si dice sempre che chi fa poi impara per sempre
e quindi questo va benissimo. Così come andrebbe benissimo
sostenere i nuovi progetti che vanno in quella direzione. Quello,
però, a cui ci riferivamo, con questa interrogazione, era materiale
storico che ormai non è più parte di inventari a disposizione della
scuola, perché delle volte è semplicemente rotto e quindi
richiederebbe personale qualificato per la sua riparazione. Questo
personale qualificato esiste, c'è già nelle scuole e sono gli
insegnanti delle materie e i tecnici che, come ha detto lei,
collaborano e li aiutano.
Allora, su questo, non bisognerebbe, a nostro parere, lasciare
alla singola istituzione scolastica il compito di occuparsi del
materiale e di vedere di distaccare personale o meno, ma dovrebbe
essere compito dell'assessorato alzare un po'il livello e dire:
questo materiale giace, e sappiamo che giace, negli scantinati di
diverse istituzioni scolastiche, si riesce a fare un progetto di
recupero di questo materiale che davvero è un patrimonio storico,
perché si tratta di materiale di inizi del ?900 fino alla seconda
guerra mondiale. Sono apparecchiature scientifiche, quindi, molto
interessanti che andrebbero riutilizzate, anche come memoria
storica. Ecco, allora, in questo senso, l'assessorato vuole
iniziare a fare un ragionamento, quindi per iniziare a fare un
ragionamento serve un inventario e bisogna, poi, sostenere - con le
risorse e non lasciare sola - la singola istituzione con il compito
di dire facciamo questo, facciamo quello. Tanto è vero che questo
patrimonio non dovrebbe essere utilizzato da una singola
istituzione, ma messo a disposizione in rete, come nell'ottica
dello
science center,
e tutte le istituzioni possano
utilizzarlo e fare quei bei progetti, quelle iniziative per
riuscire ad arrivare anche ai ragazzini più piccoli e agli studenti
della materna fino alle secondarie, proprio per avvicinare alla
scienza il più alto numero possibile e questo darebbe, in questo
momento, in cui le risorse comunque scarseggiano, un qualcosa in
più alle scuole. Ecco, su questo noi gradiremmo, più che il
consigliere Roscio, avere, come dire, la garanzia da parte
dell'assessorato che c'è un'attenzione che si vuole portare avanti.
Questo da un lato, ma anche i nuovi progetti dall'altro.
Grazie.
Presidente
- Grazie collega. Punto 5 all'ordine del
giorno.
