Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 952 del 18 dicembre 1989 - Resoconto
OGGETTO N. 952/IX - Concessione di contributi a favore delle
parrocchie di Bionaz, Valgrisenche, Gressoney-Saint-Jean e di San
Lorenzo in Aosta, per lavori di restauro ed esecuzione di vari
interventi di manutenzione straordinaria - Approvazione ed impegno
di spesa.
Presidente - Do lettura del testo della delibera:
IL CONSIGLIO
- considerato che
1) la parrocchia di Santa Margherita in Bionaz, rappresentata
nella persona del Rev. Don Ivano Reboulaz parroco pro-tempore, è
stata autorizzata a far eseguire interventi di restauro sull'altare
del rosario (altare ligneo policromo del XVIII secolo) conservato
nella chiesa parrocchiale di Bionaz che è sita in località Plan de
Veyne;
2) la parrocchia di San Grato in Valgrisenche, rappresentata
nella persona del Rev. Don Anselo Pellissier parroco pro-tempore, è
stata autorizzata ad eseguire, nella cappella dedicata ai Santi
Agata e Bernardo sita in Fraz. Planté del comune di Valgrisenche,
interventi di manutenzione straordinaria che comprendono:
a) la ripresa degli intonaci sui prospetti , sulle facce del
campanile e sulle pareti d'elevazione interne per le superfici
dell'apparato murario sulle quali lo strato d' intonaco antico
appare deteriorato, mal ancorato alla muratura che gli fa da
supporto o mancante a causa del dilavamento delle acque meteoriche
e dell' abrasione del vento;
b) la ritinteggiatura delle pareti d'ambito all'interno e
all'esterno dell'edificio;
c) la ridecorazione a finti conci degli spigoli della facciata
ed il ritocco delle pitture sul soffitto voltato del
presbiterio;
d) il ripristino dei canali di gronda e dei pluviali di discesa
e la sistemazione del cunicolo d'aerazione esistente sul fianco a
monte dell'immobile;
e) la rimozione e la sostituzione dei serramenti delle
finestre;
f) il rinnovo delle lastre di pietra della soglia d' ingresso e
del minuscolo sagrato antistante la cappella:
3) la parrocchia di San Giovanni Battista in
Gressoney-Saint-Jean, rappresentata nella persona del Rev. Don
Riccardo Quey parroco pro-tempore è stata autorizzata ad
installare, nella chiesa parrocchiale sita nel capoluogo del Comune
di Gressoney-Saint-Jean , nuovi canali di gronda e pluviali di
discesa che saranno entrambi realizzati in laminato di rame; la
sostituzione delle grondaie e dei doccioni si è resa necessaria in
quanto le canalizzazioni di raccolta e smaltimento delle acque
meteoriche, lo sviluppo delle quali risulta rispettivamente di
circa m. 170 e m. 120, sono deteriorate e corrose in più punti e
causano copiosi versamenti d'acqua sulle pareti d 'ambito della
chiesa;
4) la parrocchia di San Lorenzo in Aosta, rappresentata nel la
persona del Rev. Don Silvio Perruquet Parroco pro-tempore è stata
autorizzata ad eseguire interventi di ripristino della cancellata
all'ingresso del vecchio cimitero del borgo Sant'Orso in Aosta che
aveva subito notevoli danni a seguito di azioni vandaliche compiute
da ignoti nel mese di luglio di quest'anno;
Rilevato che i costi di realizzazione preventivati per il
restauro dell'altare nella chiesa parrocchiale di Bionaz, per
l'esecuzione di interventi di manutenzione straordinaria nella
cappella di Fraz. Planté in Comune di Valgrisenche per
l'installazione di nuovi canali di gronda e pluviali di discesa
nella chiesa parrocchiale di Gressoney-Saint-Jean e per la
sistemazione della cancellata all 'ingresso del vecchio cimitero
nel borgo Sant'Orso in Aosta, comunicati dagli enti promotori delle
singole iniziative risultano rispettivamentedi Lire (7.600.000),
Lire (16.520.000), Lire (12.768.700) ed infine Lire (3.937.000) e
su tali importi può essere concesso un contributo complessivo di
Lire (25.200.000), corrispondente a circa il 70% del costo
preventivato per il primo intervento e del 60% per gli altri tre,
da ripartirsi nelle seguenti quote:
1) parrocchia di Bionaz = Lire 5.300.000
2) parrocchia di Valgrisenche = Lire 9.900.000
3) parrocchia di Gressoney-Saint-Jean = Lire 7.650.000
4) parrocchia di San Lorenzo in Aosta = Lire 2.350.000
delibera
1) di approvare la concessione di un contributo dell'importo
complessivo di Lire 25.200.000 (venticinquemilioniduecentomila) a
favore rispettivamente della parrocchia di Santa Margherita in
Bionaz, rappresentata dal Rev. Don Ivano Reboulaz parroco
pro-tempore, con la quota di L. 5.300.000
(cinquemilionitrecen-tomila), della parrocchia di San Grato in
Valgrisenche, rappresentata dal Rev. Don Angelo Pellissier parroco
pro-tempore, con la quota di Lire 9.900.000
(novemilioninovecentomila), della parrocchia di San Giovanni
Battista in Gressoney-Saint-Jean, rappresentata dal Rev. Don
Riccardo Quey parroco pro-tempore, con la quota di Lire 7.650.000
(settemilioniseicentocinquantamila) e della parrocchia di San
Lorenzo in Aosta, rap-presentata dal Rev. Don Silvio Perruquet
parroco pro-tempore, con la quota di Lire 2.350.000
(duemilionitre-centocinquantamila) , per le motivazioni in premessa
specificate,
2) di approvare ed impegnare la spesa dell'importo di Lire
25.200.000 (venticinquemilioniduecentomila) sul capitolo 47050 del
bilancio preventivo della Regione per l'anno 1989 ("contributi per
la salvaguardia, manu--tenzione e pubblica fruizione del patrimonio
storico ed artistico") , che presenta la necessaria
disponibilità;
3) di disporre che le somme vengano liquidate ai rispettivi
beneficiari ai sensi dell'art. 57 della LR 7/12/1979, n. 68, a cura
dell 'assessorato del turismo previa verifica ed accertamento, da
parte della Soprintendenza per i beni culturali, dell'esecuzione
dei lavori e dopo la presenta-zione, da parte dei singoli enti
beneficiari, della idonea documentazione comprovante le spese
sostenute.
Presidente - Pongo in votazione la delibera in
oggetto:
Esito della votazione:
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
***
