Classificazione
ASSISTENZA SOCIALE
Politiche giovanili


Resoconto integrale del dibattito dell'aula
Oggetto del Consiglio n. 3124 del 2 aprile 2003 - Resoconto
OGGETTO N. 3124/XI Stato di applicazione della legge regionale
n. 8 del 21 marzo 1997 concernente le politiche giovanili.
(Interrogazione con risposta scritta)
Interrogazione r.s. Vista la legge regionale n. 8 del 21/03/1997
avente per oggetto "Promozione di iniziative sociali, formative e
culturali a favore dei giovani";
Considerato che, nonostante le numerose promesse, le Istituzioni
hanno fatto finora solo alcuni passi avanti per venire incontro
alle esigenze dei giovani, ma che comunque ancora molto rimane da
fare;
il sottoscritto Consigliere regionale
Interroga
la Giunta regionale per sapere:
1) quanti e quali progetti sono stati finanziati in base alla
legge n. 8/97 (con l'indicazione del relativo singolo impegno di
spesa) in questa legislatura;
2) quante e quali sono state le domande respinte (con
l'indicazione della relativa motivazione);
3) se le politiche giovanili finora attuate dall'Amministrazione
regionale sono ritenute sufficienti a fronteggiare le problematiche
dei giovani valdostani o se si ritiene opportuno valutare la
possibilità di adottare altre proposte, anche legislative, che
permettano di fornire maggiori e migliori risposte alle istanze
provenienti dal mondo giovanile.
F.to: Lanièce
Président
Le Conseiller a eu la réponse.
