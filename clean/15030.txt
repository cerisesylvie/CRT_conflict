Classificazione
BENI CULTURALI
Interventi vari


Resoconto integrale del dibattito dell'aula
Oggetto del Consiglio n. 1513 del 25 luglio 1995 - Resoconto
SEDUTA POMERIDIANA DEL 26 LUGLIO 1995
OGGETTO N. 1513/X Disegno di legge: "Concessione di contributo
all'ente morale Seminario vescovile di Aosta, per il restauro e
recupero funzionale del Seminario maggiore di Aosta".
Articolo 1 (Finalità)
1. La Giunta regionale è autorizzata a concedere all'ente morale
Seminario vescovile di Aosta un contributo, per l'esercizio
finanziario 1995, pari al sessanta per cento dell'importo dei
lavori eseguiti per il restauro e recupero funzionale del Seminario
maggiore sito ad Aosta, in via Xavier de Maistre, 17, e comunque
non superiore a lire 1.200.000.000.
2. La concessione del contributo di cui al comma 1 è subordinata
alla realizzazione delle opere previste per riadeguare l'immobile
alle necessità del Seminario e all'adeguamento della
biblioteca.
Articolo 2 (Modalità di erogazione e di liquidazione)
1. Per l'ottenimento del contributo di cui all'articolo 1,
l'ente morale Seminario vescovile di Aosta presenta apposita
domanda alla Soprintendenza per i beni culturali ed ambientali
dell'Assessorato regionale del turismo, sport e beni culturali.
2. La domanda di cui al comma 1 è corredata di progetto e
computo metrico estimativo dei lavori da realizzarsi.
3. L'Assessorato regionale del turismo, sport e beni culturali
esamina la domanda, ne verifica la regolarità e, entro sessanta
giorni dalla data di presentazione, predispone l'atto da sottoporre
alla Giunta regionale, che decide in via definitiva.
4. Il contributo è liquidato, anche ratealmente, su
presentazione di stati d'avanzamento dei lavori, nella misura del
sessanta per cento degli importi di spesa contabilizzati.
Articolo 3 (Divieto di cumulo)
1. Il contributo di cui alla presente legge non è cumulabile con
altre provvidenze, contributi e mutui, previsti dalle vigenti
leggi.
Articolo 4 (Disposizioni finanziarie)
1. L'onere derivante dall'applicazione della presente legge,
come determinato dall'articolo 1, graverà sul capitolo 66235, di
nuova istituzione, del bilancio di previsione della Regione per
l'anno 1995.
2. Alla copertura dell'onere di lire 1.200.000.000 si provvede
mediante prelievo di pari somma dal capitolo 69020 del bilancio di
previsione della Regione per l'anno 1995 a valere
sull'accantonamento previsto all'allegato 1 al bilancio stesso, al
punto C-2.5. (Contributi per il restauro e la sistemazione degli
edifici usati quale Seminario diocesano).
Articolo 5 (Variazioni di bilancio)
1. Alla parte spesa del bilancio di previsione della Regione per
l'anno 1995 sono apportate le seguenti variazioni, sia in termini
di competenza che di cassa:
a) in diminuzione:
cap. 69020 "Fondo globale per il finanziamento di spese di
investimento"
lire 1.200.000.000;
b) in aumento:
programma regionale 2.2.4.09
codificazione 2.1.2.4.2.3.06.06.9.33
cap. 66235 (di nuova istituzione) "Contributo all'ente morale
Seminario vescovile di Aosta per il restauro e recupero funzionale
del Seminario maggiore di Aosta"
lire 1.200.000.00
Presidente Se non ci sono interventi, visto che la relazione si
dà per letta, si passa all'esame dell'articolato.
Pongo in votazione l'articolo 1.
Presenti, votanti e favorevoli: 30
Presidente Pongo in votazione l'articolo 2.
Presenti, votanti e favorevoli: 30
Presidente Pongo in votazione l'articolo 3.
Presenti, votanti e favorevoli: 30
Presidente Pongo in votazione l'articolo 4.
Presenti, votanti e favorevoli: 30
Presidente Pongo in votazione l'articolo 5.
Presenti, votanti e favorevoli: 30
Presidente Pongo in votazione la legge nel suo complesso.
Presenti, votanti e favorevoli: 30
Il Consiglio approva all'unanimità
