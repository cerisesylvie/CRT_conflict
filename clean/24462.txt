Classificazione
CONSIGLIO REGIONALE
Attività consiliare d'aula



Oggetto del Consiglio n. 3378 del 19 marzo 2008 - Resoconto
OBJET N° 3378/XII - Communications du Président de la
Région.
Presidente
- La parola al Presidente della Regione,
Caveri.
Caveri (UV)
- Permettez-moi d'abord un souvenir ému pour
Augusto Bionaz de la part du Gouvernement régional. Augusto,
jusqu'aux derniers jours, il était là dans nos bureaux pour
résoudre des problèmes de sa Commune, en démontrant un grand
courage dans la maladie et un sens très fort d'appartenance à sa
communauté. Il était un homme qui aimait beaucoup notre Vallée, qui
a travaillé dans l'Administration, tout le monde le rappelle pour
son travail concret même dans ce Conseil; donc je voudrais moi
aussi participer à la douleur de sa famille.
Moi aussi je voudrais ajouter quelques mots sur la question du
Tibet. C'est un désastre du point de vue de ce qui est en train de
se passer dans ce Pays, c'était un désastre annoncé par un
comportement du Gouvernement chinois qui n'est pas une chose
nouvelle. La persécution d'un peuple est une chose très grave, qui
parfois a été supportée par la communauté internationale dans une
logique de "Realpolitik", qui n'est pas une chose qu'on peut
partager, donc c'est bien d'exprimer notre participation aux
évènements dramatiques qui sont en train de se produire au
Tibet.
Deux communications. La première touche les rapports entre
Région et "Poste Italiane", que plusieurs fois j'ai critiqué dans
ce Conseil et cette fois-ci c'est une bonne nouvelle: c'est une
première application du protocole d'entente signé le mois de mars
2007, jeudi 13 mars passé un nouveau guichet Postamat a été
inauguré auprès du bureau des Postes d'Allein. Parallèlement sont
en phase d'activation 6 autres guichets automatiques dans les
Communes de Challand-Saint-Victor, Champorcher, Gaby, Gignod,
Introd, Oyace; c'est une chose importante pour améliorer l'offre
des services d'intérêt économique général dans le secteur de la
poste.
Lunedì scorso ho incontrato a Roma l'VIII Commissione del
Consiglio Superiore della Magistratura, per discutere dei giudici
di pace in Valle d'Aosta. Dopo aver evidenziato che la carenza di
giudici si è venuta a creare a causa della scelta dello Stato di
bloccare nel 2004 le nomine dei giudici di pace, ho precisato con
preoccupazione che in Valle attualmente risulta in servizio un solo
giudice di pace sui 6 previsti ad Aosta e uno su 2 a Donnas,
quest'ultimo sarà reggente ad Aosta solo sino all'estate prossima.
Nel 2010 e nel 2011 gli attuali giudici di pace cesseranno la loro
attività. Ho evidenziato al CSM che la situazione attuale è al
limite del collasso e che si rischia la paralisi totale negli anni
a venire. Dunque non è possibile rinviare ulteriormente l'adozione
di provvedimenti particolari che consentano di regolarizzare
l'attività dei giudici di pace nella Regione. Ho esposto alla
Commissione le possibili soluzioni da adottare nelle more dello
sblocco dei concorsi, in particolare ho prospettato loro per il
breve la possibilità di prevedere delle reggenze nell'ambito
dell'intero distretto giudiziario Piemonte Valle d'Aosta. Il CSM ha
ipotizzato con noi la possibilità di adeguare le normative vigenti,
riservandosi di valutare questa ipotesi delle reggenze. A breve
scriveremo al Ministero di grazia e giustizia per trovare una
qualche soluzione.
Infine, collega Sandri, riteniamo che i disegni di legge
presentati dalla Giunta siano tutti importanti, ma pensiamo che si
possa accettare qualche rinuncia in una logica di riflessione
congiunta, che centri soprattutto l'importanza che ha l'attività
legislativa per il Consiglio. Spero che nelle prossime ore si possa
trovare un equilibrio che ci consenta di poterci esprimere su tutti
i disegni di legge aventi un'importanza per la nostra comunità.
Président
- La parole à la Conseillère Squarzino
Secondina.
Squarzino (Arc-VA)
- Vorrei in questo breve intervento
condensare 3 temi, il primo, ringrazio sia il Presidente del
Consiglio che il Presidente della Giunta per aver voluto porre
all'attenzione del Consiglio la questione del Tibet. Credo che
sarebbe importante che negli organismi, come il Comitato per la
cooperazione con i Paesi in via di sviluppo, si individuasse,
quando lavoreremo sulla cooperazione decentrata, anche il Tibet
come uno dei soggetti - come è già stato fatto e come si può
continuare ancora - perché è importante non solo affermare che
questo popolo ha diritto ad esprimere la propria cultura, ma anche
offrire in concreto degli strumenti affinché la popolazione riesca
a trovare degli strumenti per fare dei passi avanti, per meglio
impostare la propria attività economica, sociale e culturale.
Seconda osservazione... anche se non preparata: vorrei, qui,
esprimere pubblicamente l'apprezzamento forte che ho avuto nei
confronti dell'allora Presidente della III Commissione Augusto
Bionaz. Lo dicevo nella Conferenza dei Capigruppo, ho apprezzato la
signorilità del tratto, il rispetto per le persone, per cui non mi
sono mai sentita una Consigliera di opposizione, ma mi sono sempre
sentita considerata come una collega con cui lavorare e
confrontarsi con grande rispetto e stima reciproca.
Terza osservazione... vorrei sottolineare un comportamento del
Presidente della Regione che ritengo molto scorretto: mi riferisco
al fatto che questi voglia presentare il 27 marzo il suo libro "Le
Calepin" nel Salone regionale. C'è una legge molto chiara che
dice...
Presidente
- ... collega, questo non c'entra nulla con le
comunicazioni...
Squarzino (Arc-VA)
- ... credo che sia importante
sottolineare questo aspetto, perché non basta parlare di rispetto
delle regole per tutti gli altri, ma anche...
Presidente
- ... collega, mi consenta, ma questo non
c'entra nulla...
Squarzino (Arc-VA)
- ... mi conceda un minuto solo,
Presidente. Vorrei ricordare che esistono delle norme chiare per
cui non si può dare nel Salone delle manifestazioni regionali nei
giorni precedenti le elezioni a dei politici.
Presidente
- ... collega, lei sa quanto me che non si
possono usare le dichiarazioni per introdurre qualunque
argomento... chiuda, per cortesia...
Squarzino (Arc-VA)
- ... chiudo, ricordando che non si
può separare la figura personale del Presidente dalla sua funzione,
perché in qualunque posto il Presidente si presenti, anche se in
forma privata, può sempre dire: "lei non sa chi sono io"; quindi
continuamente è presente al suo interno, la figura del Presidente e
del Prefetto, per cui non può presentarsi come privato cittadino a
fare un discorso politico.
Presidente
- ... è chiaro, lo ha detto.
La parola al Presidente della Regione, Caveri.
Caveri (UV)
- Le cose che lei dice sono stupidamente
offensive.
Presidente
- La parola al Consigliere Sandri.
Sandri (PD)
- Mi permetto solo di richiamare il
Presidente della Giunta a una maggiore cortesia nei confronti di
una Consigliera che ha posto un problema, che può essere
condivisibile o meno.
Io sono contrario a quanto ha detto la collega Squarzino, perché
tutte le volte che il nostro Presidente si esprime in pubblico, ci
aiuta in campagna elettorale ed è un aiuto di cui abbiamo
immensamente bisogno, per cui lo ringraziamo. Più si fa vedere in
giro, meglio è per tutti, ma arrivare ad offendere in questa
maniera non è molto positivo. Viceversa apprezzo quanto ha detto
nelle sue comunicazioni il Presidente Caveri in merito ai
provvedimenti di legge; è un atteggiamento serio, anch'io mi auguro
che nelle prossime ore si riesca a trovare un'intesa che consenta
un buon svolgimento dei lavori e soprattutto di poter affrontare
due momenti essenziali del prossimo Consiglio: il rendiconto e
l'assestamento di bilancio, una specie di mini-finanziaria, nel
modo più corretto possibile.
Sulla questione del Tibet rinnovo quanto detto al Presidente del
Consiglio, anche al Presidente della Giunta chiedo di fare una
valutazione seria in collaborazione con l'Assessore competente,
sull'importanza che anche quel piccolo legame che abbiamo con la
Provincia cinese in campo sanitario sia interrotto.
