Classificazione
CACCIA E PESCA



Oggetto del Consiglio n. 1114 del 24 marzo 2010 - Resoconto
OGGETTO N. 1114/XIII - Disegno di legge: "Nuove disposizioni
in materia di tasse per il rilascio delle licenze per l'esercizio
della pesca nel territorio regionale. Abrogazione delle leggi
regionali 23 maggio 1973, n. 30 e 1° giugno 1982, n. 13".
Articolo 1
(Licenze di pesca)
1. L'esercizio della pesca nelle acque del territorio
regionale è consentito ai titolari in possesso di una delle
seguenti licenze di pesca di cui al titolo II, numero 18, del
decreto legislativo 22 giugno 1991, n. 230 (Approvazione della
tariffa delle tasse sulle concessioni regionali ai sensi
dell'articolo 3 della L. 16 maggio 1970, n. 281, come sostituito
dall'articolo 4 della L. 14 giugno 1990, n. 158):
a) licenza di tipo A, per la pesca professionale con tutti
gli attrezzi, riservata a coloro che intendano esercitare la pesca
come esclusiva o prevalente attività lavorativa e siano iscritti
negli elenchi previsti dalla legge 13 marzo 1958, n. 250
(Previdenze a favore dei pescatori della piccola pesca marittima e
delle acque interne);
b) licenza di tipo B, per la pesca dilettantistica con canna,
con o senza mulinello, con uno o più ami e con bilancia di lato non
superiore a metri 1,50;
c) licenza di tipo D, per gli stranieri, per la pesca
dilettantistica con canna, con o senza mulinello, con uno o più ami
e con bilancia di lato non superiore a metri 1,50.
2. Le licenze di pesca di tipo A e B sono costituite dalla
ricevuta di versamento della relativa tassa di concessione
regionale. Detta ricevuta deve riportare i dati anagrafici del
titolare nonché la causale del versamento di licenza di pesca
sportiva e deve essere esibita unitamente a un documento di
identità valido.
3. La licenza di pesca di tipo D è costituita da un tesserino
rilasciato dal Consorzio regionale per la tutela, l'incremento e
l'esercizio della pesca in Valle d'Aosta. Detto tesserino,
contrassegnato da numerazione progressiva, riporta i dati
anagrafici del titolare e deve essere esibito unitamente a un
documento di identità valido.
4. La licenza di pesca di tipo A e B è annuale, mentre quella
di tipo D ha una validità di tre mesi.
5. Le licenze di pesca rilasciate nelle altre Regioni e nelle
Province autonome di Trento e Bolzano hanno validità sul territorio
regionale.
6. Non sono tenuti all'obbligo della licenza di pesca,
nell'esercizio delle loro funzioni, i seguenti soggetti:
a) addetti agli impianti di acquacoltura e di pesca sportiva,
nell'ambito degli stessi impianti;
b) il personale della Regione e di altri enti o
organizzazioni ittiche, autorizzato dalla Regione stessa alla
cattura di materiale ittico per scopi scientifici, di ripopolamento
o di reimmissione;
c) i ricercatori in possesso di regolare autorizzazione,
rilasciata dalla Regione, per effettuare operazioni di pesca
scientifica.
Articolo 2
(Tariffe delle tasse di concessione)
1. A decorrere dal 1° gennaio 2011, le tasse regionali di
concessione per il rilascio delle licenze per l'esercizio della
pesca nel territorio regionale sono così determinate:
a) euro 31,50, per la licenza di tipo A;
b) euro 16,00, per la licenza di tipo B;
c) euro 8,50, per la licenza di tipo D.
2. Gli importi di cui al comma 1 sono periodicamente
aggiornati con deliberazione della Giunta regionale.
Articolo 3
(Modalità di riscossione)
1. Per la riscossione delle tasse regionali di concessione di
cui alla presente legge si applicano le disposizioni vigenti per la
riscossione delle tasse di concessione di spettanza della
Regione.
Articolo 4
(Abrogazioni e ultrattività)
1. Sono abrogate le seguenti disposizioni:
a) legge regionale 23 maggio 1973, n. 30 (Istituzione di
tasse di concessione per il rilascio delle licenze per l'esercizio
della pesca nel territorio della Regione Valle d'Aosta);
b) legge regionale 1° giugno 1982, n. 13 (Revisione di tasse
di concessione per il rilascio delle licenze per l'esercizio della
pesca nel territorio della Regione Valle d'Aosta - Modificazione
della legge regionale 23 maggio 1973, n. 30);
c) articolo 23 della legge regionale 19 gennaio 1995, n. 1
(Legge finanziaria per gli anni 1995/1997).
2. L'articolo 1 della l.r. 30/1973, come sostituito
dall'articolo 1 della l.r. 13/1982, e l'articolo 23 della l.r.
1/1995 continuano ad applicarsi fino al 31 dicembre 2010.
Articolo 5
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au rapporteur, le Conseiller
Crétaz.
Crétaz (UV)
- Monsieur le Président, chers collègues nous
abordons aujourd'hui un thème qui me tiens particulièrement à
cœur, et qui concerne un grand nombre de
valdôtains et de touristes: la pêche. Je profite de l'occasion pour
souligner l'importance de cette activité non seulement au niveau
sportif et récréatif, mais encore au niveau de la promotion et de
la découverte de notre territoire. Il est donc très opportun que le
Conseil de la Vallée lui attribue l'attention qu'il mérite.
Per poter pescare, in Valle d'Aosta, come disposto dalla
normativa di settore, occorre avere: la licenza di pesca, che è
valida in tutta Italia, più uno dei permessi del Consorzio
regionale pesca (stagionale, mensile, settimanale o giornaliero) o
dei privati che gestiscono una riserva privata di pesca. La licenza
di pesca attualmente è costituita da un libretto con la fotografia
ed i dati del titolare, che deve essere rifatta ogni cinque anni,
allegando due foto tessere e due marche da bollo da 14,62 euro. La
licenza di pesca è valida se ogni anno viene effettuato il
versamento della tassa di concessione regionale stabilito per
legge. L'importo attuale è di 6,20 euro, ai sensi dell'articolo 23
della legge n. 1/1995.
Con l'intenzione di operare una semplificazione amministrativa,
al pari di quanto già attuato in altre Regioni, con il disegno di
legge proposto si intendono eliminare inutili aggravi burocratici
ed economici per i pescatori e per gli uffici del Consorzio pesca,
prevedendo che la licenza di pesca sia costituita dalla sola
ricevuta di versamento della tassa di concessione regionale senza
più bisogno di fare il libretto. Gli importi delle tasse regionali
sulla pesca sono stati definiti dal decreto legislativo 22 giugno
1991, n. 230. Si è pertanto ritenuto opportuno rideterminare gli
attuali importi regionali parificandoli a quelli fissati decreto
legislativo per allinearsi alle altre realtà italiane.
Si rende necessario introdurre alcuni emendamenti al disegno di
legge per i seguenti motivi:
- Emendamenti n. 1 e 2: le attuali disposizioni in materia di
licenze di pesca derivano dall'articolo 22 bis del Regio decreto 8
ottobre 1931, n. 1604 (Approvazione del testo unico delle leggi
sulla pesca) e dal decreto legislativo 22 giugno 1991, n. 230,
citati nel primo articolo del disegno di legge. A seguito di un
approfondimento ad opera degli uffici legislativi si è appurato che
l'articolo 22 bis del Regio decreto 8 ottobre 1931, n. 1604 è
abrogato. Esso va dunque tolto dal disegno di legge. Il solo
riferimento al decreto legislativo 22 giugno 1991, n. 230 rende
necessario introdurre la descrizione dettagliata della licenza di
pesca di tipo A;
- Emendamento n. 3: per consentire ai turisti stranieri (per lo
più francesi e svizzeri) di pescare il sabato e la domenica, la
licenza di pesca di tipo D non può essere costituita dalla ricevuta
di versamento (uffici postali chiusi e comunque logisticamente poco
fruibili), ma deve essere sostituita da un tesserino rilasciato
all'atto dell'acquisto del permesso;
- Emendamenti n. 4 e n. 5: essendo a ridosso dell'inizio della
stagione di pesca (28 marzo 2010) molti pescatori hanno già
provveduto o stanno provvedendo a fare i versamenti della tassa di
concessione regionale con il vecchio importo. È dunque necessario
far partire i nuovi importi dal 2011 e conservare quelli
attualmente in vigore sino a tutto il 2010;
- Emendamento n. 6: visto l'imminente inizio dell'attività di
pesca, si reputa opportuno prevedere la dichiarazione di
urgenza.
Chers collègues, je vous ai donc brièvement présenté la nouvelle
loi qui règlera l'obtention du permis de pêche sur notre région. Je
suis convaincu du bien-fondé de ces propositions et je souhaite,
aussi au nom du collègue rapporteur Mauro Bieler, qu'elles seront
appréciées des pêcheurs et, bien sûr, partagées et votées par ce
Conseil dans son ensemble. Merci.
Président
- Pour préciser que les amendements annoncés
sont déjà contenus dans le nouveau texte approuvé par la
commission. Il faut partir déjà du nouveau texte prédisposé par la
III
e
Commission. La discussion générale est ouverte. Pas
d'interventions? Je ferme la discussion générale.
La parole à l'Assesseur à l'agriculture et aux ressources
naturelles, Isabellon.
Isabellon (UV)
- Grazie, Presidente. Solo per ringraziare
i due relatori, i Consiglieri Crétaz e Bieler, che hanno
predisposto la relazione illustrata dal collega Crétaz, la II e la
III Commissione per il lavoro fatto in commissione, che hanno
permesso di avere un consenso generalizzato su questa modifica, che
va nella direzione di semplificare le procedure per poter
esercitare con tranquillità la passione della pesca, molto diffusa
sul nostro territorio e che ha una valenza importante, anche per i
riflessi che ci possono essere, legati al turismo. C'è stato anche
il riconoscimento di una riduzione delle incombenze per chi viene a
pescare in Valle d'Aosta dall'esterno, in particolare dall'estero,
e quindi può portare una certa ricaduta dal punto di vista
turistico e di indotto: questo credo che sia un obiettivo
importante.
Non avrei altro da aggiungere a questi ringraziamenti.
Grazie.
Président
- On passe à l'examen article par article.
Je soumets au vote l'article 1
er
:
Conseillers présents et votants: 34
Pour: 34
Le Conseil approuve à l'unanimité.
Président
- Article 2: même résultat. Article 3: même
résultat. Article 4: même résultat. Article 5: même résultat.
La parole au Conseiller Donzel pour déclaration de vote.
Donzel (PD)
- Noi esprimiamo parere favorevole a questo
provvedimento, ritrovandoci pienamente nelle considerazioni del
collega Crétaz. In particolare sottolineiamo come sia stato
opportuno da parte dell'Amministrazione la concertazione anche con
le associazioni che rappresentano i pescatori; riteniamo altresì
importante la modifica apportata successivamente all'articolo 2,
cioè a far decorrere dall'anno prossimo le nuove tariffe perché
quest'anno avrebbero comportato sicuramente notevoli problemi agli
iscritti alle associazioni di pescatori. In questo senso, pieno
consenso a questa legge.
Président
- La parole au Conseiller Giuseppe Cerise.
Cerise G. (ALPE)
- Anch'io brevemente, per esprimere il
nostro voto favorevole a questa legge. Non sto a ripetere quanto è
stato bene illustrato dal collega Donzel, che ha centrato
l'obiettivo di questa legge e che abbiamo condiviso e sostenuto in
commissione.
Président
- Je soumets au vote la loi dans son
ensemble:
Conseillers présents et votants: 35
Pour: 35
Le Conseil approuve à l'unanimité.
