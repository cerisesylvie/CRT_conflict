Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 3148 del 24 gennaio 2018 - Resoconto
OGGETTO N. 3148/XIV - Interpellanza: "Presentazione di
un'istruttoria sulla situazione del personale INVA utilizzato da
Regione e USL alla competente commissione consiliare".
Farcoz (
Président) -
Point n° 11 de l'ordre du
jour. Pour l'illustration, la parole au collègue Cognetta.
Cognetta (M5S) -
Con questa interpellanza faccio il punto
su una discussione che c'è stata diverse volte in Consiglio
regionale rispetto al fatto che alcune unità di personale di INVA
sono utilizzate in USL o all'interno degli uffici della Regione. In
particolare, all'interno dell'USL attualmente ci sono 35 unità di
personale che vengono utilizzate normalmente, ma che fanno capo a
INVA, mentre all'interno della Regione ce ne sono 17. La questione
è che non si conosce esattamente qual è il confine tra una
prestazione di servizio inerente alla professionalità informatica,
che dovrebbe essere l'obiettivo
standard
di ciò che dovrebbe
fare INVA, e la somministrazione di personale
tout court
per
fare altri servizi, che poco hanno a che fare con la
mission
di INVA.
Se n'è parlato già in Consiglio regionale, in particolare c'è
stato un oggetto di cui si è discusso circa un anno fa (a febbraio
dell'anno scorso), nel quale l'Assessore Bertschy - in quel caso
era riferito solo alla parte USL - diceva che effettivamente in
tempi brevi si sarebbe arrivati in commissione a discutere di
questo fatto e a spiegare esattamente quali erano le unità di
personale utilizzate per i servizi informatici e quali invece
quelle utilizzate per altri fini, perché ci sarebbe stata una
ricognizione all'interno degli uffici e alla fine si sarebbe capito
chi faceva che cosa e, di conseguenza, poi si sarebbe capito in
commissione che cosa si poteva fare per chi invece non segue i
dettami rispetto a INVA.
Con questa interpellanza cerco di sollecitare questa
ricognizione all'interno degli uffici per farci capire in
commissione qual è la situazione esattamente rispetto al personale
attualmente dipendente di INVA che lavora in Regione o in USL ed
eventualmente per poi stabilizzarlo, perché l'obiettivo che almeno
io perseguo è quello di stabilizzare il personale di INVA che
lavora con somministrazione... all'interno della Regione e quindi
in qualche modo togliere quest'anomalia, che tale è, visto che INVA
non è deputata a fare somministrazione di personale.
Président -
Pour la réponse, la parole à l'Assesseur
Bertschy.
Bertschy (UVP) -
La disponibilità a venire in V
Commissione evidentemente c'era, c'è, dipende dai tempi di lavoro
della stessa commissione, dalla necessità di farlo e quindi,
rispetto a tutti i dati, forse nel dettaglio è più opportuno un
incontro in V Commissione per fornire anche le relazioni del
caso.
Il lavoro anticipato in Consiglio regionale nella primavera
scorsa è stato fatto, è stata realizzata un'istruttoria che ci ha
permesso di dare delle indicazioni all'azienda su come operare per
uscire da questa situazione che nel tempo si era consolidata, la
stessa cosa si sta facendo per quanto riguarda i dipendenti
presenti in azienda, di modo che ci siano delle indicazioni
precise...e che in generale, l'Amministrazione regionale sta
seguendo visto che poi INVA è presente con le sue attività in vari
servizi. L'istruttoria è stata realizzata, è stata formalizzata
all'azienda con una nota del giugno 2017 che ha permesso di dare le
indicazioni per provvedere ad un'organica e puntuale analisi di
tutti i servizi affidati finalizzata ad evidenziare il permanere
delle caratteristiche di innovazione organizzativa e tecnologica
che ne avevano determinato l'affido
in house
.
Detto questo, in particolare abbiamo citato in questa nota che,
in funzione della rinnovata configurazione dell'assetto normativo
delle società in house, occorreva rivalutare complessivamente, in
un'ottica strategica di medio e lungo periodo, il complesso degli
affidamenti in essere con INVA; per i servizi che potevano essere
reperiti nel mercato l'affidamento ad INVA deve essere preceduto da
un'attività istruttoria formale che attesti la sussistenza delle
condizioni di cui all'articolo 192 del decreto legislativo n.
50/2016, secondo le metodologie condivise con gli altri enti e che
i servizi acquisiti devono mantenere, nell'arco del tempo del loro
espletamento, tutti i propri elementi distintivi come l'autonomia
gestionale e organizzativa e la definizione in sede contrattuale
dei livelli di servizio e delle differenti penalità. In questa nota
quindi si richiamavano tutti questi provvedimenti e nel punto
finale si diceva: "pur trattandosi in tutti i casi di attività
legate all'utilizzo di tecnologia, PC e programmi gestionali quale
strumento di lavoro, alcuni dei servizi al cittadino non richiedono
un'alta specializzazione, soprattutto le attività presso la
Chirurgia vascolare, la struttura complessa, anche se in termini
più complessi presso la stessa Radiologia pare abbiano perso il
carattere di innovatività". Dette indicazioni sono state oggetto di
intensa corrispondenza fra noi, INVA e azienda e si è arrivati a un
piano di progressiva reinternalizzazione di quei servizi al
cittadino che hanno perso questo carattere di innovatività.
Il piano comunicato a INVA S.p.A. nel mese di ottobre scorso
prevede quanto segue: il Centro Unico di Prenotazione (CUP) e il
servizio di centralino h24, la reingegnerizzazione e l'innovazione
dei processi anche mediante l'internalizzazione di alcune unità -
sarò più preciso in commissione rispetto al numero delle unità, mi
sembra più corretto -; i servizi informatizzati per il
coordinamento
screening
tumori femminili e colon retto, con
reinternalizzazione dell'unità ad incremento della dotazione
organica aziendale; i servizi informatizzati per la struttura
complessa Radiologia, internalizzazioni dell'unità ad incremento
della dotazione organica aziendale; servizi informatizzati per MCUA
(Pronto soccorso), reingegnerizzazione e innovazione dei processi
mediante assorbimento delle risorse e servizi informatizzati per
struttura Chirurgia vascolare, anche qui l'internalizzazione
dell'unità ad incremento della dotazione organica.
Circa poi i nuovi servizi informativi e informatici dei processi
tecnici di supporto per l'attività di libera professione
intramuraria, che ad oggi devono evolversi e recuperare maggiore
presidio e interazione, l'azienda ha rimesso ad un periodo di
sperimentazione la proposta tecnica ed economica tenendo conto che
essa dovrà integrarsi con i sistemi informativi ospedalieri e
amministrativi con particolare riguardo a quelli di gestione del
personale, di contabilità e di gestione degli stipendi.
C'è poi il lavoro fatto in quest'ultima parte di anno rispetto
ai servizi che acquistiamo come RAVA sulla struttura Disabilità e
invalidità civile, anche qui, con deliberazione del giugno 2016,
abbiamo approvato la convenzione tra RAVA e INVA per l'esercizio di
attività di
front office
e di archiviazione ottica connessa
alla gestione delle pratiche relative alle provvidenze previste
dalle leggi nazionali e regionali in materia di disabilità e
invalidità. Detta convenzione, che scade il 30 giugno 2019, prevede
una serie di attività. In questo senso poi, in analogia a quanto
stiamo facendo con l'azienda, l'Assessorato ha avviato, a partire
da questo autunno, una prima analisi di servizi che la struttura
Disabilità e invalidità civile affida a INVA, che sono afferenti a
tre linee di produzione: servizio informatizzato di sportello agli
utenti, l'archiviazione ottica e l'attività di
back office
.
L'analisi che stiamo compiendo in modo puntuale si sviluppa sui
processi di attività sottese agli interventi di cui si tratta e
l'analisi dovrà portare a dire quali sono i servizi e i processi
ormai consolidati e ben rodati di contenuti tecnologici ritenuti
maturi per essere poi internalizzati e quali siano i servizi per i
quali eventualmente sarà necessario prospettare una
reingegnerizzazione o un'innovazione tecnologica evolutiva degli
applicativi, anche per integrare altri procedimenti similari in
carico al dipartimento medesimo. L'esito di questa istruttoria è in
corso, in modo da poter provvedere puntualmente a realizzare il
piano di assunzioni eventuale e la reingegnerizzazione dei servizi
che rimarranno in capo all'esternalizzazione con INVA.
Ribadisco la disponibilità a portare numeri, dati e anche una
relazione puntuale alla V Commissione, quando ci sarà occasione di
farlo, compatibilmente con i lavori della commissione.
Président -
Pour la réplique, la parole au collègue
Cognetta.
Cognetta (M5S) -
Assessore, ha fatto la ricognizione,
molto bene, non è arrivata in commissione, ma ci arriverà, perché
spero a questo punto che il Presidente della V Commissione la
convochi quanto prima per farla venire e dirci nel dettaglio qual è
la situazione.
Sono molto preoccupato per quei dipendenti che, a seguito di
questa ricognizione e successivamente alla messa in campo delle
soluzioni decise dall'azienda, torneranno ad INVA non si sa bene a
fare cosa. Ci sono delle persone che in qualche modo verranno
ancora utilizzate e altre invece che dovranno giustamente tornare
alla casa madre. Siccome da quello che so io sarà un certo numero
di persone quelle che torneranno indietro, mi chiedo a questo punto
INVA come le impiegherà e in che modo sosterrà il loro costo visto
che ad oggi era sostenuto in parte dall'USL e in parte dalla
Regione.
Non vorrei far preoccupare nessuno, però la situazione comincia
un attimo a diventare critica, occorre mettere in campo subito
delle azioni per riqualificare quel personale e in qualche modo per
l'eventuale - l'ha detto lei - stabilizzazione dello stesso. Si
potrebbero altrimenti creare quei problemi che abbiamo già visto in
altre situazioni, in altri settori, dove si sono mandate a casa
delle persone che magari avevano lavorato per anni all'interno
dell'amministrazione, ma che, per una serie di questioni, poi sono
state espulse e si sono trovate senza lavoro dalla sera alla
mattina. Sono quindi abbastanza preoccupato e vorrei che in tempi
brevi venisse convocata la commissione e magari anche che si
facesse venire nell'altra commissione INVA a spiegarci come intende
sistemare questa faccenda.
