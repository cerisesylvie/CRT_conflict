Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1034 del 14 gennaio 1985 - Resoconto
OGGETTO N. 1034/VIII - POLITICA INDUSTRIALE DELLA REGIONE ED
INIZIATIVE A FAVORE DEI DISOCCUPATI E DEGLI OPERAI IN CASSA
INTEGRAZIONE. (Interpellanza).
PRESIDENTE
: Do lettura dell'interpellanza presentata dai
Consiglieri Millet e Cout:
INTERPELLANZA
RICORDATI gli impegni per lo sviluppo industriale, presi in
diverse occasioni (sedute del Consiglio regionale, riunioni di
Commissioni consiliari, pubbliche assemblee) dal Presidente della
Giunta e dall'Assessore regionale competente;
RICHIAMATE le numerose deliberazioni della Giunta regionale,
approvate nel corso del 1984 e concernenti finanziamenti per nuovi
insediamenti industriali in Valle d'Aosta;
CONSTATATO il permanere di un elevato numero di persone in cerca
di lavoro, soprattutto giovani e donne, iscritte nelle liste di
disoccupazione;
RILEVATA la consistenza del numero di cassaintegrati valdostani,
per buona parte dei quali il pagamento delle indennità dovute
avviene con mesi e mesi di ritardo, mentre non ha fatto ancora
passi in avanti la discussione della proposta di legge, presentata
dal Gruppo comunista in data 13 febbraio 1984 concernente la
costituzione di un fondo speciale per l'anticipazione delle somme
spettanti ai lavoratori in cassa integrazione speciale;
i sottoscritti Consiglieri regionali
INTERPELLANO
l'Assessore regionale per sapere:
1) a quanto ammontano i finanziamenti a vario titolo impegnati
per interventi nel settore industriale nel corso del 1984 ed in
quale misura sono stati effettivamente utilizzati;
2)
quante persone sono state concretamente assunte nel
settore industriale nel corso del 1984, a seguito dei predetti
interventi regionali;
3)
a quanto ammonteranno i finanziamenti per
l'industria che, a vario titolo, verosimilmente saranno impiegati
nel corso del 1985 e quanti posti di lavoro saranno di conseguenza
attivati;
4)
cosa intende fare la Giunta regionale per quanto
riguarda l'anticipazione dell'indennità di cassa
integrazione;
5)
se non si ritiene opportuno affrontare in modo più
organico il problema della creazione di nuovi posti di lavoro nel
settore industriale, in modo da poter dare una risposta concreta in
tempi ravvicinati agli attuali disoccupati e
cassaintegrati.
PRESIDENTE
: Ha chiesto di illustrare l'interpellanza il
Consigliere Millet, ne ha facoltà.
MILLET - (P.C.I.):
Lo scopo di questa interpellanza, a
differenza di altre, è quello di chiedere un consuntivo, perché al
di là delle cose che si dicono
- in questo Consiglio o in Commissione si è parlato di mappe, di
investimenti
- noi vorremmo sapere quanti soldi si sono dati in concreto a
privati (o a chi ha voluto intraprendere una iniziativa in Valle)
nel 1984 e quanti lavoratori sono stati assunti in base a questi
finanziamenti.
Si approvano delle convenzioni in cui si dice che dall'inizio
dell'attività verranno assunte 20-30-40 persone ma poi, in sede di
verifica, si è dovuto constatare che le cifre erano un po' più
ridimensionate.
Quindi chiediamo dei dati globali regionali e, sulla base di
questi, le previsioni per il 1985, per cui potremo verificare a
gennaio 1986 cosa si è realmente fatto. I cassaintegrati, i
disoccupati dicono che a loro interessa il posto di lavoro e
pongono la questione in una repubblica che si basa sul lavoro, per
cui il richiedere un lavoro è legittimo.
Dai dati di cui sono in possesso si può vedere che dal 1982 al
1983 i posti nelle 50 fabbriche più importanti sono diminuiti di
800 unità rispetto all'anno precedente (il 12%) per cui sarebbe
bene vedere quanti posti sono rimasti in queste 50 fabbriche.
Vorremmo sapere inoltre cosa è successo nel 1984 per quanto
riguarda la cassa integrazione, perché il 1983 è stato l'anno
peggiore in assoluto, in quanto si è passati da un milione di ore a
due milioni e mezzo.
Un'altra cosa importante sarebbe verificare per il 1983/84 il
totale degli occupati, al di là del settore industriale, perché
dagli ultimi dati del 1982 si vede per la prima volta la tendenza
alla diminuzione nel totale degli occupati.
Per quanto riguarda le liste di collocamento, si registra un
aumento delle iscrizioni: è evidente che più gli anni passano più
la gente ritiene opportuno iscriversi nelle liste, a differenza di
quanto avveniva alcuni anni fa, quando tale iscrizione era vista in
modo negativo.
Comunque l'interpellanza si propone di porre la questione della
verifica insieme all'altra dei cassaintegrati. Come Gruppo, avevamo
presentato una legge a favore dei cassaintegrati, ritenendo che in
una Regione come la nostra, che ha degli avanzi di amministrazione,
sia opportuno fare un passo in questa direzione, soprattutto verso
quegli operai in cassa integrazione che devono aspettare dei mesi
prima di avere quello che loro spetta di diritto, in modo che
invece possano averlo nei tempi dovuti.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Mi pare che nell'illustrazione
dell'interpellanza il Consigliere Millet abbia richiesto una serie
di dati che vanno oltre quelli che sono indicati nell'interpellanza
stessa, comunque se li avrò con più precisione sarà mia cura di
fornirglieli nel dettaglio, così come pare dall'illustrazione
dell'interpellanza abbia voluto sottolineare o richiedere il
Consigliere Millet. Rispondo per quanto è nell'interpellanza
stessa.
Al primo punto, in base ai fondi di rotazione, legge regionale
33/73, impegnati 1 miliardo 712 milioni, erogati 1 miliardo 395
milioni; gestione speciale Finaosta, legge regionale 16/82,
impegnati 7 miliardi 838 milioni, erogati 6 miliardi 823 milioni
718.205. Corsi di formazione professionale: impegnati 2 miliardi
205 milioni, circa le somme erogate riferite ai corsi di formazione
professionale non sono ancora disponibili in quanto è in corso la
presentazione dei consuntivi. Consorzio garanzia fidi: impegnati
800 milioni, erogati 800 milioni. Questo è l'impegno della Regione
nel corso del 1984.
Al secondo punto, sono state assunte in base a questi interventi
circa 170 persone.
Al terzo punto, per il 1985 il bilancio regionale prevede
interventi per circa 23 miliardi di lire, questi uniti agli altri
interventi regionali previsti fanno presupporre l'assunzione nel
corso del 1985 di quelle 400 unità a cui avevamo fatto riferimento
anche nella relazione di accompagnamento del bilancio
regionale.
Al quarto punto, allo stato attuale ed in base alle decisioni ed
agli atteggiamenti finora assunti, l'Amministrazione regionale è
impegnata a ridurre i tempi di erogazione della cassa integrazione.
Anche recentemente abbiamo potuto contare sull'interessamento dei
parlamentari valdostani e dell'Ufficio di Roma.
All'ultimo punto, ritengo che l'Amministrazione regionale abbia
già una serie di interventi in questo settore abbastanza ampio; mi
pare che l'indicazione che viene dalla lettura di questa domanda
presentata dall'interpellanza sia di raccordo fra tutti questi
interventi. Questo è non solo un auspicio ma è un impegno che
l'Amministrazione si assume.
Abbiamo già presentato in sede di Commissione le indicazioni
circa le nuove proposte di insediamento industriale, la Giunta ha
già operato una prima selezione e l'impegno attuale
dell'Amministrazione regionale è di verificare la validità delle
proposte che già ci sono pervenute in modo da far insediare nuove
iniziative in grado di sostenere il peso del ridimensionamento nel
settore industriale e nella creazione di una nuova fisionomia del
settore industriale in Valle.
Vorrei ricordare solo che gli ultimi impegni sono stati impegni
decisamente importanti per l'Amministrazione regionale, e mi
riferisco ai protocolli d'intesa o alle convenzioni che sono già
state portate in Consiglio regionale o lo saranno portate
prossimamente, previo esame da parte della Commissione
competente.
PRESIDENTE
: Ha chiesto di parlare il Consigliere Millet
per la replica, ne ha facoltà.
MILLET - (P.C.I
.): Brevemente: ringrazio l'Assessore per
i dati, ma per quanto riguarda le 170 persone assunte nel 1984
verificheremo di quale tipo di persone si tratta, nel senso di
controllare se realmente si sono creati nuovi posti di lavoro. Per
il 1985 vedremo insieme che quei 400 posti si concretizzino, anche
se bisognerà poi verificare che questi siano una risposta adeguata
alla disoccupazione esistente in Valle.
Non possiamo essere d'accordo sulla questione della cassa
integrazione, in quanto riteniamo che il fatto di ridurre i tempi
sia un compito della Regione (che rispetto al passato è già un
passo avanti), ma sia inadeguato nei confronti delle necessità che
attualmente hanno i cassaintegrati. Ripeto quanto ho detto
nell'illustrazione dell'interpellanza e cioè che sarebbe necessario
che la Regione desse qualcosa di più ai cassaintegrati, trattandosi
tra l'altro solo di un anticipo, dal momento che in tanti settori
non si guarda tanto per il sottile, per cui diventa anche una
questione di giustizia.
Per quanto riguarda l'ultimo punto, riteniamo one sia necessario
avere questa visione organica complessiva in modo da vedere
realmente qual'è la risposta all'attuale situazione di
disoccupazione della Valle, altrimenti rischiamo di credere di
avere risolto il problema, quando invece di fatto il problema
continua ad esistere.
Ci impegneremo con gli organi competenti perché nel 1985 si
riesca a fare un salto di qualità in questa direzione.
