Classificazione
CONSIGLIO REGIONALE
Attività consiliare d'aula



Oggetto del Consiglio n. 3115 del 10 gennaio 2018 - Resoconto
OGGETTO N. 3115/XIV - Ordine dei lavori.
Farcoz (Presidente)
- Alla presenza di 30 Consiglieri,
dichiaro aperta la seduta. Ha chiesto la parola il consigliere
Chatrian. Ne ha facoltà.
Chatrian (ALPE) -
A nome dei gruppi consiliari di
opposizione, chiederei una sospensione.
Presidente -
Sospensione concessa.
(
La seduta è sospesa alle ore 15:41 e riprende alle ore
16:22
).
Farcoz (Presidente) -
Riprendiamo i lavori. La parola al
collega Chatrian.
Chatrian (ALPE) -
Abbiamo chiesto una breve pausa per
confrontarci come gruppi di opposizione, abbiamo chiesto alla
Capigruppo se era possibile invertire l'ordine del giorno e parlare
subito del tema che ha contraddistinto la discussione questa
mattina per quanto riguarda i rapporti con lo Stato, questioni di
natura economico-finanziaria legate al bilancio e c'è stata da
parte della maggioranza la disponibilità a invertire la discussione
subito, di conseguenza grazie per averci concesso questa breve
pausa e andiamo avanti partendo dal punto n. 4.
Président -
La parole au Président de la Région.
Viérin (UVP) -
Per un chiarimento che è un fatto
personale, come inteso dal Regolamento, siccome questa mattina in
chiusura dei lavori sono state date a questo Consiglio informazioni
false su un argomento inerente alla sostituzione dell'Assessore,
visto che sono state dette delle cose che sono state anche
riportate all'esterno ed è giusto che siano ricondotte alla verità,
visto che il tema di questa mattina è stato proprio la verità, le
cose non dette, le mezze verità, insinuazioni sul fatto che
sarebbero state rese in qualche modo in quest'aula delle
rassicurazioni che non erano vere, anche per il rispetto delle
persone e soprattutto per ciò che si dice in quest'aula, che
dovrebbe essere anche verificato. Ricordo che l'argomento del
contendere era il fatto che, in questo periodo di
interim,
si fosse proceduto alla nomina di un segretario particolare per il
periodo della reggenza.
Visto che è stato detto che non era mai successo e visto che, a
memoria, questa mattina io mi ero permesso di dire che non era così
e che quell'affermazione non corrispondeva al vero, per rispetto
delle persone e per rispetto anche della ricostruzione dei fatti,
in un'aula consiliare dove rappresentiamo la comunità, nella pausa
pranzo mi sono permesso di verificare che cosa era successo negli
ultimi dieci anni, siccome mi si è accusato di aver fatto una cosa
che mai nessuno aveva fatto nella storia di questa recente
autonomia. Mi permetto di venire qui oggi a dire che non è così.
Nel 2006, Presidente Luciano Caveri, è stato dato un incarico come
segretario particolare nelle funzioni
ad interim
di
Assessore all'istruzione e cultura.
Il 15 maggio 2008, Presidente Caveri, è stato dato l'incarico di
segretario particolare dal Presidente della Giunta che esercitava
ad interim
le funzioni di Assessore alla sanità e alle
politiche sociali. Ometto i nomi per rispetto delle persone che
hanno ricoperto quei ruoli.
Il 26 settembre 2008, Presidente Rollandin con l'
interim
alla Sanità, salute e politiche sociali, incarico di segretario
particolare; 8 febbraio 2012, Presidente Rollandin con
interim
alle Finanze, incarico di segretario particolare; 14
dicembre 2012 - quello a cui io mi riferivo dopo le mie dimissioni
- Presidente Rollandin incarico di segretario particolare dal
Presidente della Giunta nell'esercizio
ad interim
delle
funzioni di Assessore istruzione e cultura; 27 marzo 2013,
Presidente Rollandin, incarico di segretario particolare del
Presidente della Giunta nell'esercizio dell'
interim
delle
funzioni di Assessore alla sanità, salute e politiche sociali, e
poi l'ultimo, quello di cui abbiamo parlato, dal 5 dicembre fino
alla data odierna.
Questo, l'ho detto anche ai colleghi, perché, dopo la
discussione, con i colleghi Certan e Gerandin abbiamo avuto ancora
un dibattito, visto che sono stato accusato di aver detto delle
cose non vere, per ricondurre alla realtà le questioni che si
portano in quest'aula.
Président -
La parole au collègue Gerandin.
Gerandin (GM) -
Alla prima occasione opportuna avrei
ripreso questo argomento, perché io ho avuto questo tipo
d'informazione, non sono andato a verificare. Penso che
correttamente lei abbia evidenziato che non è una novità. Ciò non
toglie che io la ritenga comunque assolutamente fuori luogo, ma non
per la persona. Io non sto parlando delle persone, mi riferisco al
fatto che in un
interim
così breve la nomina di un
segretario mi pare un eccesso di scrupolo in un momento in cui
siamo tra le altre cose anche in difficoltà di carattere economico
e dobbiamo da altre parti fare certi sacrifici.
Per cui le posso garantire che alla prima occasione avrei preso
la parola e - proprio perché mi ha portato anche copia dell'atto -
avrei detto che l'informazione che avevo avuto non era
corretta.
