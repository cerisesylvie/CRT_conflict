Classificazione
BILANCIO E CONTABILITA' REGIONALE



Oggetto del Consiglio n. 755 del 7 ottobre 2009 - Resoconto
OGGETTO N. 755/XIII - Interrogazione a risposta immediata:
"Diversa valutazione di affidabilità finanziaria attribuita alla
Regione Valle d'Aosta da due agenzie di rating".
Interrogazione a risposta immediata
Premesso che la Regione Autonoma Valle d'Aosta dal 1998
riceve le quotazioni dell'affidabilità finanziaria da parte di
Standard & Poor's che era pari ad "A+";
Appreso che a settembre 2009 l'Agenzia di rating "Fitch" ha
assegnato alla Regione Autonoma Valle d'Aosta il rating di lungo
termine "AA+";
Ritenuto interessante approfondire la diversa valutazione
attribuita dalle due Agenzie;
il sottoscritto Consigliere regionale
Interroga
l'Assessore competente per sapere se le Agenzie fanno una
comparazione tra enti con caratteristiche simili e, se del caso,
con quali Regioni è stato fatto il confronto.
F.to: Salzone
Président
- La parole au Conseiller Salzone.
Salzone (SA-UdC-VdA)
- Grazie, Presidente. Assessore,
abbiamo appreso dalle agenzie di stampa che l'Agenzia di
rating
Fitch ha assegnato alla Regione autonoma Valle
d'Aosta un
rating
di lungo termine "AA+", spero di averlo
pronunciato giusto, e che già comunque dal 1998 la Regione Valle
d'Aosta riceve quotazioni di affidabilità finanziaria da parte
della Standard & Poor's pari "A+". Qui è interessante
approfondire, la mia domanda va in questo senso: verificare la
diversa valutazione attribuita dalle due agenzie. Devo dire che
sono tutti dati positivi, in modo particolare si riferiscono alla
valutazione di
rating
Fitch, che emerge a fronte di una
riduzione del PIL a livello nazionale intorno al 5 percento, a
livello europeo al 3-4 percento, mentre la nostra proiezione vede
un contrarsi del 2 percento per il 2009, ma una crescita importante
dello 0,5 percento per il 2010. La domanda quindi va in questa
direzione e sarebbe interessante capire soprattutto qual è la
differenza fra le due agenzie che danno tali dati positivi.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Certamente in base al
quesito in cui si chiede
"se c'è una comparazione tra enti con
caratteristiche simili e... con quali la Regione ha fatto il
confronto"
... è scontato che vi sia una comparazione fra enti
con caratteristiche simili sia a livello nazionale, sia a livello
internazionale, perché queste sono agenzie che operano a livello
internazionale. Prima di andare nella risposta specifica delle
comparazioni, però, è utile forse cogliere l'occasione per
individuare almeno gli elementi più importanti che sono stati alla
base del profilo dell'ente oggetto dell'analisi, in questo caso la
nostra Regione. Sostanzialmente sono sette i punti focali su cui si
poggia questa analisi: il primo è il contesto istituzionale, quindi
la garanzia delle entrate correnti, delle entrate certe del
bilancio regionale, che sono legate allo Statuto speciale, uno
Statuto speciale che non può essere modificato da una semplice
legge, ma, qualora venga modificato nel suo regime fiscale, ci
vuole l'intesa con la Regione: questo è un elemento di garanzia
forte nella valutazione; la struttura economica che, ha accennato
bene l'interrogante, è la composizione del valore aggiunto per i
vari settori, quindi l'andamento dei principali indicatori
economici fra cui il PIL, è chiaramente un riferimento al contesto
sociale e demografico. Terzo punto: i bilanci della Regione,
bilanci analizzati nei conti consuntivi negli ultimi 5 anni, oltre
all'ultimo bilancio previsionale sia annuale che triennale.
Nell'analisi ai bilanci l'elemento forte che fa sì che nella
relazione dell'assegnazione di "AA+"... c'è un inciso che, qualora
permangano le situazioni attuali, probabilmente la nostra Regione
potrà facilmente raggiungere tre "A", quindi il massimo; questo è
il margine da loro definito il "margine operativo", che è la
differenza fra le entrate certe e le spese correnti. Questo delta
di differenza fra le entrate certe e le spese correnti si attesta
intorno al 30 percento del bilancio regionale, che sono dai 550 ai
600 milioni di euro. Questo è assodato storicamente negli anni e
anche in base a quelle che possono essere le proiezioni future,
perché i riferimenti ai bilanci di previsione sono... quello del
2010... le entrate del 2008, 2011...
Président
- ...veuillez conclure, s'il vous plait?
Lavoyer (FA)
- ...velocemente... la situazione della
spesa sanitaria: è l'unica azienda sanitaria che non ha debiti,
l'andamento del debito della Regione, la liquidità sul conto
corrente, che storicamente fa sì che non abbiamo mai dovuto
ricorrere ad anticipazioni di cassa, pagamenti...
Président
- ...Assesseur Lavoyer...
Lavoyer (FA)
- ...in media cinque giorni e la situazione
delle società partecipate.
Président
- Je vous prie de rester dans le temps surtout
dans ce genre de questions.
La parole au Conseiller Salzone.
Salzone (SA-UdC-VdA)
- Grazie, Presidente. Recupererò io
per brevità, visto che i dati positivi non possono che rallegrarci,
anche se possiamo dire all'Assessore che auspichiamo che,
nonostante la soddisfazione dei dati e dei risultati, che hanno una
ricaduta anche a favore delle fasce più deboli, si possano
monitorare costantemente con una certa continuità e gli interventi
anticrisi a nostro avviso in modo particolare necessitano di un
costante aggiornamento. Sulla base di questo trend positivo,
auspichiamo un aggiornamento dei dati in tale senso. Grazie.
