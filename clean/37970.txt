Classificazione
ISTRUZIONE PUBBLICA



Oggetto del Consiglio n. 1598 del 18 novembre 2015 - Resoconto
OGGETTO N. 1598/XIV - Approvazione di mozione: "Attivazione
di un confronto fra gli organi di amministrazione e i dirigenti
delle istituzioni interessate per un'efficace organizzazione del
sistema musicale in Valle d'Aosta".
Président
- Qui demande la parole? La parole à la
collègue Certan.
Certan (ALPE)
- Sì, grazie Presidente.
Questa mozione dei gruppi ALPE e UVP in realtà è stata rinviata
già dallo scorso Consiglio, quindi sappiamo anche che sia stata
convocata, credo per ieri o per lunedì, una riunione in tal senso.
In realtà, chiedevamo un impegno - e penso che possa essere ancora
valido comunque - di poter incontrare come Commissione competente,
quindi come V Commissione, gli organi dirigenziali, o comunque i
CdA sia del
Conservatoire
, dell'Istituto musicale, che della
SFOM per insieme organizzare...o perlomeno iniziare ad organizzare
e provare a fare un discorso tutti insieme su una riorganizzazione
eventuale di tutta l'educazione musicale in vista soprattutto della
necessità di razionalizzazione che credo sia venuta fuori
quest'estate quando avete, come Governo regionale, iniziato a
lavorare sul bilancio. Ricordiamo il mese di agosto e settembre le
varie lettere, insomma, poi gli incontri...non vado a ricordare, ne
abbiamo parlato, insomma, i vari pasticci che sono usciti un po'
fra razionalizzazioni del 50 percento, poi, in realtà, si è
riusciti a mantenere l'offerta formativa e quindi tutti i corsi
intatti anche per l'anno accademico per quanto riguarda il
Conservatoire
, tutto l'anno, insomma, l'anno scolastico per
quanto riguarda la SFOM 2015-2016.
Chiedevamo quest'incontro perché era uscito...noi l'avevamo
chiamato quella specie di contratto da "fine di luna di miele" del
22 settembre...fra le forze di maggioranza era uscito questo
documento in cui avevate firmato un accordo per incontrarvi come
forze di maggioranza con tutti gli operatori del settore musicale.
Noi chiedevamo proprio con questa mozione di incontrare tutta la
Commissione competente, non solo incontrarsi fra Capigruppo e fra
forze politiche di maggioranza. Lei, Assessore, mi fa una faccia
strana, come se non si ricordasse più di qual era il documento: è
quel documento che è uscito nell'intento di "
favorire una
riorganizzazione partecipata del sistema dell'educazione musicale
in Valle d'Aosta, che ottenga il duplice risultato di contenere i
costi, mantenendo elevata la qualità dell'offerta
", che avevate
siglato prima del Consiglio di settembre fra le varie forze
politiche, era il 22 settembre. Noi chiedevamo proprio di allargare
questo tavolo alla V Commissione.
Infine, visto che so che vi siete riuniti come Assessorato con i
due CdA - nel testo della mozione non lo chiediamo -, se potesse
relazionare, o comunque in sintesi dirci quale lavoro avete
iniziato, e poi questa disponibilità a venire in
commissione...ecco, la ringraziamo e l'ascoltiamo. Grazie.
Presidente
- Grazie collega. Chi intende prendere la
parola? Nessuno chiede la parola. Chiudiamo la discussione
generale. La parola all'Assessore Rini.
Rini (UV)
- Grazie Presidente. Grazie collega.
Torniamo su un tema che è stato
à la une
negli ultimi
mesi, un tema particolarmente importante. Nemmeno io tornerò su
tutto il pregresso, dal mio punto di vista, non lo definirei un
pasticcio, anzi definirei che questi passaggi sono stati dei
passaggi di responsabilità, dove abbiamo cercato con serietà, con
l'approccio che abbiamo avuto per tutte le tematiche, quindi anche
per questo settore, di cercare, ove possibile, di razionalizzare,
di riuscire a costruire un sistema che, da un lato, riuscisse a
contenere ovviamente le spese, ma, dall'altro, che potesse
diventare anche più rispondente a quelle che sono le esigenze
proprie del nostro territorio e questi sono un po' gli obiettivi
anche che ci siamo posti alla base per una revisione totale del
sistema.
Questo tavolo di confronto, che deve essere un tavolo
estremamente operativo, è stato convocato all'incirca due settimane
fa. Abbiamo atteso a convocare questo tavolo per avere il dato
definitivo anche di previsione di bilancio, anche questa mi pare
una scelta responsabile e una scelta che va nell'ottica della
serietà, anche perché così chi si siede a questo tavolo può avere
dei dati oggettivi con i quali confrontarsi. Come lei ricordava, la
riunione si è svolta ieri, io non faccio parte di questo tavolo, ho
convocato la riunione, poi la scelta è proprio stata quella di
lasciare i tecnici dell'Amministrazione quindi con il dirigente
competente...i Consigli di amministrazione delle due entità, dei
due diversi istituti, i rappresentanti dei genitori e degli
insegnanti...di modo che questa riunione diventasse...scusate, non
una riunione, un tavolo davvero operativo, un tavolo che potesse,
collega, dare delle risposte concrete; un tavolo che potesse
davvero arrivare a disegnare, a creare un sistema di istruzione
musicale più performante rispetto al territorio.
Io ricordo sempre che noi possiamo andare fieri del fatto che la
Valle d'Aosta risulta essere la Regione più alfabetizzata dal punto
di vista musicale. Questo sicuramente è il risultato di scelte che
sono state portate avanti negli anni dall'Amministrazione regionale
e noi quindi da lì dobbiamo partire. Occorre però responsabilmente,
soprattutto in questo momento storico, andare a rivedere quali
possono essere gli interventi da mettere in atto per, come dicevo
prima, da un lato, rendere più performante, ma anche contenere la
spesa. Noi ovviamente siamo favorevoli al contenuto di questa
mozione, perché lo abbiamo già condiviso, io più volte ho ribadito
l'assoluta disponibilità a condividere...
Presidente
- Un po' di silenzio.
Rini (UV)
- ...con voi colleghi, con la Commissione, ma
soprattutto con i soggetti direttamente interessati da questi
passaggi. Io credo che il percorso più corretto sia di lasciare
questo tavolo, che - ripeto - rimane un tavolo meramente tecnico,
lasciare appunto che si possano riunire, possano cominciare a
produrre una prima bozza di prospettiva futura in questo settore
per poi condividerla e analizzarla tutti insieme. Non so se
vogliamo comunque mettere al voto questa risoluzione, che, in
realtà, è stata superata dai fatti non per causa vostra, ma perché
appunto è stata rimandata da un Consiglio all'altro, se non viene
ritirata...noi ovviamente siamo d'accordo su questo, lasciando i
tempi al tavolo tecnico di produrre qualche cosa da sottoporre
ovviamente anche alla Commissione consiliare permanente: la V.
Presidente
- Grazie Assessore. La parola per la replica
alla Consigliera Certan.
Certan (ALPE)
- Grazie Assessore.
Bene, se questo tavolo operativo c'è e sta lavorando, è chiaro
che è sicuramente positivo, beh, noi crediamo però che lei debba
fare parte di questo tavolo, perlomeno per le linee di indirizzo,
le linee politiche dovrà pur darle qualcuno e quindi è
importantissimo che i vari operatori lavorino insieme. Mi pare però
anche che il testo che avevate siglato come forze di maggioranza
fosse proprio comunque anche nell'intento di dare indicazioni
precise, perché è chiaro che, se si sono fatte delle valutazioni
all'inizio degli anni accademici, diciamo dell'anno scolastico per
capire meglio, a settembre, e che è stato rinviato per il prossimo
anno un confronto più proficuo, è chiaro che deve esserci anche
questa parte di direttive politiche, la sintetizzo così. Poi che il
tavolo operativo chiaramente lavori, faccia il suo lavoro,
benissimo, crediamo di poter mantenere questa mozione, è chiaro che
non chiediamo di togliere un tavolo operativo per incontrarsi in
Commissione: chiediamo che questo tavolo possa venire a riferire in
Commissione a tutti i Consiglieri, a tutta la Commissione il lavoro
che sta facendo e comunque quali sono gli obiettivi a medio e a
lungo termine proprio per recuperare e per poter in qualche modo
valorizzare tutto il lavoro che in qualche modo si è fatto finora
con senso di responsabilità.
Président
- Merci. On peut passer à la votation. La
votation est ouverte. La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Presidente -
I lavori riprenderanno domani alle ore 9.
Grazie.
---
La seduta termina alle ore 19,50.
