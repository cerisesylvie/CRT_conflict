Classificazione
AGRICOLTURA
COMMERCIO
INFORMAZIONE
TURISMO E INDUSTRIA ALBERGHIERA



Oggetto del Consiglio n. 2036 del 20 aprile 2016 - Resoconto
OGGETTO N. 2036/XIV - Interpellanza: "Obbiettivo della
creazione del nuovo marchio Ombrello per la Valle d'Aosta".
Follien (Presidente) -
Punto n. 34 dell'ordine del
giorno. Per l'illustrazione, la parola al Consigliere Grosjean.
Grosjean (UVP) -
Mi ha stupito molto quando abbiamo visto
la delibera per l'istituzione di un marchio "Ombrello", mi sono
detto: è un anno di pioggia quest'anno, è un anno di cattivo tempo,
anche perché mi sembra che per i marchi non so se basta l'ombrello,
dovremmo fare quasi un capannone. Pensavo che ce ne fosse una
sessantina, poi ho visto sulla delibera, addirittura abbiamo 95
marchi presenti in Valle d'Aosta.
Non vorrei dilungarmi troppo, perché non ne sappiamo più di
tanto, quindi chiederei all'Assessore di spiegarci in poche parole
qual è l'obiettivo. Io ho alcuni dubbi sulla delibera, che
esprimerò dopo in replica.
Presidente -
Per la risposta, la parola all'Assessore
Marguerettaz.
Marguerettaz (UV) -
Grazie collega Grosjean anche per la
possibilità di rappresentare - però ci saranno sicuramente altre
occasioni - la delibera del marchio "Ombrello". Questa definizione,
questa quantificazione dei 95 marchi, come avrà potuto vedere, è
stata rilevata da uno studio che abbiamo avviato, abbiamo
sollecitato all'Università della Valle d'Aosta, che ha fatto un
censimento grazie ai professori, e ringrazio la professoressa
Mauri, i vari studenti e i vari stragisti che hanno individuato 95
marchi. All'interno di questi marchi abbiamo veramente di tutto,
l'unica costante è che sono tutti ragionevolmente sconosciuti,
ovvero sono conosciuti a macchia. Abbiamo addirittura delle
Comunità montane dove ci sono dei marchi territoriali, quindi che
fanno riferimento a delle zone, a dei comuni, che sono tutti in
completa contraddizione l'uno con l'altro e tutti sconosciuti. Sono
stati studiati da grafici, magari nell'ambito di progetti Interreg,
da progetti europei e ognuno ha voluto lanciarsi in una definizione
di marchio. L'indagine è stata direi abbastanza scientifica perché
c'è stato un censimento, una loro classificazione, un'indagine
qualitativa attraverso dei
focus group
sulla notorietà dei
marchi, quindi hanno fatto delle rilevazioni sul territorio e i
risultati sono stati abbastanza disastrosi. Vi è stata un'analisi
della lettura in materia di identificazione dei temi chiave e poi -
e qui credo che il collega Grosjean possa essere con me d'accordo -
abbiamo reperito tutta la documentazione dei
brand
territoriali del Trentino Alto Adige da un lato e del Canton
Vallese dall'altro proprio per capire cosa fanno dall'altra
parte.
Rispetto alla delibera, avrà avuto modo di vedere che l'aspetto
grafico, è un aspetto secondario, l'aspetto principale è quello di
definire con correttezza il brand territoriale, una
brand
identity
, cioè capire qual è il disegno a cui vogliamo tendere
e successivamente interpretare una strategia e anche un marchio,
per cui l'aspetto grafico sarà successivo. Noi abbiamo veramente -
e lì convengo - dei
brandmark
molto elevati, quando
guardiamo cosa fa, per esempio, il Südtirol, il fatto di avere o
non avere un marchio diventa una discriminante, quando tu hai il
marchio "Südtirol" e poi hai sotto il marchio le varie attività.
Sapendo che c'è un particolare interesse nel settore
dell'enogastronomia, lì va preso con prudenza, perché ci sono delle
normative europee che sono molto vincolanti, per cui tutti i marchi
DOP, DOC...hanno un registro particolare. È ovvio però che tu sia
che parli di cultura, sia che parli di enogastronomia, sia che
parli di qualità in genere, devi cercare di anteporre il marchio
"Valle d'Aosta" a tutto il resto. Non sarà così facile convincere
tutti i Comuni, perché noi abbiamo dei Comuni che si ritengono
molto forti, che molte volte fanno difficoltà ad associare il loro
nome alla Valle d'Aosta. Sono molto più generosi, molto più
disponibili quando vengono a chiedere dei soldi o dei sostegni, ma
in linea di principio ritengono che il loro marchio sia superiore
al marchio della Valle d'Aosta, ma non ci stupisce, non è una
caratteristica solo valdostana. Lei conosce molto bene la realtà
del Canton du Valais: per arrivare a "Valais Excellence" e
convincere Verbier, Crans-Montana, Zermatt ad associarsi, a stare
sotto il cappello di "Valais Excellence", hanno fatto un percorso
molto importante. Quella strategia però non ha mortificato nessuno,
perché, da un lato, hanno mantenuto la loro denominazione,
dall'altra parte, hanno portato la loro notorietà a vantaggio del
Canton du Valais. È chiaro che una località come Orsières, che
magari è una località minore, associata al "Valais Excellence", ha
beneficiato della notorietà delle altre.
Per rispondere agli altri suoi quesiti, sarà fondamentale la
parte di studio dove dovranno essere coinvolte non solo le
associazioni, ma, come ben può capire, i vari Assessorati, i vari
attori, la
Chambre
, tutti i soggetti istituzionali che
devono aiutarci a definire proprio la
brand strategy
.
Rispetto al lavoro fatto, quindi bisogna riuscire a creare un
percorso di condivisione che sia inclusivo, ovviamente ci dovrà
essere poi un sicuro impianto legislativo dove chi aderisce ha
effettivamente dei vantaggi, lo dico nel momento in cui dovesse
esserci la definizione di tutto questo. Faccio un esempio pratico,
tangibile: nel momento in cui tu vai nei mercatini di Natale a
Bolzano, la scelta di coloro che stanno nel mercatino è
condizionata al fatto che abbiano il marchio "Südtirol", per cui,
nel momento in cui tu hai il marchio "Südtirol", puoi aderire a
determinate iniziative. Certe polemiche che abbiamo visto sui
giornali su chi va, chi non va, chi viene accettato, chi non viene
accettato quindi verrebbero risolte, dopodiché, non è tassativo,
possono esserci delle percentuali per cui ad un certo punto si
dice: "è tollerata la presenza di "enne" aziende", se tu vuoi avere
degli ospiti... Con questo quindi non voglio dire che qua c'è una
chiusura totale, però c'è un approccio dove questo marchio deve
essere patrimonio di tutta la comunità produttiva: ecco perché, se
avete avuto modo di vedere, la delibera è stata presa di concerto
con tutto il Governo regionale, perché non è solo un aspetto di
turismo: è un aspetto che coinvolge tutti e quindi sarà un percorso
credo - e avremo modo di confrontarci in commissione - molto
stimolante e, a mio modesto modo di vedere, molto produttivo.
Presidente -
La parola al Consigliere Grosjean.
Grosjean (UVP) -
Grazie Assessore per le informazioni.
Rimangono comunque alcuni dubbi, chiaramente bisognerà
approfondire. Di marchi più o meno regionali e più o meno
conosciuti ne abbiamo già diversi, mi hanno sempre insegnato nella
mia attività imprenditoriale fuori che un marchio nuovo è sempre un
problema, con il cambiare marchio ad ogni momento si crea sovente
confusione. Io credo che ci siano dei marchi regionali già
conosciuti, bellissimi, probabilmente sarebbe molto più facile
utilizzare uno di questi marchi già conosciuti andando a lavorare
soprattutto sul terzo punto della delibera, dove mettete solo 15
mila euro contro i 90 mila per la parte grafica, che mi sembrano
un'esagerazione, ma poi non sono uno specialista in queste cose,
quindi non so...ma la stesura del disciplinare e il regolamento
d'uso perché la base fondamentale, secondo me, è questa. Più che
andare a fare un marchio, fare un regolamento dove vogliamo
veramente inquadrare tutto il sistema, perché di marchi bellissimi
ne abbiamo tanti, ne abbiamo di già conosciuti, ho dei grossi dubbi
sull'andare a mettere un nuovo marchio, ho paura che si crei grande
confusione. Io sarei più per invertire la cosa: lavoriamo bene
sulla stesura dei disciplinari, lavoriamo bene sui regolamenti,
andiamo a valutare bene chi intende aderire e chi intende usufruire
poi di questo marchio e rispettare di conseguenza il disciplinare,
perché altrimenti rischiamo di fare un altro marchio che magari fra
qualche anno non servirà più, perché ci saranno i vari marchi, gli
altri 95 marchi che saranno diventati 96 o magari 100, perché nel
frattempo cresceranno altre organizzazioni e altre associazioni e
continueremo a creare confusione.
Mi fa piacere che si voglia copiare il Vallese e l'Alto Adige,
peccato che abbiamo aspettato il 2016. Quando siamo partiti con i
primi marchi di Assessorati o della Regione, bisognava sin da
subito immaginare un qualcosa di più completo, invece ogni
associazione, ogni categoria...abbiamo già anche bisticciato sui
marchi, quindi lei sa benissimo come la penso. Comunque spero che
veramente si riesca a trovare una soluzione a questo problema, però
i dubbi sui 90 mila euro per la parte grafica mi permetta di dire
che mi rimangono abbastanza forti.
