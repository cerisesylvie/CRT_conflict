Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 237 del 27 ottobre 1993 - Resoconto
OGGETTO N. 237/X - Disegno di legge regionale n. 6, presentato
dalla Giunta regionale in data 9 settembre 1993: "Intervento
finan­ziario per la copertura del disavanzo di gestione dell'Unità
Sanitaria Locale della Valle d'Aosta per l'anno 1992.
Articolo 1
1. La Regione interviene finanziariamente, mediante
delibera­zione della Giunta regionale, secondo quanto previsto
dall'arti­colo 4, comma 5, della legge 30 dicembre 1991, n. 412
(Disposizioni in materia di finanza pubblica) e dall'articolo 13
del decreto legislativo 30 dicembre 1992, n. 502 (Riordino della
disciplina in materia sanitaria, a norma dell'articolo 1 della
legge 23 ottobre 1992, n. 421), per la copertura del disavanzo di
gestione registrato dall'Unità sanitaria locale nell'esercizio
fi­nanziario 1992.
2. La copertura del disavanzo di gestione registrato dall'Unità
sanitaria locale è subordinata alla verifica delle cause, non
pre­ventivabili, che hanno determinato una spesa superiore a quella
indicata dall'Unità sanitaria locale in sede di bilancio di
previsione. Tale verifica, da effettuarsi a cura del Servizio della
sanità dell'Assessorato della sanità ed assistenza sociale, si
av­vale di appositi indicatori per lo svolgimento delle attività e
l'erogazione delle prestazioni individuate dai livelli di
assisten­za di cui al decreto del Presidente della Repubblica 24
dicembre 1992 (Definizione dei livelli uniformi di assistenza
sanitaria), pubblicato sulla Gazzetta ufficiale n. 153 del 2 luglio
1993.
3. Il disavanzo di gestione, risultante dal rendiconto finale
dell'Unità sanitaria locale, deve essere vistato dal Collegio dei
revisori dei conti ed approvato, su conforme deliberazione, dalla
Giunta regionale, secondo quanto disposto dall'articolo 2 della
legge regionale 16 dicembre 1992, n. 75 (Disciplina del controllo
preventivo della Giunta regionale sugli atti dell'Unità sanitaria
locale della Valle d'Aosta).
Articolo 2
1. Per l'applicazione della presente legge è autorizzata per
l'anno 1993, la spesa di lire 34.000.000.000
2. L'onere di cui al comma 1 graverà sul capitolo 59925, di
nuo­va istituzione, del bilancio di previsione della Regione per
l'anno 1993 (Ripiano del disavanzo di gestione dell'Unità
sani­taria locale della Valle d'Aosta).
3. Alla copertura dell'onere di cui al comma 1 si provvede
me­diante utilizzo di pari importo dello stanziamento iscritto al
capitolo 69000 (Fondo globale per il finanziamento di spese
cor­renti) del bilancio di previsione della Regione per l'anno
1993, a valere sull'apposito accantonamento previsto nell'allegato
n. 8 del bilancio stesso (Area "Tutela sanitaria e promozione
socia­le" - settore "Ripiano disavanzo Unità sanitaria locale
relativo all'anno 1992" - E2).
Articolo 3
1. Alla parte spesa del bilancio di previsione della Regione per
l'anno 1993 sono apportate le seguenti variazioni, in termini di
competenza e di cassa:
a) in diminuzione:
cap. 69000: "Fondo globale per il finanziamento di spese
cor­renti".
lire 34.000.000.000;
b) in aumento:
codifica regionale 2.2.3.01
codificazione 1.1.1.5.7.2.8.8.08
cap. 59925 (di nuova istituzione)
"Ripiano disavanzo di gestione dell'Unità sanitaria locale della
Valle d'Aosta"
lire 34.000.000.000.
Articolo 4
1. La presente legge è dichiarata urgente ai sensi dell'articolo
31, comma terzo, dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Presidente -
La parola al Consigliere Perron.
Perron (UV) -
Le fond sanitaire national a été
sous-estimé par rapport aux besoins exprimés par les Régions. En
conséquence la quasi totalité des U.S.L. se retrouvent avec un
bilan déficitaire, même si cela est interdit. Jusqu'en 1986 les
Régions présentaient à l'Etat la dette globale et l'Etat comblait
le déficit. En 1987 ce fait a été interrompu et jusqu'en 1991 un
nouveau mécanisme a été instauré sur la base duquel l'Etat comblait
le déficit par le biais d'un emprunt. Puis cette forme
d'intervention a cessé, donc les Régions peuvent combler les
déficits avec des financements ad hoc, par des emprunts, ou
augmenter les taxes locales.
La Vallée d'Aoste a opté pour la première option, en effet le
projet de loi vise à établir une prévision de l'intervention
financière de la Région la où ont été constatées des dépenses
supérieures à celles inscrites au budget, à cause de la mise en
oeuvre des prestations supplémentaires du service national
justifiées par les caractéristiques du territoire et par la
composition de la population, ou pour le maintien d'un service
sanitaire d'un niveau supérieur au niveau uniformisé, prévu dans le
décret du Président de la République du 2 décembre 1982. Le
contrôle susdit relève de la compétence de l'Assessorat de la santé
et de l'aide social.
Presidente -
La parola al Consigliere Linty.
Linty (LN) -
La Lega Nord voterà a favore in
quanto non c'è da discutere sul fatto che la Regione debba
ripianare i 34 miliardi di mancati trasferimenti dello Stato. Ma vi
è una riserva che s'inquadra nelle pagine de "Il Giornale" di oggi.
I 70 medici che hanno ri­cevuto l'avviso di garanzia devono farci
riflettere perché 34 mi­liardi non sono noccioline: è chiaro che,
finché abbiamo medici che vanno a convegni super costosi, ebbene,
tutto ciò si paga alla fine. Noi votiamo a favore perché altrimenti
i 34 miliardi in meno andrebbero a gravare sui cittadini
bisognosi.
Presidente -
La parola al Consigliere Secondina
Squarzino.
Squarzino (VA)
-
In Commissione si è
sottolinea­to come sia fondamentale mettere mano al piano sanitario
re­gionale. È un appuntamento importante perché, in assenza di un
piano regionale, l'USL fa scelte diverse difficilmente
control­labili; per esempio, alcune iniziative di aggiornamento
sembra­no prefigurare la creazione di un centro di cardiochirurgia.
Io credo che prima debba essere fatta la scelta politica e poi
l'ag­giornamento, ciò per sottolineare l'urgenza del piano
sanitario regionale.
Presidente -
Passiamo alla votazione dell'articolo
1.
Presenti, votanti e favorevoli: 31
Il Consiglio approva all'unanimità
Presidente -
Votiamo l'articolo 2.
Presenti, votanti e favorevoli: 31
Il Consiglio approva all'unanimità
Presidente -
Votiamo l'articolo 3.
Presenti, votanti e favorevoli: 31
Il Consiglio approva all'unanimità
Presidente -
Passiamo ora all'articolo 4.
Presenti, votanti e favorevoli: 31
Il Consiglio approva all'unanimità
Presidente -
Votiamo la legge nel suo
complesso.
Presenti, votanti e favorevoli: 32
Il Consiglio approva all'unanimità
