Classificazione
ENTI LOCALI
Comuni
FINANZA REGIONALE E LOCALE
Programmazione


Resoconto integrale del dibattito dell'aula
Oggetto del Consiglio n. 2983 del 25 febbraio 1998 - Resoconto
SEDUTA ANTIMERIDIANA DEL 26 FEBBRAIO 1998
OGGETTO N. 2983/X Disegno di legge: "Parziale modificazione dei
criteri di ripartizione ai comuni dei trasferimenti ordinari senza
vincolo di destinazione per l'anno 1998. Modificazioni all'articolo
6 della legge regionale 17 dicembre 1997, n. 41 (Legge finanziaria
per gli anni 1998/2000)".
Articolo 1 1. Dopo il comma 2 dell'articolo 6 della legge
regionale 17 dicembre 1997, n. 41 (Legge finanziaria per gli anni
1998/2000) è inserito il seguente:
"2bis. Alla ripartizione della maggior quota del tre per cento
destinata per l'anno 1998 al finanziamento dei comuni (cap. 20501 -
parz.) dal comma 2, partecipano tutti i comuni della Regione in
modo direttamente proporzionale al minor gettito derivante a
ciascun ente dalla soppressione dell'imposta comunale per
l'esercizio di imprese e di arti e professioni (ICIAP) e delle
tasse sulle concessioni comunali disposta rispettivamente
dall'articolo 36, comma 1, lett. c), e dall'articolo 51, comma 1,
del decreto legislativo 15 dicembre 1997, n. 446 (Istituzione
dell'imposta regionale sulle attività produttive, revisione degli
scaglioni, delle aliquote e delle detrazioni dell'Irpef e
istituzione di un'addizionale regionale a tale imposta, nonché
riordino della disciplina dei tributi locali)."
Articolo 2 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Borre.
Borre (UV) Penso che non ci sia tanto da dire su questa legge
perché è un articolo che va a riequilibrare i fondi per i comuni,
vista l'abolizione dell'ICIAP quindi, con l'IRAP si va a
riequilibrare i fondi ai comuni.
Presidente È aperta la discussione generale. Se nessuno chiede
la parola, dichiaro chiusa la discussione generale. Si passa
all'esame dell'articolato.
Pongo in votazione l'articolo 1:
Presenti, votanti e favorevoli: 22
Presidente Pongo in votazione l'articolo 2:
Presenti, votanti e favorevoli: 22
Presidente Pongo in votazione la legge nel suo complesso:
Presenti, votanti e favorevoli: 24
Il Consiglio approva all'unanimità
