Classificazione
ENERGIA



Oggetto del Consiglio n. 1820 del 22 settembre 2022 - Resoconto
OGGETTO N. 1820/XVI - Interpellanza: "Intendimenti in merito
a interventi legislativi per calmierare il prezzo dell'energia
pulita prodotta in Valle d'Aosta".
Marguerettaz (Presidente)
- Il punto n. 33 viene rinviato
al prossimo Consiglio. Vuole discuterlo collega Rollandin? Allora
punto n. 33 all'ordine del giorno. Collega Rollandin si prenoti...
a lei la parola.
Rollandin (PA) -
Abbiamo ritenuto utile entrare nel
merito di quest'interpellanza, che, tra l'altro, si collega con
quella di altri colleghi. Di fatto noi sappiamo che una serie di
misure sono in preparazione, o almeno ci auguriamo che siano pronte
per il momento in cui si deve e si può intervenire nel modo più
produttivo. Noi abbiamo soprattutto fatto riferimento alla
produzione energetica che noi sappiamo essere di grande capacità
nella nostra regione e proprio per questo noi vogliamo che sia
chiaro il modo con cui si possa misurare questa situazione e
riuscire a dimostrare le perdite anche in questo settore.
Evidentemente è già stato detto, ci sono tutte le altre parti
che hanno presentato delle difficoltà, sia nell'allevamento, sia
nella produzione, sia nei punti abbinati e che rischiano purtroppo
di ridurre di molto il patrimonio zootecnico della nostra Regione.
Questo è un dato che difficilmente è calcolabile ma dovrà essere
fatto perché senza questo lavoro, che è stato fatto negli anni con
una capacità di mantenere al meglio gli aspetti produttori, cioè
gli elementi che sono alla base del risultato per le aziende
importanti... questa è la ragione per cui noi riteniamo che sia
indispensabile nel più breve tempo fare una disamina delle singole
situazioni e poi avere la possibilità di capire a quanto ammonta
l'intervento che l'Amministrazione e le Amministrazioni daranno per
le situazioni che sono già state evidenziate.
Presidente -
Grazie collega Rollandin per la
presentazione. La parola al Presidente della Regione.
Lavevaz (UV) -
Nella presentazione il collega ha fatto
riferimento più a misure generali come quelle che sostanzialmente
abbiamo approvato ieri come aiuti alle famiglie e alle imprese,
l'interpellanza fa più riferimento invece al costo dell'energia.
Del costo dell'energia, chiaramente ne abbiamo già discusso tante
volte, mi piacerebbe tanto poter dire che il Governo regionale può
stabilire il prezzo dell'energia, sappiamo bene che non è così.
L'interpellanza fa cenno a un'iniziativa che è stata posta in
essere dalla Regione Basilicata con l'approvazione della legge 23
agosto 2022 n. 28, che reca: "Misure di compensazione ambientale
per la transizione energetica e il ripopolamento del territorio
lucano". Questo è un intervento interessante che però ha pochi
riferimenti con la realtà valdostana perché qua si tratta in buona
sostanza dei contratti che la Regione ha con le società che
estraggono gas naturale, in particolare ENI e TOTAL, che sono due
multinazionali che estraggono grandi quantità di gas in Basilicata
e hanno con la Regione istituito un contratto che permette alla
Regione di avere un
tot
di metri cubi di gas come
compensazione ambientale dell'estrazione, cosa che è interessante
ma che non è replicabile in nessun modo in Valle d'Aosta, questo è
evidente.
Credo sia noto - ne abbiamo discusso a lungo su diversi tavoli -
che il prezzo dell'energia non solo non è stabilito a livello
regionale, ma neanche nazionale, in quanto il prezzo dell'utente
finale dell'energia elettrica deriva dal prezzo di vendita
all'ingrosso all'interno di un sistema di borsa elettrica italiana:
la cosiddetta "IPEX", che ha delle dinamiche molto complesse dove i
fornitori del mercato libero, i grandi consumatori e l'acquirente
unico acquistano l'energia per sé stessi, oppure per venderla ad
altri soggetti terzi, come appunto i clienti finali, quindi le
dinamiche dei costi e poi di fornitura finale esulano addirittura
dalla competenza statale, tanto più quella locale. Non esiste - e
questo è anche cosa nota -, di conseguenza un mercato separato o un
prezzo diverso per l'energia prodotta da fonti rinnovabili o da
energia prodotta da fonti fossili, questo non credo sia necessario
che lo spieghi io a lei, collega Rollandin, così è. Dall'altro lato
la Commissione europea sta analizzando, per sottoporla poi agli
Stati membri, una strategia complessiva, che consideri
sostanzialmente due soluzioni come si sta prospettando in questi
giorni: una è il tetto al prezzo del gas importato e l'altra è il
cosiddetto "disaccoppiamento" del prezzo del gas da quello
dell'energia sui mercati all'ingrosso. Queste sono dinamiche che
esulano anche di molto le competenze regionali.
Nel frattempo il Governo italiano è intervenuto, ne abbiamo
parlato anche nell'interpellanza precedente, ancora in ultimo in
sede di conversione del decreto "aiuti bis" per contrastare i
rincari nel settore dell'energia e del gas dei carburanti, invece
per quanto riguarda il Governo regionale, anzi, il Consiglio
regionale, abbiamo approvato una norma ieri che fa quello che può
aiutando le imprese e le famiglie cercando di contribuire per
quello che è possibile ma ovviamente sulla questione dei prezzi
purtroppo non possiamo intervenire in nessun modo.
Presidente -
Per la replica, la parola al collega
Rollandin.
Rollandin (PA) -
Credo che le indicazioni che sono state
fatte siano proprio per tener conto delle possibilità che
obiettivamente ci sono. Credo che lei abbia fatto parte della
riunione di tutti i Presidenti che hanno preso in considerazione
questo tempo, dando la possibilità, naturalmente con delle regole,
di attivare delle leggi che possano tener conto delle situazioni
che sono naturalmente differenziate. Quello che succede in Valle
d'Aosta, con il discorso nostro, con la presenza delle acque è
diverso da quello che succede in Lombardia. È necessario quindi che
si intervenga e si intervenga in tempi rapidi, quello che si può
fare oggettivamente è descritto e quello che si vuole fare per
tener conto delle possibilità di intervenire a favore di quello che
è il discapito che i colleghi hanno già evidenziato per la parte
nostra relativa alla produzione di energia sotto tutti i profili.
Naturalmente c'è la questione della monticazione, quindi della
differenza della produzione di quest'anno, il fatto della Désarpa
fatta anteriormente a quella che era la normale... e così via, non
sto a ripetere quello che i colleghi hanno già evidenziato.
Penso che sia importante eventualmente fare una riunione per
specificare che cosa effettivamente si può fare e in che tempi,
perché è indispensabile "caricare" l'intervento anche per la
successiva attivazione delle norme a livello europeo.
