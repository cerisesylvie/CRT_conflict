Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 650 del 25 novembre 1982 - Resoconto
OGGETTO N. 650/VII - DISEGNO DI LEGGE CONCERNENTE: "PROROGA
DELLA GARANZIA FIDEIUSSORIA DELLA REGIONE PRESSO GLI ISTITUTI DI
CREDITO E AZIENDE BANCARIE, PER LA CONCESSIONE DI PRESTITI E DI
FIDO BANCARIO A FAVORE DELLA COOPERATIVA PRODUTTORI LATTE E FONTINA
DELLA VALLE D'AOSTA".
PRESIDENTE:
La parola all'Assessore all'Agricoltura e
Foreste Marcoz; ne ha facoltà.
MARCOZ - (U.V.):
Anche quest'anno la cooperativa di
Saint-Christophe ha chiesto il rinnovo della garanzia fideiussoria
per poter anticipare, al momento del conferimento del prodotto, un
"quid" agli allevatori.
PRESIDENTE:
Se nessuno chiede la parola, possiamo
procedere all'esame dell'articolato, pertanto do lettura dell'art.
1.
Art. 1
La Giunta regionale è autorizzata a concedere la proroga,
della garanzia fideiussoria della Regione, per la durata di un
anno, presso Istituti di credito e Aziende bancarie, nell'interesse
ed a favore della Cooperativa Produttori Latte e Fontina della
Valle d'Aosta, s.r.l., con sede in
Saint-Christophe, per
operazioni di finanziamento delle spese per le attività inerenti
alle finalità statutarie della Cooperativa stessa, fino alla
concorrenza massima di complessive lire tre miliardi.
La garanzia
fideiussoria comprende altresì gli
interessi, le spese, le imposte e gli accessori richiesti dagli
Istituti di credito mutuanti.
Tale garanzia fideiussoria ha carattere sussidiario, a norma
del secondo comma dell'articolo 1944 del Codice Civile, ai fini
della preventiva escussione del debitore principale.
PRESIDENTE
: Metto in approvazione l'articolo 1 nel testo
suddetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
PRESIDENTE
: Do lettura dell'art. 2.
Art. 2
La concessione della proroga della garanzia fideiussoria
regionale è subordinata all'impegno, da parte della Cooperativa
Produttori Latte e Fontina della Valle d'Aosta di sottoporre le
proprie contabilità ed operazioni commerciali e di gestione a
periodici controlli, in ogni più ampia forma, disposti dalla Giunta
regionale, nonché all'impegno di trasmettere alla Regione -
Assessorato Agricoltura e Foreste - gli elenchi mensili nominativi
delle operazioni effettuate a favore dei conferenti quantitativi di
formaggio "Fontina".
La concessione della proroga della garanzia fideiussoria
regionale è altresì subordinata all'impegno da parte degli Istituti
di credito agrario e delle aziende bancarie, di trasmettere alla
Regione gli estratti dei conti trimestrali bancari relativi alle
operazioni finanziarie contabili della Cooperativa Produttori Latte
e Fontina della Valle d'Aosta.
PRESIDENTE
: Metto in approvazione l'articolo 2 nel testo
suddetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
PRESIDENTE
: Do lettura dell'art. 3.
Art. 3
Il Presidente della Giunta regionale e, in caso di sua
assenza ed impedimento, l'Assessore alle Finanze, sono autorizzati
a sottoscrivere gli atti necessari per la concessione, a nome e per
conto della Regione, della garanzia fideiussoria di cui ai
precedenti articoli, secondo le condizioni e le modalità in vigore
presso gli Istituti di credito e le Aziende bancarie previamente
concordate ed approvate con deliberazione della Giunta regionale,
nonché a provvedere agli atti conservativi dei diritti della
Regione ed al recupero delle somme eventualmente risultanti a
credito della Regione.
La Giunta regionale è, altresì, autorizzata a revocare, in
ogni tempo, la garanzia fideiussoria, dandone tempestiva
comunicazione al Consiglio.
PRESIDENTE:
Metto in approvazione l'articolo 3 nel testo
suddetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
PRESIDENTE:
Do lettura dell'art. 4.
Art. 4
Ai sensi della legge regionale 1° aprile 1975, n. 7 gli
eventuali maggiori oneri derivanti dalla concessione della garanzia
fideiussoria prevista dalla presente legge valutati in £ 3 milioni
faranno carico al capitolo 51000 del Bilancio in corso.
Alla copertura dell'onere di cui al comma precedente si fa
fronte mediante riduzione all'importo dello stanziamento iscritto
al Cap. 50050 della parte Spesa del bilancio di previsione della
Regione per l'anno 1982.
La previsione di spesa iscritta al settore II - Sviluppo
economico dell'allegato n. 8 alla legge regionale 23 maggio 1982,
n. 6, relativa al rifinanziamento della legge regionale 24 ottobre
1973, n. 34 è destinata per lire 3.000.000 alla copertura della
presente legge.
PRESIDENTE:
Metto in approvazione l'articolo 4 nel testo
suddetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
PRESIDENTE:
Do lettura dell'art. 5.
Art. 5
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazioni in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 3.000.000
Variazioni in aumento
Cap. 51000 - Oneri derivanti dalle garanzie prestate dalla
Regione in dipendenza di disposizioni legislative
L.R. 1.4.1975, n. 7
£ 3.000.000
Nell'allegato n. 9 del bilancio di previsione della Regione
per l'anno finanziario 1982 approvato con legge regionale n. 6 del
23.5.1982 è aggiunto quanto segue:
Legge regionale ............
Garanzia fideiussoria della Regione presso gli Istituti di
credito o Aziende bancarie per l'assunzione di un mutuo bancario da
parte della Cooperativa Produttori Latte e Fontina della Valle
d'Aosta.
PRESIDENTE:
Metto in approvazione l'articolo 5 nel testo
suddetto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
PRESIDENTE:
Dato il carattere di urgenza, si propone
l'istituzione dell'art 6 relativo all'urgenza stessa; ne do
lettura.
Art.
6
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
PRESIDENTE:
Metto in approvazione l'articolo 6 relativo
all'urgenza.
ESITO DELLA VOTAZIONE
Presenti: 21
Votanti: 21
Maggioranza: 18
Favorevoli: 21
Il Consiglio approva all'unanimità
PRESIDENTE:
Se non ci sono dichiarazioni di voto il
Consiglio è chiamato a pronunciarsi sul complesso della legge per
votazione segreta.
VOTAZIONE SEGRETA
ESITO DELLA VOTAZIONE
Presenti: 27
Votanti: 27
Favorevoli: 25
Contrari: 2
Il Consiglio approva
PRESIDENTE:
Essendo esauriti gli oggetti d'urgenza,
passiamo all'esame dell'ordine del giorno con gli ultimi tre punti
iscritti. Il Presidente della Giunta si scusa a causa di un
importante impegno che ancora deve sbrigare e pertanto richiede che
il Consiglio esamini l'oggetto n. 33 prima dell'oggetto n. 32, a
cui vorrebbe essere presente.
