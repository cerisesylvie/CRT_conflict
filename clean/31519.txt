Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 564 del 20 maggio 2009 - Resoconto
OGGETTO N. 564/XIII - Interpellanza: "Realizzazione di un
tiro a volo nell'area Piole di Saint-Vincent".
Interpellanza
Visto e considerato che nel programma dell'attuale
legislatura è prevista la realizzazione di un tiro a volo nell'area
Piole di Saint-Vincent e tenuto conto che tale volontà viene
ribadita nel piano di sviluppo del Casino de la Vallée;
i sottoscritti Consiglieri regionali
Interpellano
l'Assessore competente affinché illustri:
1) qual è lo stato dell'arte del dossier inerente il tiro a
volo, illustrando quali atti amministrativi importanti sono fin'ora
stati redatti;
2) se gli intendimenti in merito all'ubicazione del sopra
citato tiro a volo sono sempre da riferirsi all'area di cui in
premessa, quali le fasi e i tempi per la realizzazione con
riferimento al tipo di pianificazione scelta e quali le ricadute
per l'amministrazione locale;
3) quale la priorità nel contesto regionale e l'impegno
economico da affrontare per l'intero investimento.
F.to: Chatrian - Bertin - Patrizia Morelli
Président
- La parole au Vice-président Chatrian.
Chatrian (VdAV-R)
-
Merci, M. le Président
. La
nostra intenzione è quella di conoscere lo stato attuale del
dossier
inerente il tiro a volo nel comune di Saint-Vincent,
di proprietà regionale. Ringrazio la struttura dell'Assessorato al
turismo per avermi fornito questa mattina due elementi importanti,
elementi che caratterizzano indubbiamente la nostra interpellanza;
interpellanza che ribadisce l'inserimento nel programma di questa
legislatura da parte della maggioranza la realizzazione di un tiro
a volo nell'area "Piole" di Saint-Vincent. Significativa è stata la
corrispondenza fra Assessorato regionale e Comune di Saint-Vincent
in questi ultimi due mesi: nel mese di aprile e pochi giorni fa, il
13 maggio, in cui si traccia il percorso, soprattutto se ne sceglie
uno: ecco perché la nostra iniziativa. L'Assessore delegato cita
testualmente nella sua lettera... e chiede all'Amministrazione
comunale (quindi vi è condivisione con il territorio) se il Comune
è interessato a... ed è coerente con le proprie strategie
turistiche e sportive e a tale riguardo se lo stesso è intenzionato
a condividere il percorso; di conseguenza,
"lo scrivente
Assessorato, al fine di riqualificare l'area in oggetto, intende
affidare uno studio di fattibilità per la realizzazione di un
impianto destinato alla pratica del tiro a volo"
; dunque questa
è la scelta dell'Amministrazione regionale comunicata al Comune, il
quale pochi giorni fa risponde positivamente, che è d'accordo,
quindi condivide il percorso tracciato e manifesta il proprio
interesse alla sua realizzazione.
Qualche giorno fa il Governo regionale ha approvato
un'importante deliberazione: "importante" perché, fa un po' il
punto della situazione, diciamo di un lungo percorso. Ho cercato di
documentarmi, è un percorso che inizia più di venti anni fa e trova
terreno fertile o comunque una soluzione importante oggi, in questi
mesi di aprile, maggio. L'incarico importante conferito al dott.
Verdenelli cita testualmente o in buona parte le nostre riflessioni
inserite nell'interpellanza, riflessioni che dopo un anno di
legislatura vengono messe "nero su bianco", e si chiede ad un altro
professionista se ci sono queste condizioni: condizioni peculiari
all'attività di tiro a volo e alle delicate problematiche
riguardanti soprattutto la sostenibilità ambientale da una parte,
connesse in generale alla realizzazione di un impianto di tiro a
volo e di tiro all'elica. Si rende di conseguenza necessario
subordinare alle risultanze di uno specifico e completo studio di
fattibilità l'avvio delle successive fasi di progettazione e di
esecuzione. Da una parte la politica ha già scelto, ha scelto come
Amministrazione regionale e come Amministrazione comunale, adesso
si entra nel dettaglio, nel reale, nel cuore e si decide di "dare
gamba" a questo progetto, se ci possono essere le condizioni,
quindi i pareri per poter affrontare il
dossier
. Tre,
quattro mesi fa la Casino S.p.a. in un'audizione in IV Commissione
ci porta a conoscenza che è in itinere un confronto fra casa da
gioco e FITAV, che è l'associazione di riferimento, proprio per
delineare un percorso, ma soprattutto per approfondire dal punto di
vista non solo urbanistico, ma soprattutto ambientale se ci sono le
condizioni. A livello italiano ci sono due membri che hanno i
requisiti da una parte e le competenze dall'altra per redigere
perizie importanti: il prof. Ceccarelli e il dott. Silvano
Verdenelli, uno dei quali è stato incaricato proprio
dall'Amministrazione regionale. Il
dossier
quindi viene
spostato dalla Casino S.p.a., così ci era stato comunicato
dall'Amministratore unico a gennaio-febbraio in audizione, parlando
del piano di sviluppo, e l'Amministrazione ha deciso di prendere il
percorso più importante, più dettagliato proprio per avere delle
risposte. Questo è quanto abbiamo come informazioni, quindi
l'interpellanza mira a conoscere lo stato dell'arte, a conoscere
gli intendimenti (ma riguardo a tale punto gli intendimenti sono
già stati esplicitati perché le due scelte... diciamo la
corrispondenza va già in quella direzione) e - punto n. 3 - qual è
la priorità nel contesto regionale e l'impegno economico.
Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Grazie al collega
Chatrian, che ha voluto nel ricostruire anche gli ultimi passaggi
darsi buona parte delle risposte. Ovviamente all'atto della
presentazione dell'interpellanza la deliberazione non era ancora
adottata, ha ricostruito perfettamente tutti i passaggi. Qui non
c'è alcun
dossier
che è stato trasferito, nel senso che io
credo che opportunamente l'Amministrazione regionale debba e possa
dare indicazioni sul futuro di un'area di sua competenza, quindi è
ovvio che nel farlo interloquisce con tutti gli attori esistenti
sul territorio:
in primis
il Comune, in secondo il casinò,
che sicuramente ha delle sinergie e delle potenzialità che possono
creare dei benefici sia alla struttura in quanto tale, sia a tutto
l'indotto. Da questo punto di vista, quindi crediamo di aver fatto
una cosa decisamente coerente con quanto abbiamo scritto nel
programma, abbiamo fatto tutti gli approfondimenti per cercare di
avere una strategia condivisa, tale incarico è un incarico che ci
permetterà di acquisire la fattibilità o meno di questo intervento.
Da lì ne discenderanno e quindi ci saranno a quel momento le
risposte alla terza domanda, perché l'impegno economico da
affrontare per l'intero investimento discenderà ovviamente da
quell'incarico per capire quali sono le necessità. Da questo punto
di vista, quindi ribadiamo che tale tipo di intervento è un
intervento che ha delle potenzialità per Saint-Vincent, ma anche a
livello regionale, vogliamo perseguirlo e l'incarico va in tale
direzione. Grazie.
Président
- La parole au Vice-président Chatrian.
Chatrian (VdAV-R)
- Grazie, Presidente. Grazie,
Assessore, non volevo mettere in dubbio la coerenza nella maniera
più totale, ho semplicemente ripreso il programma di governo del
luglio 2008, quindi quella era l'intenzione. Ho cercato di fare...
e assolutamente non ho cercato di rispondere alla mia
interpellanza, perché ahimè combinazione l'8 maggio avevamo
presentato l'interpellanza e la sua deliberazione di Giunta è del
15 maggio, una settimana dopo e la risposta del Comune di
Saint-Vincent, scusi Assessore, è del 13 maggio, quindi ahimè io
non conoscevo né la lettera del Comune di Saint-Vincent, e di
conseguenza la scelta politica del Comune di Saint-Vincent di
condividere l'indirizzo, nè il percorso tracciato, e ahimè non
conoscevo neppure la vostra deliberazione, perché ne siamo venuti a
conoscenza venerdì 15. Questo per chiarezza e per coerenza. Dal
momento che lei mi ha parlato di coerenza, le parlo anch'io di
coerenza. Mi permetta poi di "mettere nero su bianco" che in IV
Commissione l'Amministratore unico della Casino S.p.a. ci ha
fornito quegli elementi:
"stiamo valutando, viste le difficoltà,
visto il percorso non semplice, viste le difficoltà ad acquisire i
pareri e stiamo approfondendo il dossier tiro a volo"
. È stato
detto direttamente dall'Amministratore unico e ci è stato detto che
è il casinò che seguiva questo
dossier
, quindi prendo atto -
lei poi potrà dirmi che non è così - che probabilmente tale
dossier
prima era in mano alla Casino S.p.a.: "in mano" dal
punto di vista procedurale, dal punto di vista proprio
organizzativo e adesso in
toto
il Governo regionale che ne
ha tracciato un percorso nuovo: quello di approfondire in dettaglio
e poi successivamente indubbiamente avere quel tipo di risposta.
Grazie.
