Classificazione
CONSIGLIO REGIONALE
Attività consiliare d'aula



Oggetto del Consiglio n. 2740 del 27 settembre 2023 - Resoconto
OBJET N° 2740/XVI - Communications du Président de la
Région.
Bertin (Presidente) -
Punto n. 2. Ha chiesto la parola il
Presidente della Regione, ne ha facoltà.
Testolin (UV) -
Une communication d'ordre politique étant
donné que nous étions appelés à une considération du collègue Lavy:
je voulais souligner comme dans les derniers mois on a travaillé
avec les autres Régions et Provinces autonomes pour bâtir un
parcours que monsieur Lavy a bien voulu souligner en recriant le
communiqué de presse du président Kompatscher. C'est un parcours
qui a été partagé du point de vue technique et politique, un
parcours qui nous voit avec les autres Régions et Provinces à
Statut  autonome à participer à un travail pour bâtir un
parcours normatif qui soit partagé après avec le Gouvernement pour
proposer avant tout
l'intesa
, mais aussi une série de
situations qui reprennent, pour ce qui nous concerne, des
caractéristiques un peu endormies de ce qu'est notre Statut et que
nous emmènerons dans les prochains jours à Turin, je crois, déjà, à
une confrontation entre les cinq Régions, en espérant que même la
Sicile participera à ce parcours pour se confronter avec le
Gouvernement national et pour établir une route à suivre pour
aboutir en premier lieu évidemment à ce qui est le principe de
l'intesa
et après à décliner toute une série d'interventions
qui devrons être mises à jour sur notre Statut. Ça seulement pour
dire qu'on est là, qu'on a travaillé et qu'on le fera encore d'ici
à l'avant.
Riguardo all'impugnativa del Consiglio dei ministri sulla legge
11/2023 sono per comunicare, come appreso nella giornata di ieri,
che il Consiglio dei ministri nella seduta del 25 settembre 2023 ha
deliberato di impugnare la legge della Regione Autonoma Valle
d'Aosta 11 del 18 luglio 2023 recante: "Disciplina degli
adempimenti amministrativi in materia di locazioni brevi per
finalità turistiche", ciò limitatamente alla disposizione di cui
all'articolo 4, comma 1, lettera f) laddove per la sola locazione
turistica di camere in unità abitative destinate a prima casa
individua un limite di 180 giorni. Il Governo, in particolare,
ritiene come la predetta disposizione limiti la facoltà di
godimento del proprietario dell'immobile, eccederebbe dalla
competenza legislativa primaria in materia di urbanistica e di
turismo, che lo Statuto speciale riconosce alla Valle d'Aosta e si
porrebbe in contrasto con la riserva statale in materia di
ordinamento civile in violazione alle disposizioni di cui
all'articolo 117, comma 2, lettera 1) della Costituzione. A tale
proposito si ritiene che la limitazione dei 180 giorni all'anno per
la locazione turistica nella prima casa sia un parametro di giusto
equilibro che consente di salvaguardare il principio urbanistico
del nostro ordinamento secondo il quale l'uso prevalente di unità
abitativa non configura il suo mutamento di destinazione, che
comporterebbe un abuso edilizio, con tutte le conseguenze del caso
proprio perché destinate alla residenza principale. Le cosiddette
"prime case" beneficiano di agevolazioni fiscali e finanziarie
significative. Rimaniamo dunque in attesa della notifica del
ricorso al fine di procedere con la costituzione in giudizio
innanzi alla Corte costituzionale al fine di tutelare le nostre
competenze in materia urbanistica.
La disposizione in questione, occorre sottolinearlo, è un unico
aspetto della legge oggetto di impugnativa statale nell'ambito di
un complesso disegno di regolamentazione della materia per nulla
semplice e molto delicato, che vede protagoniste tutte le
Amministrazioni pubbliche che cercano di intervenire con non poche
difficoltà.
La legge regionale 11/2023 entrerà pertanto in vigore dal 1°
novembre prossimo, così come dalla stessa norma prevista, e sarà
applicata nella sua interezza in quanto il ricorso governativo non
ha effetto sospensivo sulla disposizione nel suo complesso, né
tantomeno sulla specifica disposizione impugnata. Questo a
sottolineare come anche da questi passaggi si denota la volontà, a
dispetto di alcune forze politiche nazionali, di rispettare lo
Statuto e le regole che ci vedono protagonisti sul nostro
territorio di scelte che devono rimanere di nostra competenza e non
essere impugnate da una normativa statale.
Mi permetto poi di comunicare, anche per conto del collega
Marzi, che aveva assieme al Governo regionale assunto delle
determinazioni in merito a questa tematica, la partecipazione a
EXPOAID. L'Assessore Marzi ha partecipato il 22 e il 23 settembre a
Rimini a EXPOAID 2023, "Io, persona al centro", il più grande
evento istituzionale che coinvolge a livello nazionale il mondo del
terzo settore promosso dal Ministero per la disabilità presieduto
dal ministro Alessandra Locatelli. Tema centrale la disabilità,
ponendo al centro la persona per favorire un cambio di prospettiva
sulle fragilità, come sancito dalla Convenzione ONU sui diritti
delle persone con disabilità. Nel corso dell'evento molto
partecipato, a cui erano presenti anche i consiglieri Manfrin e
Ganis, si è parlato di dare piena attuazione alla Convenzione ONU e
favorire la partecipazione alla vita sociale di ogni persona
attraverso la valorizzazione dei talenti e delle competenze di
tutti. Nel corso dei sei seminari tematici di lavoro sono stati
trattati ad ampio raggio tematiche utili a porre le basi per il
futuro piano nazionale della disabilità, che sarà predisposto
all'Osservatorio nazionale sulla condizione delle persone con
disabilità emanato dal Presidente della Repubblica.
L'Assessore Marzi ha partecipato a una riunione di lavoro con il
ministro Locatelli riservata agli Assessori regionali. Nel corso
dell'incontro il Ministro ha posto l'accento sull'impegno in seno
al Governo volto ai temi della semplificazione, l'accessibilità
della formazione e informazione e al reperimento dei fondi
necessari in sede di confronto con altri Ministeri. Già nel
prossimo anno dovrebbe aumentare, garantire e dare gambe ai
numerosi progetti in cantiere. I temi trattati sui quali vi è
particolare attenzione come barriere architettoniche,
caregiver
e il progetto "DAMA", i progetti di vita e la
semplificazione e sburocratizzazione delle procedure di invalidità
civile, vedendo particolare sintonia sia programmatoria che
operativa nel quotidiano agire dell'Assessorato e del Governo
regionale tutto.
Poi due comunicazioni che sono conseguenti a impegni assunti in
quest'aula relativi al posizionamento delle panchine per
l'endometriosi e la fibromialgia. Diamo comunicazione al Consiglio
che venerdì 13 ottobre alle ore 09:00 presso l'area esterna della
nuova Università della Valle d'Aosta saranno posizionate le nuove
panchine di sensibilizzazione sui temi dell'endometriosi di colore
giallo e della fibromialgia di colore viola, oggetto di confronto
in quest'aula e per questo in aula ne diamo comunicazione.
Da un punto di vista invece informativo più generale, diamo
anche comunicazione che nella stessa giornata alle ore 11:00 in
Viale Ginevra sarà presentato agli organi di informazione e alla
popolazione il nuovo punto d'informazione installato in adiacenza
dell'Ospedale Parini per l'
Info-Point
. Attraverso immagini a
scorrimento sul maxischermo verranno illustrate le attività di
cantiere già realizzate, le fasi di realizzazione del nuovo
Ospedale e le opere di ristrutturazione di quello esistente,
comprendendo immagini tridimensionali che mostreranno come
risulterà l'intera opera compiuta, anche questo concretizza un
impegno preso dalla maggioranza nell'aula di questo Consiglio.
Infine, una comunicazione che è relativa a una questione
sollevata ieri nella Conferenza dei Capigruppo dal collega Marquis
ed è giusto darne comunicazione oggi. In relazione al quesito posto
dal consigliere Marquis, durante la riunione dei Capigruppo di ieri
circa le modalità di pubblicazione degli atti sul sito
web
dell'Amministrazione, dopo aver effettuato le necessarie verifiche
presso la struttura competente, sono a comunicare quanto segue: in
seguito all'interpellanza n. 67 in data 28 aprile 2023,
relativamente agli atti sottratti alla pubblicazione, lamentava la
non accessibilità quanto meno agli estremi degli atti medesimi:
numero, data e oggetto. Così come avevamo individuato per chiarire
di che cosa si trattasse, la struttura Provvedimenti amministrativi
aveva coinvolto i tecnici informatici INVA per la risoluzione della
problematica evidenziata come impegno assunto all'interno della
risposta. Si era verificato come fosse possibile provvedere alla
pubblicazione dei soli estremi di ogni atto contenente dati
personali separatamente rispetto al testo. Comunque sono state
impartite disposizioni in tal senso in modo da ottenere come
risultato che fossero resi sempre pubblici i dati essenziali
dell'atto, appunto numero, data e oggetto, mentre il contenuto
dovrà continuare a seguire le regole inizialmente fissate nel
rispetto della normativa in materia. Tale nuova modalità di
pubblicazione è entrata in vigore il 1° agosto scorso. In merito a
quanto evidenziato, mi sento di dare una precisa indicazione degli
specifici atti che non sarebbero stati accessibili nemmeno per
quanto concerne gli elementi identificativi minimi come sopra
indicati; preciso come martedì 19 settembre la struttura competente
abbia riscontrato come i due provvedimenti dirigenziali non fossero
visibili sul sito
web
. Del fatto sono stati informati
immediatamente i tecnici INVA, che hanno provveduto a risolvere il
problema tecnico, dovuto unicamente al malfunzionamento dei
server
e non derivante dall'applicativo in uso. La
segnalazione del consigliere Marquis, pur non conoscendo gli
estremi degli atti ricercati e il periodo in questione, potrebbe
pertanto ricondursi a tale frangente oppure ad atti più vecchi che
probabilmente non sono stati evidentemente modificati. In ogni
caso, da una verifica compiuta ieri, risulta che tutti i PD, dal 1°
al 25 settembre, per quanto riguarda questo mese, sono
assolutamente accessibili con la modalità sopra menzionata, ivi
compresi i due PD citati. Concludo evidenziando come siano di
grande utilità le segnalazioni circa il malfunzionamento del
sistema se però circostanziate e correttamente indirizzate alle
strutture competenti, che - è bene evidenziarlo - operano in
massima parte sulla sezione interna del sito regionale e non su
quella esterna dove vengono resi accessibili i dati e dunque non
sono in grado di conoscere in tempo reale eventuali problematiche.
La cosa era stata assolutamente attenzionata e volevamo darne
giusta comunicazione perché poi fa parte di quel percorso di
rispetto reciproco che giustamente va sottolineato anche quando le
cose poi funzionano.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Grazie Presidente per le
comunicazioni che ha testé fornito e vorrei intervenire su due di
queste: la prima è quella che riguarda EXPOAID, l'evento dedicato e
legato al tema della disabilità che si è tenuto a Rimini il 22 e il
23 settembre. Come saprà, e la ringrazio per averlo detto, sia io
che il collega Ganis abbiamo partecipato. Quello che vorrei
innanzitutto chiarire e rendere noto, e ci tengo particolarmente, è
che l'evento è stato organizzato con grande attenzione nelle
settimane e nei mesi che lo hanno preceduto, avendo proprio come
obiettivo l'idea di portare, di dare una vetrina e soprattutto fare
delle proposte che si legano al mondo della disabilità, mondo della
disabilità che proprio la Lega ha evidenziato più volte, andando
nel primo Governo, cosiddetto "Governo giallo-verde", a individuare
un Ministero: quello della disabilità, che già era stato consegnato
in capo all'attuale ministro Alessandra Locatelli, che ha delle
capacità davvero eccezionali di sintesi e soprattutto un'esperienza
di vita che consente di poter sviluppare al meglio il tema.
Ricordo, per esempio, anche il ministro Stefani, che ha occupato la
stessa delega sempre per la Lega, è un tema centrale che la Lega ha
voluto portare all'interno del dibattito pubblico.
Come giustamente ha ricordato, ci sono stati vari incontri
tematici, vari approfondimenti durante quei due giorni. Nello
specifico io ho seguito la parte che riguarda l'inserimento
lavorativo delle persone con disabilità e credo che sia stato
davvero illuminante vedere e ascoltare così tanti
stakeholder
che hanno parlato e che hanno introdotto il tema
del lavoro per le persone con disabilità. Non c'è ovviamente una
teoria univoca, ma quello che si evidenzia è che non soltanto il
lavoro permette alle persone di potersi sentire autonome, di
potersi sentire libere, di poter avere un ruolo attivo nel tessuto
sociale della propria Regione, ma anche che ci sono persone che
possono dare tanto e che spesso vengono ignorate, e questo deve
essere un
upgrade
che la nostra società deve fare. Noi
abbiamo degli esempi di persone con disabilità che lavorano
all'interno della nostra regione. Ci sono realtà virtuose che
assumono e non utilizzano i disabili come un paravento per vendere
dei prodotti ma li assumono, li pagano e li fanno lavorare per le
loro capacità. Questo è assolutamente lodevole, questo è un modello
che va assolutamente esportato e valorizzato.
Detto questo, invece vengo alla parte relativa alle panchine.
Anche di questo ringrazio ovviamente lei, Presidente, e tutto il
Consiglio perché era un percorso lungo, ma vedere che si arriva
alla fine può sembrare poco, può sembrare banale ma invece è
importante avere due presidi che sono due panchine. Io
personalmente sono tendenzialmente contrario alle panchine che
dovrebbero significare qualcosa, perché una panchina rimane sempre
una panchina. Nel caso specifico questo Consiglio invece ha
investito su queste panchine perché tanto la fibromialgia quanto
l'endometriosi sono due malattie purtroppo poco conosciute.
L'endometriosi viene diagnosticata in media con dieci anni di
ritardo, invece mettere le panchine nel luogo in cui passeranno
molti giovani con dei
QR Code
, che permetteranno di
collegarsi a una pagina istituzionale che spiegherà quali sono le
due patologie, quali sono i pericoli, come individuarle e quali
sono le potenziali cure, consentirà a tanti giovani di poter
intercettare questo malessere, di poter intercettare queste
avvisaglie e di potervi porre rimedio, un'importante notizia, e di
questo la ringrazio, che ci permette quindi di dare davvero un
aiuto concreto a chi appunto è più debole.
