Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3053 del 23 gennaio 1992 - Resoconto
OGGETTO N. 3053/IX Proposta di legge: "Istituzione del
difensore civico".
Presidente
Si discute sul testo proposto dalla prima
Commissione consiliare.
Presidente
La parola al Consigliere Louvin.
Louvin (UV)
Merci monsieur le Président et collègues.
Parmi les griefs que l'on adresse souvent à la première Commission,
il y a celui de ne pas trop travailler et, en l'occurrence,
j'estime que notre Commission à quand-même pu faire un bon travail
sur un texte de loi qui, de premier abord, ne recueillait pas
l'adhésion unanime des membres de la Commission, mais sur lequel
s'est dégagée une réflexion intéressante qui a porté à des
innovations considérables par rapport au texte originaire.
Je ne voudrais pas cacher que de la part de certains groupes
politiques et même de la part de celui auquel j'appartiens, il y
avait des perplexités au sujet de l'institution du défenseur
civique, parce que nous craignions d'abord d'être en quelque sorte
obligés à l'instituer par une mode. Une mode qui s'est établie
depuis un certain nombre d'années dans les régions italiennes et, à
partir de la loi 142, également dans les communes et dans les
autres communautés locales. Nous serions en quelque sorte amenés à
instituer un défenseur civique au moment même où, dans l'opinion
générale, on pourrait croire que cet institut n'a pas donné les
fruits espérés.
Un modèle exporté par les pays scandinaves, qui a été reçu dans
nos systèmes juridiques européens en forme affaiblie, assouplie et
en quelque sorte diminuée dans son influence et ses possibilités
opérationnelles.
Nous ne voulions pas instituer, par conséquence, un simple
guichet de réclamation à l'usage et à l'intention des citoyens:
nous souhaitions faire d'avantage, nous souhaitions faire mieux et
surtout mettre à fruit l'expérience, parfois même négative, que
d'autres régions avaient fait de cet institut.
C'est la raison pour laquelle le texte qui est actuellement en
discussion est en quelque sorte un texte expérimental, qui contient
de fortes innovations par rapport à la réglementation générale du
défenseur civique dans les autres régions italiennes.
Je pense notamment aux procédures pour l'élection de cet organe
dont à l'article 6 du nouveau texte , qui ne prévoient pas que le
défenseur des citoyens soit élu par le Conseil, comme cela arrive
dans la plupart des régions et dans toutes les communes, mais qu'il
soit élu par une commission, un groupe de "sages", de personnes en
large mesure se situant à l'extérieur de l'Administration régionale
et donnant de fortes garanties que ce futur défenseur des citoyens
ne soit pas l'expression de telle ou telle autre majorité
politique, ne soit pas expression partisane, ne soit pas non plus
l'expression du monde de la politique. Qu'il ne soit pas, comme
parfois arrive dans certains organes de l'Administration, une sorte
de cimetière des éléphants pour des anciens politiques, mais qu'il
soit véritablement un expert et qu'il soit de façon impartiale, au
service des citoyens.
Nous estimons que cette innovation soit, en quelque sorte, le
pivot central de cette proposition de loi et que de la part des
qualités requises par l'article 5, notamment à l'effet d'avoir un
titre de docteur en droit, ou bien d'avoir exercé pendant un
certain nombre d'années les fonctions de secrétaire communal, cette
personne pourra exercer en pleine connaissance de cause et avec les
compétences techniques requises, ses fonctions extrêmement
importantes.
Nous avons voulu assurer à cet organe une large autonomie, mais
aussi des pouvoirs d'inspection assez vastes, outre à garder avec
ce Conseil un rapport privilégié pour la possibilité d'information
qui lui est assurée par rapport à la commission compétente en la
matière, c'est à dire à la première Commission du Conseil
régional.
Nous avons également voulu faire du défenseur des citoyens un
organe au service des collectivités locales qui voudront s'en
servir. Un bon nombre de communes a déjà pourvu à l'institution du
défenseur des citoyens, mais dans certaines d'entre elles - je
pense notamment aux petites communes de 100, 150, 200 habitants -
l'institution de cet organe n'aurait pas de sens dans la mesure où
il ne serait pas doté des instruments techniques et, peut être, de
la formation juridique nécessaire pour l'exercice de ces
fonctions.
Il y aurait de même des frais considérables à la charge de ces
collectivités. Chose que nous avons voulu éviter en permettant à
toutes les communes qui le souhaiteront, de pouvoir exploiter le
défenseur du citoyen institué au niveau régional pour le contrôle
et pour l'inspection à l'intérieur de ces mêmes
administrations.
Ce sera de leur faculté, et ce n'est pas une imposition que ce
Conseil a voulu faire, mais ce qu'il a voulu faire c'est d'offrir à
ces collectivités un moyen d'action considérable au service des
intérêts de la collectivité.
Le dernier aspect sur lequel je porte à votre attention est le
fait que cette loi, pour la première fois si je ne m'abuse, est une
loi en quelque sorte "à temps", une loi qui aura une durée de cinq
ans et, suite à cette période, que nous considérons expérimentale,
ce Conseil sera obligé de se pencher à nouveau sur cet argument, de
faire ses évaluations, ses considérations sur l'opportunité de
maintenir cet organisme.
Trop de fois, en effet, en instituant certains organes, certains
bureaux, certains services, l'Administration a créé des structures
qui ne se sont pas démontrée à la hauteur de la tâche et qui n'ont
pas servi réellement les intérêts pour lesquels elles avaient été
institués mais sont gardés en vie par inertie Et bien, par ce
moyen, nous voulons obliger le Conseil à revenir en quelque sorte
sur ses pas et sur ses décisions et l'obliger à reconfirmer
intégralement ce texte de loi, s'il aura donné de bons fruits, ou
bien à l'améliorer sur la base de l'expérience acquise, ou encore,
le cas échéant, à supprimer le moment venu et même d'une façon
automatique cet institut, s'il n'aura pas donné les fruits que nous
attendons de cette loi et de l'institution du défenseur du
citoyen.
C'est là, j'estime, le sens fondamental de la proposition telle
qu'elle est soumise à l'attention de ce Conseil par la Commission
et je pense que même le présentateur de ce projet de loi ne nous en
voudra pas de l'avoir si largement "manipulé", parce que nous
l'avons fait dans un souci d'amélioration, par rapport au texte
originaire qui nous était soumis.
Nous voulons, dans la limite du possible, nous soustraire soit à
la réthorique de la transparence, qui trop souvent a retenti dans
ce Conseil, soit aux illusions qui donnent aux citoyens l'effet
d'instituer des organes comme la panacée universelle.
Nous sommes persuadés que cet organe aura de grandes difficultés
à affronter pour s'affirmer mais que nous le mettons, par cette
formule nouvelle et innovative, dans la mesure de faire face à ses
difficultés, dans les meilleures conditions pour oeuvrer au service
du citoyen, des collectivités locales et même de notre
Administration, partout où il faudra.
C'est donc avec ces quelques considérations que nous soumettons
à l'attention de ce Conseil le texte modifié et remanié par la
première Commission, du projet de loi pour l'institution du
défenseur du citoyen.
Presidente
Il Consigliere Milanesio ha chiesto la
parola.
Milanesio (PSI)
Molto brevemente per integrare, per
quanto possibile, l'ottima relazione fatta dal Consigliere Louvin
su questo disegno di legge.
Purtroppo quello che si appresta ad approvare questa legge è un
Consiglio un po' stanco per due giorni di lavori abbastanza animati
e un po' distratto, però penso che a nessuno di quelli che hanno
avuto la bontà di ascoltare Louvin - e io sono tra questi - sia
sfuggito il senso di questa legge, ma soprattutto vorrei dire il
lavoro che è stato fatto dalla prima Commissione consiliare.
In questo caso si tratta di un lavoro di approfondimento, di
scandaglio, coronato poi da un accordo che si è trovato su di una
mediazione politica alta, non su di una mediazione politica bassa.
Non si è cercato l'equilibrio verbale, per intenderci, ma tutte le
varie forze politiche ed i consiglieri che hanno partecipato a
questo dibattito interessante hanno cercato di far sì che una
proposta di legge che obbediva un po' alla logica di mettersi nella
scia di quella che potremmo definire l'ultima generazione dei
difensori civici, perché ci sono più generazioni di difensori
civici; questa è una figura che è nata negli anni '70 in qualche
modo, poi c'è stata quella degli anni '80.
Noi siamo arrivati, credo, con una proposta di legge che spero
avrà il voto unanime del Consiglio, ad una combinazione a mio
avviso molto più felice e molto più avanzata rispetto alle
esperienze che sono state fatte nelle altre regioni. Questa nostra
Regione sovente registra dei ritardi in alcune iniziative, sovente
è un po' a rimorchio, sovente scimmiotta quello che fanno le altre
regioni; in questo caso, credo, siamo riusciti a fare qualcosa di
innovativo, qualcosa che si possa porre all'attenzione anche delle
altre regioni e quindi la figura del difensore civico, così com'è
tratteggiata da questa legge, può avere quei requisiti di
autorevolezza, quei requisiti di indipendenza dal potere politico,
che sono fondamentali e lo possono caratterizzare come un'autorità
tecnica, giuridica ed anche morale, in un contesto quale quello
della nostra Regione.
Ha ricordato bene Louvin, prima, le modalità di elezione; la
commissione destinata a nominare il difensore civico è una
commissione largamente estranea a questo Consiglio, se si eccettua
la figura del suo Presidente, ed è composta da uomini di legge, o
comunque da uomini che hanno dimestichezza con le norme, i
regolamenti, il diritto e lo amministrano in qualche modo, o
comunque si occupano di questioni amministrative. Questo intanto è
l'aspetto innovativo rispetto a tutte le altre leggi.
L'altra preoccupazione era quella di non creare una figura che
poi non avesse un riscontro concreto, reale, nella nostra realtà,
cioè di creare una figura che poi non avesse degli utenti, dei
clienti. Di qui la proposta contenuta in questa stessa legge, che
il difensore civico viene nominato in via - diciamo così -
sperimentale, per cinque anni. Dopodiché il Consiglio regionale
sarà chiamato, a cinque anni dalla sua nomina, a chinarsi di nuovo
su questo problema per valutare se questa figura ha avuto successo.
In che senso successo? Se i cittadini si sono utilmente rivolti a
lui e se la sua azione è stata incisiva ed ha migliorato la qualità
della vita politico-amministrativa.
Nessuno di noi aveva e ha la certezza che quanto ci accingiamo a
fare sia la soluzione di quelle discrasie che si possono
manifestare nell'attività amministrativa e non siamo certi che il
rimedio che stiamo proponendo potrà risolvere quei problemi che ci
sono, ma che sono legati a leggi farraginose, che sono legati ad
un'attività e ad una pratica politico-amministrativa non sempre tra
le più trasparenti e tra le più distaccate dagli interessi che sono
in ballo. Tuttavia, con coraggio e con una capacità di fantasia e
di innovazione, questa proposta oggi giunge al Consiglio
all'unanimità, e io devo ringraziare tutti i membri della
Commissione che hanno dato il loro contributo all'elaborazione di
questo disegno di legge e devo anche ringraziare la disponibilità
del proponente che ha convenuto con noi su tutto questo. Pertanto
oggi il testo che vede la discussione - e spero l'approvazione tra
qualche istante - di questo Consiglio, è un testo frutto di un
lavoro fattivo, fatto in buona fede dai membri della
Commissione.
Mi auguro che questo si possa ripetere su altri argomenti, cosa
difficile, per la verità, in questo Consiglio.
Presidente
Dopo l'intervento dei relatori, ha chiesto
la parola il Consigliere Riccarand.
Riccarand (VA)
Dopo un lungo iter questa proposta di
legge giunge finalmente alla votazione del Consiglio; voglio
ricordare che è l'undicesima volta che viene iscritta all'ordine
del giorno dei lavori del Consiglio.
E' stata un'attesa lunga, però direi che non è stata un'attesa
inutile, non si è perso tempo, perché effettivamente il lavoro che
è stato fatto negli ultimi mesi dalla Commissione ha scaturito un
risultato positivo, perché si è potuta raggiungere la convergenza
su di un testo che sicuramente recepisce, io direi, il meglio
dell'elaborazione nazionale per quanto riguarda la normativa sui
difensori civici. In più aggiunge, a questa normativa, degli
elementi di novità, rispetto alle procedure per la nomina, che sono
sicuramente coraggiosi rispetto al panorama di fronte al quale ci
muoviamo e che potrà indicare una strada sicuramente interessante
dal punto di vista della dottrina legislativa.
Io credo che la figura del difensore civico sia diventata ancora
più importante dopo l'entrata in vigore della legge 241 sul
procedimento amministrativo e che quindi mettiamo in atto una legge
che potrà essere molto utile ai cittadini. Sarà creata una sorta di
avvocato dei cittadini, in difesa dei cittadini per tutto quello
che riguarda le pratiche della pubblica amministrazione regionale,
dell'Unità sanitaria locale e, attraverso una serie di
convenzionamenti, anche dei comuni che vogliono avvalersi di questa
figura del difensore civico.
Voglio ricordare che nell'iter di elaborazione di questo testo
le commissioni hanno sentito il difensore civico della Provincia
autonoma di Trento, hanno potuto analizzare quell'esperienza, hanno
recepito delle indicazioni della Consulta femminile per quanto
riguarda alcuni aspetti significativi del provvedimento di
legge.
Direi che il lavoro che è stato fatto dalla prima Commissione è
stato proprio un esame approfondito ed una formulazione attenta di
tutti quanti gli articoli ed i commi, in modo da fare una legge che
fosse effettivamente in grado poi di essere ben applicata. Quindi
io non credo sia necessario soffermarsi più a lungo sul testo che
avete sotto mano e che, ripeto, è frutto di un lavoro molto
accurato.
Credo che con la votazione di oggi si potrà finalmente dare
avvio, anche in Valle d'Aosta, ad una figura importante come il
difensore civico e si aprirà fra un mese, fra poco tempo, quando
sarà approvata definitivamente e pubblicata questa legge, la fase
applicativa che sarà molto importante e molto delicata, rispetto
alla quale evidentemente io chiedo fin d'ora che ci sia la stessa
attenzione e lo stesso impegno che è stato messo nel predisporre un
testo che fosse a posto sotto tutti gli aspetti.
Evidentemente il voto del nostro gruppo è favorevole, con la
soddisfazione di aver elaborato una proposta che ha incontrato un
esame attento da parte della Commissione e che approda oggi ad un
voto positivo da parte del Consiglio regionale.
Presidente
Chiede d'intervenire il Consigliere
Mostacchi.
Mostacchi (UV)
Per presentare un piccolo emendamento,
in quanto la legge è già stata ampiamente illustrata; all'articolo
5, dopo le parole
"residenti nella regione"
aggiungere
"da almeno cinque anni"
.
Presidente
La parola al Consigliere Milanesio.
Milanesio (PSI) Mi scusi Presidente, ma volevo solo dire che
all'articolo 18 vi è un emendamento.
Presidente
C'è un emendamento che è stato distribuito
e che interessa gli articoli 18 e 19, che riguarda la parte
finanziaria che passa praticamente questa spesa sul fondo per il
funzionamento del Consiglio regionale.
Presidente
Dichiaro chiusa la discussione generale.
Passiamo ora all'esame dell'articolato. Do lettura dell'articolo
1:
Articolo 1 (Istituzione)
1. E' istituito, presso il Consiglio regionale della Valle
d'Aosta, l'Ufficio del Difensore civico.
2. Il Difensore civico esercita la sua attività in piena libertà
e indipendenza e non è sottoposto ad alcuna forma di controllo
gerarchico e funzionale.
Se nessun Consigliere chiede d'intervenire, direi che possiamo
passare a votazione. Prego i consiglieri di prendere posto, ci sono
diversi articoli da votare, di modo che poi i lavori possano
procedere speditamente, facendo presente che ci sono ancora alcuni
punti all'ordine del giorno, per cui volendo può darsi che si
riesca a finire per questa sera.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 2:
Articolo 2 (Funzioni. Soggetti legittimati. Iniziativa
d'ufficio)
1. Il Difensore civico interviene, a richiesta di cittadini, di
stranieri o apolidi residenti o dimoranti nella regione, di enti e
di formazioni sociali, oppure di propria iniziativa, con le
modalità che saranno in seguito specificate, in caso di omissioni,
ritardi, irregolarità e illegittimità poste in essere durante lo
svolgimento del procedimento amministrativo o inerenti ad atti
amministrativi già emanati da organi, uffici o servizi
dell'Amministrazione regionale nonché degli enti, istituti, aziende
e consorzi dipendenti o soggetti alla vigilanza ed al controllo
della Regione, dell'Unità sanitaria locale e degli enti locali
territoriali, con riferimento, per questi ultimi, alle funzioni
delegate o subdelegate dalla Regione. Il Difensore civico
interviene esclusivamente su richiesta dei soggetti direttamente
interessati o dei rappresentanti di enti ed associazioni che
difendono interessi collettivi e diffusi.
2. Gli interventi del Difensore civico sono finalizzati anche a
garantire il rispetto delle pari opportunità uomo-donna e la non
discriminazione in base al sesso.
3. Il Difensore civico esercita inoltre le funzioni di
intervento nei confronti degli enti locali in relazione alle loro
funzioni proprie, previa apposita convenzione tra gli enti stessi e
la Regione.
4. Le modalità di svolgimento delle funzioni del Difensore
civico, anche nell'ipotesi di convenzionamento, sono quelle
previste dalla presente legge.
5. Gli interventi del Difensore civico, a tutela non
giurisdizionale di diritti soggettivi, interessi legittimi e
interessi diffusi, tendono a garantire l'efficienza, la
correttezza, l'imparzialità e in genere il buon andamento della
pubblica amministrazione.
Pongo in votazione l'articolo 2.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 3:
Articolo 3 (Rapporti con azioni e ricorsi amministrativi e
giurisdizionali)
1. Il Difensore civico può intervenire presso la pubblica
amministrazione anche con riferimento ad atti o procedimenti che
per disposizione di legge non possano essere impugnati, o per i
quali pendano azioni o ricorsi avanti ad organi giurisdizionali.
Tuttavia, quando lo ritenga opportuno, può sospendere il proprio
intervento in attesa delle relative pronunzie.
Presidente
Pongo in votazione l'articolo 3.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 4:
Articolo 4 (Segnalazione delle disfunzioni accertate)
1. Qualora il Difensore civico accerti disfunzioni o disservizi
di uffici statali o di ogni altro pubblico ente, organo, ufficio o
servizio, che comunque incidano sulle attività regionali, può
riferirne all'Amministrazione interessata, informandone gli organi
statutari della Regione.
Presidente
Pongo in votazione l'articolo 4.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 5:
Articolo 5 (Requisiti)
1. Il Difensore civico è scelto fra cittadini residenti nella
regione, che offrono la massima garanzia di indipendenza,
obiettività e competenza giuridico-amministrativa e:
a) sono in possesso di laurea in giurisprudenza o equipollente,
o hanno ricoperto la carica di Segretario comunale per almeno dieci
anni;
b) hanno un'età superiore ai 40 anni;
c) non hanno riportato condanne penali.
Presidente
All'articolo 5 c'è l'emendamento proposto
dal Consigliere Mostacchi:
Emendamento al primo punto, dopo le parole "il Difensore
civico è scelto fra i cittadini residenti nella regione" chiede di
inserire "almeno dopo cinque anni".
Ha chiesto la parola il Consigliere Riccarand.
Riccarand (VA)
Questo emendamento era già stato
presentato in prima Commissione ed era stato respinto; mi pare che
il motivo per cui la Commissione l'aveva respinto fosse chiaro,
cioè noi chiediamo che chi vuole fare il difensore civico abbia una
serie di requisiti che sono molto severi.
Chiediamo che sia in possesso di laurea in giurisprudenza o
equipollente, oppure che abbia ricoperto la carica di segretario
comunale per almeno dieci anni; deve avere un'età superiore ai
quarant'anni e non deve aver riportato condanne penali. Se noi
andiamo ancora ad aggiungere un requisito ulteriore di cinque anni,
evidentemente escludiamo delle possibilità di candidature che non è
assolutamente giusto escludere.
Teniamo anche presente che anche per l'elettorato attivo e
passivo non è assolutamente prevista la condizione dei cinque anni
di residenza nella nostra regione, quindi a maggior ragione non è
giustificabile il fatto di inserire questo requisito fra quelli per
presentare la domanda per essere difensore civico, quindi io
chiederei, come ha già fatto la prima Commissione, di respingere
questo emendamento.
Presidente
Chiedo al Consiglio, se nessuno intende
intervenire, di votare sull'emendamento proposto dal Consigliere
Mostacchi.
Chi è d'accordo per l'emendamento vota sì, chi non è d'accordo
naturalmente vota no.
Se il Consigliere Mostacchi mantiene l'emendamento siamo
costretti a votarlo. Mi sembra che non sia stato ritirato e invito
il Consiglio a votare.
E' aperta la votazione.
Tutti i consiglieri hanno votato, dichiariamo l'esito della
votazione sull'emendamento proposto dal Consigliere Mostacchi:
Presenti: 29
Votanti: 28
Astenuti: 1 (Trione)
Favorevoli: 17
Contrari: 11
L'emendamento viene accettato.
Presidente
Pongo quindi in votazione l'articolo 5 nel
testo emendato del quale do lettura:
Articolo 5 (Requisiti)
1. Il Difensore civico è scelto fra cittadini residenti nella
regione da almeno cinque anni, che offrono la massima garanzia di
indipendenza, obiettività e competenza giuridico-amministrativa
e:
a) sono in possesso di laurea in giurisprudenza o equipollente,
o hanno ricoperto la carica di Segretario comunale per almeno dieci
anni;
b) hanno un'età superiore ai 40 anni;
c) non hanno riportato condanne penali.
Presidente
Esito della votazione.
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 6:
Articolo 6 (Elezione)
1. L'iter per l'elezione del Difensore civico viene avviato con
la pubblicazione, disposta dal Presidente della Giunta regionale,
sul Bollettino ufficiale della Regione di un avviso pubblico
indicante:
a) l'intenzione della Regione di procedere all'elezione, o
rinnovo, del Difensore civico;
b) i requisiti richiesti per ricoprire l'incarico;
c) il trattamento economico previsto;
d) il termine di 30 giorni, dalla pubblicazione dell'avviso sul
Bollettino ufficiale della Regione, per la presentazione delle
candidature presso la Presidenza del Consiglio regionale.
2. Le associazioni ed i singoli cittadini inoltrano al
Presidente del Consiglio le proposte di candidatura.
3. Le proposte di candidatura devono contenere le seguenti
indicazioni relative al candidato proposto:
a) i dati anagrafici e la residenza;
b) i titoli di studio;
c) il curriculum professionale;
d) elementi in grado di evidenziare una particolare competenza,
esperienza, professionalità o attitudine del candidato per
l'incarico.
4. Ad ogni proposta di candidatura deve essere allegata la
dichiarazione di disponibilità ad accettare l'incarico,
sottoscritta dal candidato.
5. Appena scaduto il termine per la presentazione delle
candidature, il Presidente del Consiglio convoca la Commissione per
l'elezione del Difensore civico, composta da:
a) il Presidente del Consiglio regionale, che la presiede;
b) il Presidente del Tribunale di Aosta;
c) il Presidente del Tribunale amministrativo della Valle
d'Aosta;
d) il Presidente dell'Ordine degli avvocati di Aosta;
e) il Presidente della Commissione regionale di controllo sugli
atti degli enti locali.
6. La Commissione per l'elezione del Difensore civico elegge il
Difensore civico all'unanimità.
Presidente
Pongo in votazione l'articolo 6.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 7:
Articolo 7 (Ineleggibilità, incompatibilità e
decadenza)
1. Non è eleggibile all'Ufficio del Difensore civico chi rivesta
una carica pubblica elettiva o ricopra cariche in organismi di
controllo su atti della pubblica amministrazione; l'Ufficio del
Difensore civico è incompatibile con l'esercizio di qualsiasi
attività di lavoro autonomo o subordinato e di qualsiasi attività
commerciale ed imprenditoriale.
2. La Commissione per l'elezione del Difensore civico ne
dichiara la decadenza qualora rilevi cause di ineleggibilità o
incompatibilità sulla base di ricorso scritto presentato da
cittadini residenti nella Regione.
Presidente
Pongo in votazione l'articolo 7.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 8:
Articolo 8 (Durata del mandato. Revoca)
1. Il Difensore civico dura in carica cinque anni e può essere
rieletto una sola volta.
2. Tre mesi prima della scadenza regolare del mandato del
Difensore civico o immediatamente dopo la cessazione del mandato
stesso per dimissioni o per qualunque altro motivo diverso dalla
scadenza regolare, il Presidente della Giunta regionale provvede ad
avviare l'iter di cui all'articolo 6.
3. Nel caso di scadenza regolare del mandato i poteri del
Difensore civico sono prorogati fino all'entrata in carica del
successore. La proroga non può comunque essere superiore ad un anno
dalla scadenza del mandato stesso.
4. Per gravi motivi connessi all'esercizio delle funzioni, il
Difensore civico può essere revocato dalla Commissione per la
nomina del Difensore civico, su proposta motivata approvata dal
Consiglio regionale a maggioranza dei due terzi. La decisione di
revoca deve essere assunta dalla Commissione all'unanimità.
Presidente
Pongo in votazione l'articolo 8.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 9:
Articolo 9 (Trattamento economico)
1. Al Difensore civico spetta un trattamento economico pari
all'indennità di carica percepita dai consiglieri regionali. Allo
stesso spettano inoltre le indennità di missione ed i rimborsi per
le spese di viaggio sostenute per l'espletamento dell'incarico in
misura analoga a quella dei consiglieri regionali.
Presidente
Pongo in votazione l'articolo 9.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 10:
Articolo 10 (Modalità dell'intervento)
1. L'intervento del Difensore civico può essere richiesto
dall'interessato senza particolari formalità.
2. Il Difensore civico, per lo svolgimento delle sue funzioni,
valutata l'istanza o d'ufficio, può:
a) chiedere, verbalmente o per iscritto, notizie dello stato
delle pratiche e delle situazioni sottoposte alla sua attenzione;
gli uffici richiesti devono rispondere senza ritardo;
b) consultare ed ottenere copia, senza il limite del segreto
d'ufficio, di tutti gli atti e documenti relativi all'oggetto del
proprio intervento, nonché acquisire le necessarie
informazioni;
c) convocare il responsabile della pratica per ottenere
chiarimenti circa lo stato della medesima e le cause delle
eventuali disfunzioni allo scopo di ricercare soluzioni che
contemperino l'interesse generale con quello dell'istante;
d) accedere agli uffici per gli accertamenti che si rendano
necessari;
e) prospettare agli amministratori situazioni di incertezza
giuridica e di carenza normativa sollecitandone gli opportuni
provvedimenti;
f) presentare note e chiedere di essere udito dai consessi
regionali di controllo al fine di illustrare i motivi che possono
configurare vizi di legittimità o di merito degli atti.
3. Qualora l'Amministrazione non intenda uniformarsi alle
indicazioni del Difensore civico deve dare adeguata motivazione del
dissenso, inviandone comunicazione al Difensore civico
medesimo.
Presidente
Pongo in votazione l'articolo 10.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 11:
Articolo 11 (Consulenze e traduzioni a fini
istruttori)
1. Il Difensore civico può chiedere consulenze e traduzioni a
fini istruttori, avvalendosi di personale degli uffici regionali o,
altrimenti, di consulenti ed interpreti. Le eventuali spese sono
preventivamente autorizzate dall'Ufficio di Presidenza del
Consiglio regionale.
Presidente
Pongo in votazione l'articolo 11.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 12:
Articolo 12 (Informazioni agli istanti)
1. Il Difensore civico informa l'istante dell'esito del proprio
intervento e dei provvedimenti dell'Amministrazione, rendendolo
edotto delle iniziative che possono essere intraprese in sede
amministrativa e giurisdizionale.
Presidente
Pongo in votazione l'articolo 12.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 13:
Articolo 13 (Disposizioni particolari)
1. Il responsabile della pratica che ritardi, ostacoli o
impedisca lo svolgimento delle funzioni del Difensore civico o che
comunque abbia tenuto un comportamento contrario ai doveri
d'ufficio, è soggetto a proce-dimento disciplinare. Il Difensore
civico può richiederne l'attivazione. L'apertura e l'esito del
procedimento o l'eventuale archiviazione devono essere
immediatamente comunicati al Difensore civico.
2. Qualora nell'esercizio della sua funzione venga a conoscenza
di fatti da chiunque commessi, che possano costituire reato, il
Difensore civico ne fa rapporto all'Autorità giudiziaria.
3. Il Difensore civico è tenuto al segreto d'ufficio anche dopo
la cessazione dalla carica.
Presidente
Pongo in votazione l'articolo 13.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 14:
Articolo 14 (Relazioni sull'attività svolta)
1. Il Difensore civico, entro il 31 marzo di ogni anno,
sottopone all'esame del Consiglio regionale una relazione
sull'attività svolta nell'anno prece-dente con eventuali proposte
di innovazioni normative o amministrative.
2. La relazione è pubblicata nel Bollettino ufficiale della
Regione. Il Consiglio regionale provvede a darne adeguata
pubblicità tramite altri organi di stampa della Regione o
indipendenti.
3. In casi di particolare importanza o urgenza il Difensore
civico può inviare apposite relazioni al Consiglio regionale e al
Presidente della Giunta per le opportune determinazioni.
4. Il difensore civico, di propria iniziativa, provvede a dare
adeguata pubblicità alla propria attività per la tutela degli
interessi dei cittadini singoli o associati. Le relative spese sono
preventivamente autorizzate dall'Ufficio di Presidenza del
Consiglio regionale.
Presidente
Pongo in votazione l'articolo 14.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 15:
Articolo 15 (Rapporti con le Commissioni consiliari)
1. Il Difensore civico può essere ascoltato, a sua richiesta,
dalle Commissioni consiliari in ordine a problemi particolari
inerenti alla propria attività.
2. La Commissione consiliare competente può convocare il
Difensore civico per avere chiarimenti sull'attività svolta.
Presidente
Pongo in votazione l'articolo 15.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 16:
Articolo 16 (Organizzazione)
1. Il difensore civico ha sede nel capoluogo regionale presso la
Presidenza del Consiglio regionale e svolge le proprie funzioni
anche in sedi decentrate.
2. Il Difensore civico, previa intesa con l'Ufficio di
Presidenza del Consiglio regionale e con la Giunta regionale, per
assicurare il funzionamento dell'Ufficio in forma decentrata, può
utilizzare le strutture periferiche dell'Amministrazione regionale
o di altri enti ed avvalersi di personale regionale che opera in
loco.
3. Per le relazioni con gli enti pubblici aventi sede in Roma,
il Difensore civico può avvalersi della collaborazione dell'Ufficio
di collegamento e di rappresentanza di Roma della Regione valle
d'Aosta.
Presidente
Pongo in votazione l'articolo 16.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 17:
Articolo 17 (Personale e uffici)
1. L'Ufficio di Presidenza del Consiglio regionale provvede ad
assegnare al Difensore civico uffici adatti allo svolgimento delle
sue funzioni.
2. Con successivo provvedimento legislativo si provvederà a
dotare l'Ufficio del Difensore civico di adeguato personale.
Presidente
Pongo in votazione l'articolo 17.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 18:
Articolo 18 (Disposizioni finanziarie)
1. L'onere derivante dall'applicazione della presente legge,
previsto in lire 30 milioni annui, graverà sul capitolo di nuova
istituzione
n. 20070 (Spese per il funzionamento dell'Ufficio del Difensore
civico) del bilancio di previsione per l'anno finanziario 1992 e
sui corrispondenti capitoli dei futuri bilanci.
2. Alla copertura dell'onere di cui al comma uno si provvede,
per l'anno 1992, mediante utilizzo di lire 30 milioni dello
stanziamento iscritto al capitolo 69000 (Fondo globale per il
finanziamento di spese correnti), a valere sull'apposito
accantonamento previsto all'allegato n.8 del bilancio per l'anno in
corso (Area istituzionale - A. 4.)
3. A decorrere dal 1993 gli oneri necessari saranno determinati
con la legge di bilancio, ai sensi dell'articolo 15 della legge
regionale 27 dicembre 1989, n. 90 (Norme in materia di bilancio e
di contabilità generale della Regione autonoma Valle d'Aosta).
Presidente
All'articolo 18 c'è un emendamento che è
stato distribuito ed è sostitutivo di tutto l'articolo18, del quale
do lettura:
Emendamento
Articolo 18 (Disposizioni finanziarie)
1. L'onere derivante dall'applicazione della presente legge,
previsto per il 1992 in lire 30.000.000, graverà sul capitolo 20000
("Fondo per il funzionamento del Consiglio regionale") del bilancio
di previsione per l'anno finanziario 1992 e sui corrispondenti
capitoli dei futuri bilanci.
2. Alla copertura dell'onere di cui al comma 1 si provvede, per
l'anno 1992, mediante utilizzo di lire 30.000.000 dello
stanziamento iscritto al capitolo 69000 ("Fondo globale per il
finanziamento di spese correnti") a valere sull'apposito
accantonamento previsto all'allegato n.8 del bilancio per l'anno in
corso (Area istituzionale - A.4).
3. A decorrere dal 1993 gli oneri necessari saranno determinati
con la legge di bilancio, ai sensi dell'articolo 15 della legge
regionale 27 dicembre 1989, n. 90 (Norme in materia di bilancio e
contabilità generale della Regione Autonoma Valle d'Aosta)."
Presidente
Chiedo ai consiglieri di votare
sull'emendamento, se tutti sono d'accordo.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 19:
Articolo 19 (Variazioni di bilancio)
1. Alla parte spesa del bilancio di previsione della Regione per
l'anno finanziario 1992 sono apportate le seguenti variazioni di
competenza e di cassa:
a) in diminuzione:
cap.69000 "Fondo globale per il finanziamento di spese
correnti"
lire 30.000.000
b) in aumento:
programma regionale 2.1.3.
edificazione 1.1.1.4.1.1.01.01.01.
cap. 20070 (di nuova istituzione) "Spese per il funzionamento
dell'Ufficio del Difensore civico.
Legge regionale n. " lire 30.000.000
Presidente
All'articolo 19 c'è un emendamento
sostitutivo del quale do lettura:
Emendamento
Articolo 19 (Variazioni di bilancio)
1. Alla parte spesa del bilancio di previsione della Regione per
l'anno finanziario 1992 sono apportate le seguenti variazioni di
competenza e di cassa:
a) in diminuzione
cap. 69000 "Fondo globale per il finanziamento di spese
correnti"
lire 30.000.000
b) in aumento
cap. 20000 "Fondo per il funzionamento del Consiglio
regionale"
lire 30.000.000
Presidente
Chiedo ai consiglieri di votare
sull'emendamento, se tutti sono d'accordo.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 20:
Articolo 20 (Norma transitoria)
1. La presente legge ha efficacia per cinque anni a far data
dalla sua entrata in vigore.
Presidente
Pongo in votazione l'articolo 20.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Votiamo ora sul complesso della legge, se
tutti i consiglieri sono d'accordo.
La votazione è aperta, i consiglieri sono invitati a votare.
Tutti i consiglieri hanno votato. Esito della votazione:
Presenti, votanti e favorevoli: 29
Il Consiglio approva all'unanimità.
