Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 247 del 12 novembre 1970 - Resoconto
OGGETTO N. 247/70 - Programma lavori del Consiglio.
Montesano (P.S.D.I.) -
L'ordine dei lavori del Consiglio
va inteso col riprendere l'ordine del giorno del 7 e 9 ottobre, dal
numero 42 al quale eravamo arrivati. Seguirà la discussione sugli
oggetti del Consiglio del seguente 30 e 31 ottobre per poi passare
all'ordine del giorno che è stato ultimamente inviato in occasione
di questa seduta.
Io desidero far presente ai Signori Consiglieri che, così come è
stato comunicato nella lettera di convocazione, l'oggetto al numero
7 dell'ordine del giorno, cioè la proposta di legge per il riparto
fiscale, intanto si sarebbe potuto discutere, se essa fosse
pervenuta alla Presidenza di ritorno col parere della Commissione.
Siccome la Commissione non ha potuto esaurire in una sola seduta
l'esame del progetto di legge e mi è stato assicurato che la
Commissione stessa terrà una seconda seduta martedì prossimo, io
propongo al Consiglio, data l'importanza della legge e l'urgenza
stessa del provvedimento, di fare una seduta apposita del Consiglio
che potrebbe essere attuata il 21 di questo mese: Quindi, se il
Consiglio è d'accordo, io farò pervenire ai Consiglieri la normale
convocazione scritta.
Ci sono difficoltà su questa proposta?
Io l'avevo proposta per il 20, siccome però il 20 io posso dire
anche le ragioni per cui non può essere fatta. Il 20, esiste ancora
una seduta fra la Giunta e la Sitav per quell'importante problema
che è la convenzione tra Regione e Sitav, deve essere fatta per il
21.
È d'accordo il Consiglio per fare questa riunione per la
proposta di legge il 21?
Va bene.
Non so quanto durerà la discussione. Quello che basterà... È
l'unico argomento, rimane fermo però il Consiglio del 27 e 30, 27
per il regolamento e 30 per i rimanenti oggetti che saranno
inseriti.
Ad ogni modo, arriverà la convocazione di prassi normale.
Allora, si passa all'esame dell'oggetto n. 42 allegato alla
convocazione del 7 e 9 ottobre: Mozione del Consigliere regionale
Signor Tonino Aldo: "Revisione del provvedimento di classificazione
come centro storico della Frazione Rovarey in Comune di
Donnaz."
Tonino (P.S.I.U.P.) -
Proporrei che questa mozione venga
rimandata alla presenza dell'Assessore al Turismo.
Montesano (P.S.D.I.)
- ...allora numero 43, mozione dei
Consiglieri regionali Signori Manganoni Claudio, Macheda Domenico e
Tonino Aldo.
Anche questa è del Turismo, quindi, rimandata.
Si passa al numero 44.
