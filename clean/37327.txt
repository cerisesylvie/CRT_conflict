Classificazione
CASA DA GIOCO



Oggetto del Consiglio n. 1128 del 8 aprile 2015 - Resoconto
OGGETTO N. 1128/XIV - Interrogazione: "Eventuali promozioni e
aumenti di stipendio effettuati presso la Casa da gioco di
Saint-Vincent".
Presidente -
Per la risposta, ha chiesto la parola
l'Assessore Perron, ne ha facoltà.
Perron (UV)
- Grazie Signor Presidente.
Collega Viérin dal 1° gennaio 2015 al 31 marzo sono avvenuti
alcuni passaggi di livello non discrezionali da parte dell'azienda,
ma motivati dal rispetto di obblighi, quali l'applicazione del
contratto di lavoro, accordi sindacali oppure l'applicazione del
Codice civile. Nel dettaglio ci sono stati il passaggio dal sesto
livello al quinto livello di 14
croupiers Roulette
francese
e
Fair Roulette
e un
changeur
Chemin de fer
, in applicazione dell'articolo 6 del contratto
collettivo aziendale di lavoro, ex contratto SITAV, che regola i
passaggi di carriera degli impiegati tecnici. Questo ha comportato
un incremento mensile lordo individuale di 190 euro. C'è stato un
passaggio dal sesto livello al quinto livello di tre guardiani
esterni, in applicazione degli accordi sindacali del 30 luglio
2014, che hanno previsto l'adeguamento delle mansioni al servizio
di autista per la clientela della struttura alberghiera, questo
passaggio ha comportato un incremento mensile lordo individuale di
180 euro; un passaggio dal livello terzo al livello secondo di sei
vice-ispettori del reparto
Roulette francese
e
Fair
Roulette
, che hanno acquisito le mansioni superiori di
ispettori stante il disposto dell'articolo 2103 del Codice civile
comportando un incremento mensile lordo individuale di 96 euro.
Nello stesso periodo è anche avvenuto un passaggio di livello
discrezionale da parte dell'azienda, cioè per scelta aziendale, che
è finalizzata allo sviluppo dell'attività, cioè dal 1° aprile 2015
è stato previsto il passaggio al primo livello della Signora Lucina
Grivon, i cui dettagli saranno esplicitati più puntualmente in
risposta all'interpellanza successiva del collega Ferrero.
Grazie.
Presidente
- Per la replica, ha chiesto la parola il
Consigliere Viérin, ne ha facoltà.
Viérin L. (UVP)
- Merci Monsieur le Président.
Grazie Assessore per la risposta, ma lei conferma che...senza
entrare nel merito degli accordi sindacali o delle disposizioni del
Codice civile, del quale non sindachiamo sicuramente, che fanno
parte sicuramente di un discorso a parte, rispetto a qualche
ossimoro di cui si era vociferato e che lei oggi conferma...diciamo
questo perché in un momento in cui si parla di crisi...è una crisi
che è inutile che stiamo qui a ribadire...non più tardi di ieri, in
un servizio sul TG regionale della RAI ha evidenziato come il
trimestre di inizio anno sia stato un trimestre negativo. È una
situazione che preoccupa per tanti aspetti, di cui abbiamo parlato
tante volte in quest'aula e non solo; a fronte di questa
situazione, abbiamo dei passaggi di livello che sono obbligati a
quanto lei dice e abbiamo invece ancora delle scelte discrezionali,
che arrivano proprio...e soprattutto delle scelte discrezionali che
vanno sulle figure che sono nelle parti più alte dei dirigenti, che
vanno ad incidere poi...Assessore, lei non ci ha detto, da un punto
di vista contrattuale, quale sia l'aumento e quali siano i
costi.
Noi diciamo solo che in un momento di forte difficoltà si sono
chiesti sacrifici all'azienda intesa come lavoratori, si sono
chiesti sacrifici attraverso dei piani che ancora oggi hanno
lasciato dei segni, da un punto di vista sindacale, sulle persone e
c'è questo paradosso, invece, di promozioni discrezionali
soprattutto sui primi livelli. Le chiediamo anche, Assessore -
torneremo su quest'aspetto - se sia stata fatta una valutazione dei
primi livelli che ci sono all'interno dell'azienda, che magari sono
sottoutilizzati e che potevano essere riqualificati o comunque a
livello di sistema di razionalizzazione utilizzati evitando delle
promozioni, che poi ci chiediamo - e su questo altri colleghi
entreranno nel merito - quali siano i criteri.
Scusi la battuta, visto che noi non abbiamo fatto nomi, ma i
nomi li ha fatti lei, non vorremmo che, da una parte, si parlasse
di riduzione degli stipendi degli amministratori locali e poi,
dall'altra parte, si compensasse con altri discorsi, magari anche e
soprattutto in periodo di campagna elettorale per fidelizzare
sempre o per mantenere le persone nel sistema. Noi crediamo,
Assessore, che su questa cosa bisogna fare un approfondimento,
perché noi qui Amministratori che siamo Consiglieri, o voi
Assessori, il Governo, la Giunta, rispondiamo di fronte alla gente
che ci dice: "ma va così male il Casinò che fate delle promozioni -
"fate" inteso voi - sui livelli alti proprio in un momento di
difficoltà?". La gente queste cose non le capisce e si rischia
anche di banalizzare invece chi ha avuto degli avanzamenti di
carriera, come lei, Assessore, ha giustamente detto, che invece
rilevano all'interno di situazioni contrattuali, allora, sono
queste cose che nel sistema, secondo noi, non funzionano: due pesi
e due misure, che criteri ci sono; oggi in un momento soprattutto
di difficoltà queste scelte vengono ancora comprese meno.
Noi quindi veramente, Assessore, lamentiamo questo paradosso,
quest'ossimoro che nella Casa da gioco degli sprechi...ad oggi
viene ad aggiungersi a tutto ciò che è stato detto in questi
anni... Tranquillamente il sistema promuove le persone
così...sapendo che i costi tanto ricadono sulla collettività,
intesa come tutti i cittadini, perché poi il Casinò è patrimonio
dell'intera comunità valdostana e poi, se va male, alla fine si
chiedono i sacrifici sempre agli stessi, mentre i privilegiati
riescono ad essere così non solo salvati, ma addirittura promossi,
e ci chiediamo anche che promozione sia in un momento in cui
effettivamente i conti del Casinò sono in rosso. Questo non fa
onore alla vostra gestione, ci dispiace perché lei, Assessore, è
stato nella sua risposta molto onesto e trasparente e confidiamo
che lei possa magari intervenire su questa questione. Sicuramente
noi attraverso qualche altro atto magari torneremo a discutere di
questa vicenda in questo Consiglio, magari chiedendole un impegno
ad intervenire per vedere se si può revocare questa cosa, perché
sicuramente questa è una nota stonata in un momento in cui già le
cose vanno male malgrado le promesse che voi e soprattutto chi per
voi sta così cercando di veicolare per dire che il Casinò sta
cercando di risollevarsi, ma all'interno ancora i paradossi vivono
e sicuramente non sono queste situazioni che faranno risollevare la
Casa da gioco. Grazie.
Presidente
- Grazie. Punto 9 all'ordine del giorno.
