Classificazione
ENERGIA



Oggetto del Consiglio n. 711 del 25 settembre 2014 - Resoconto
OGGETTO N. 711/XIV - Interpellanza: "Fornitura di girante non
idonea per la centrale idroelettrica di Covalou, ubicata nel comune
di Antey-Saint-André".
Presidente
- La parola al collega Nogara.
Nogara (UVP)
- Merci Président.
Vista l'impossibilità di ottenere informazioni dai vertici della
CVA - e mi riferisco mi sembra all'ultimo Consiglio prima della
chiusura estiva, dove avevo fatto presente in quest'aula che, per
delle informazioni chieste con il "116", informazioni, secondo noi,
non così segrete, perché erano solo sulle rese degli
impianti...neanche in questo caso avevamo avuto delle risposte -,
abbiamo pensato di analizzare le situazioni dei diversi impianti
presenti nella nostra regione e proviamo a chiedere chiarimenti e
rassicurazioni su quanto sta accadendo rispetto ai materiali che
provengono dalla Cina al Presidente Rollandin, che con la Giunta
dovrebbe - almeno voi - garantire il controllo sulla bontà e la
regolarità delle scelte che i vertici di CVA stanno facendo su
queste forniture. Allora io in quest'interpellanza innanzitutto
sono venuto...ho controllato, ho analizzato il contratto che c'è
tra CVA e Water Gen Power...tra l'altro, questo contratto, secondo
me, è fatto molto bene, il contratto, fatto probabilmente da dei
legali, è stato fatto veramente bene e abbiamo appurato che la
girante del gruppo 3...ecco, noi abbiamo preso come prima centrale
che abbiamo analizzato quella di Covalou 3. Cosa abbiamo trovato?
Che la girante del gruppo 3 della centrale di Covalou è stata
fornita e montata nell'aprile del 2014. Visto che questa girante è
risultata malfunzionante e non idonea per un servizio continuo, poi
anche a scapito della sicurezza, questa girante è stata rimossa ed
è stata rimontata la vecchia girante che c'era prima. Ecco, è stata
montata la vecchia girante...intanto, per montare la nuova, hanno
dovuto fare dei lavori perché non...adesso tecnicamente non so
spiegarvelo bene, ma non si inseriva...chiamiamolo nel mozzo che
c'era prima, hanno dovuto sistemare il mozzo, mettere la nuova
girante, la girante è andata avanti pochissimo tempo, è stata
smontata, è stato di nuovo rifatto l'imbocco ed è stata rimessa la
vecchia; la girante cinese è ancora lì, ferma nella centrale.
Analizzando poi proprio il contratto, intanto ci troviamo
che...siamo venuti a conoscenza che i lavori di accoppiamento, cioè
quei buchi che vengono fatti alla girante, vengono fatti da una
ditta di Schio, tutte le giranti che arrivano vengono mandate a
Schio, viene fatto l'accoppiamento, quindi il prodotto non arriva
finito dalla Cina.
Allora incominciamo ad analizzare tutto quello che è successo a
Covalou e vediamo che i parametri non sono assolutamente rispettati
per quanto prevede il contratto tra CVA e Water Gen Power. Troviamo
anche degli errori macroscopici, la vecchia girante che era montata
a Covalou aveva due getti, quella che è arrivata dalla Cina è
arrivata con un getto solo. Allora, qui ci troviamo anche di fronte
a dei certificati di collaudo previsti dal contratto, io ho avuto
un certificato di collaudo, per esempio, di Gressoney, tutti i
certificati di collaudo che arrivano chiaramente dalla Cina sono
tutti scritti in cinese. Io ne ho qua uno se volete vederlo, adesso
io non so se in CVA c'è qualcuno che traduce quello, comunque sono
tutti scritti in cinese e bisogna fidarsi allora che il collaudo
sia fatto bene. In questo contratto della CVA, tra l'altro, noi ci
troviamo, per esempio, una...io qua adesso me le sono segnate
tutte, ma, per esempio, quando si incomincia a parlare del rispetto
del programma, rispetto cronologico oppure delle prove di collaudo,
ci troviamo scritto in questo contratto che tutto il materiale che
arriva prima di essere montato è controllato da tecnici CVA e poi
montato, questo è tutto collegato anche ai pagamenti che vengono
fatti alla ditta appaltatrice.
Intanto io vorrei sapere quali sono i tecnici che hanno
controllato questo materiale che poi è stato montato e che poi non
funzionava e mi viene anche da dire...quando non so...io vi voglio
far vedere: qua ci sono...avrò dieci fogliettini gialli che
corrispondono ad ogni pagina del contratto, perché c'è un qualcosa
che non va nel contratto. Alla fine c'è la risoluzione del
contratto, per la risoluzione del contratto è molto semplice,
quando tutte queste cose che vi ho elencato...guardate che non sono
neanche tutte, sono una parte...c'è qualcosa che non funziona,
addirittura qua si parla di una fornitura per una durata superiore
a sette giorni solari, cioè una fornitura che in sette giorni
solari non viene sistemata, diciamo, non viene messa a posto...è
prevista la risoluzione del contratto.
La morale di tutto questo che vi ho detto...io adesso non sto a
tediarvi con tutti i problemi che ci sono stati, perché c'è anche
da dire una cosa, poi lì a Covalou mi verrà magari detto che c'è un
impianto sopra, c'è una diga sopra che ci sono praticamente lì tre
impianti che funzionano, tre turbine, c'è una diga sopra che
raccoglie l'acqua, due funzionano a pieno regime, anche se una non
funziona fa niente. Combinazione questa girante è stata montata nel
mese di aprile, che in gergo si dice che è il periodo di "morbida",
cosa vuol dire "morbida"? Che c'è un sacco d'acqua, perché c'è lo
scioglimento delle nevi, piove e allora, anche se c'è un bacino a
monte, dell'acqua bisogna buttarla via, perché non si riesce a
sfruttare solo con due giranti tutta l'acqua che si ha dietro.
Io allora vorrei capire anche per la CVA, e qua è previsto nel
contratto, la perdita di soldi che ha avuto, una perdita di
produzione, poi monta la cinese, smonta la cinese, rimonta la
vecchia, smonta la vecchia, io penso che un mesetto lì è andato
via, ma tutte queste cose...cioè sono tutte, tra l'altro, previste
nel contratto, però, quando arriviamo ai pagamenti, si dice che il
10 percento viene pagato subito alla stipulazione del contratto, il
50-60 percento. Adesso, se avete un attimo di tempo, io ho tutto
qua...allora, pagamenti...vengono subito dati 40 mila euro quando
viene stipulato il contratto, quando viene accertato il fatto che
il materiale è a posto, vengono dati 375 mila euro, al trasporto
della girante 2.709 euro, allora noi paghiamo tutto e abbiamo la
girante cinese appoggiata lì.
Tutto questo che vi dico...Covalou è un problema, ma nei
prossimi Consigli faremo impianto per impianto, quello che io
voglio far capire a tutti - e vorrei anche avere delle risposte - è
che noi abbiamo dato ai vertici di CVA la fiducia per questo
materiale che viene dalla Cina, perché mi ricordo quando sono
venuti in III Commissione a spiegarci il perché si comprava questo
materiale, era solo il fatto che, secondo loro, le altre poche
ditte che trattano questi materiali avevano fatto cartello, le
pagavamo molto di più, invece a parità di materiale che arrivava
dalla Cina spendevamo molto di meno. Alla fine della fiera, quando
facciamo tutti i calcoli di monta e rimonta, rimanda indietro,
sposta, rifai, porta a Schio, rifai tutta la cosa, non so se
spendiamo molto di meno.
Alla fine però ci viene da dire: dove c'è il materiale cinese,
le cose non vanno bene, ci sono dei grossi problemi, ma non solo
come giranti, come trasformatori, addirittura in certe centrali
abbiamo dovuto alzare il getto che arriva e c'è anche lì una
perdita, perché si perde anche se solo di 40 centimetri il salto,
perché si sono dovuti montare dei trasformatori che non ci stanno
nell'impianto vecchio e, secondo i tecnici, sono trasformatori
anche obsoleti, che scaldano in modo impressionante. Allora qua
dobbiamo renderci conto che questo materiale cinese non funziona,
l'unica centrale che sta funzionando bene adesso, e lì le rese le
danno, lì noi le rese le abbiamo avute subito, è la centrale di La
Thuile, ma lì la fornitura non è stata fatta con materiale cinese e
lì non c'è nessun problema e le rese sono anche alte. Allora io vi
dico ad un certo punto io non so perché si continua ad insistere su
questo materiale cinese e mi fermo qui. Con tutti i problemi che
abbiamo nelle centrali con questo materiale cinese vogliamo provare
a fare una verifica e capire il perché continuiamo a comprare
questo materiale? Allora i dati sulla centrale di Covalou mi
sembrano lampanti e nessuno li può negare. Ecco, a questo punto io
vorrei chiedere: perché continuiamo ad intestardirci su questo? Ho
anche il documento di quanto era stato messo sul sito, tra l'altro,
della società che ci ha venduto le giranti, la prima volta che ci
ha venduto le giranti, dove erano tutti contenti di aver venduto
delle giranti in Europa ad un prezzo di 7 milioni di euro. Peccato
che sul bilancio per l'acquisto qui in Valle della CVA c'era
scritto che avevano speso 15 milioni. Ecco, il trasporto
sarà...inciderà tantissimo, ecco, però alla fine tra questi
ricarichi, i lavori che bisogna fare, tutto, non so se alla fine
noi risparmiamo e in più abbiamo anche i danni che, secondo noi, le
rese che non ci vengono date da CVA non ce le danno perché sono
delle rese ridicole. Grazie, scusi per aver sforato.
Presidente
- Grazie collega. La parola al Presidente
della Regione.
Rollandin (UV) -
Per quanto riguarda il primo quesito:
"per quale motivo tecnico la girante è risultata non
idonea..."
, si precisa che il collaudo della girante effettuato
in fabbrica è un collaudo strutturale, nel caso specifico superato
positivamente, mentre il collaudo di esercizio non può che
effettuarsi sull'impianto. Il motivo tecnico di cui si chiede
spiegazione con questa domanda è legato alla richiesta di
incrementare i valori di rendimento della nuova girante rispetto
alla vecchia. Ciò ha comportato l'adozione di un nuovo profilo e
geometria della pala, consentita contrattualmente, realizzando
nuovi angoli di uscita dell'acqua, questa è la spiegazione
tecnica... Questa modifica si è rivelata interferente con la
geometria della cassa, ma quest'interferenza non poteva che
emergere al momento della messa in servizio della girante stessa,
cioè un conto è la...credo sia chiaro quello che ho detto, cioè la
differenza tra il fatto della girante una volta inserita e montata
per vedere...come in qualche modo poteva essere vista nel momento
del funzionamento e lì è emerso che dovevano essere fatte alcune.
Pertanto, per risolvere il problema, comune nelle situazioni in cui
si varia il profilo di una girante, si è provveduto a rilevare
tutti i dati utili per l'individuazione e per la progettazione
della soluzione. Al fine di evitare perdite di produzione, nelle
more dell'esecuzione di tale attività, si è provveduto a rimontare
la vecchia girante. Ad oggi il fornitore ha studiato già tutti gli
accorgimenti per i necessari adeguamenti della cassa alla nuova
geometria delle giranti. Tutti gli studi e le modifiche sono a
totale carico del fornitore. Infine si precisa che tali modalità
operative sono state eseguite con successo su diversi gruppi oggi
in esercizio su giranti fornite anche da altri operatori. Poi, se
vorrà, le darò anche i casi in cui è successo lo stesso tipo di
problema per quanto riguarda...
Seconda domanda:
"pur essendo operante...sotteso al bacino di
Ussin e considerato il periodo...qual è stato lo sfioro e la
mancata produzione..."
, si comunica che per tutte le attività
inerenti i doppi lavori di sostituzione non si è rilevato alcuno
sfioro e neanche mancata produzione in quanto l'idraulicità del
periodo era appena sufficiente per alimentare gli altri due gruppi
che erano regolarmente in servizio, questo nel momento in cui è
stato fatto.
"Perché sono state apportate modifiche sull'albero di
accoppiamento dal momento che i rilievi sono a carico della ditta
fornitrice"
, la CVA permette che...al fine di evitare costi
supplementari legati allo smontaggio e rimontaggio della girante
per consentire al fornitore di effettuare i necessari rilievi, da
sempre l'attività di accoppiamento albero-girante è esclusa dal
contratto di fornitura delle giranti e viene affidata direttamente
da CVA tramite gara a ditte specializzate. Nel caso specifico le
modifiche apportate all'albero turbina sono state: la barenatura
dei fori di accoppiamento, la regolarizzazione delle superfici
della frangia d'albero e la lavorazione del diametro di imbuttaggio
dell'albero, non più perfetto a causa della vetustà dell'albero
stesso.
Per quanto riguarda l'ultima domanda:
"rispetto al contratto
citato, se intenda verificare il rispetto della tempistica di
consegna del materiale della centrale e di tutte le altre
centrali"
, si comunica che la tempistica di consegna delle
giranti inserite nell'ordine in argomento è stata rispettata per
tutte le forniture, ad eccezione di una girante di Valpelline e una
girante di Montjovet, per le quali sarà applicata al fornitore la
relativa penale prevista dal contratto. Lei ha fatto una serie di
altre considerazioni che io ho registrato e che chiederò
naturalmente, perché anche se non è in questa risposta...siccome
sono parti anche tecniche, io non mi permetto di dare risposte, mi
informo e per le vie brevi le darò risposta, dopodiché lei valuterà
se fare altre...in qualche modo interrogazioni o se le sono
sufficienti...ecco, io mi sono...adesso...Lei ha fatto una serie di
altre osservazioni, anche pertinenti, rispetto alle modalità con
cui si attivano queste procedure, con la riflessione finale di fare
una valutazione globale nel dire: "ma l'impegno che c'è nei
confronti del mercato cinese con l'acquisizione non solo di
giranti, ma anche di materiale giustificato sostanzialmente da una
differenza di prezzo molto alta alla base...", bisogna vedere se
alla fine, come lei diceva, tutto questo ritorna, oppure se bisogna
poi considerare eventuali carenze. A come mi è stato detto...queste
sono le risposte tecniche che io le ho fornito e che però, come lei
ha detto, mi riservo di fare queste considerazioni, in modo da
poter dare contezza dell'insieme e di come ha funzionato, di come
funziona e delle carenze che eventualmente sono state registrate.
Grazie.
Presidente -
La parola al collega Nogara.
Nogara (UVP) -
Merci Président.
Presidente Rollandin, la ringrazio perché, è vero, io sono
uscito un po' dal tema, dalle domande che avevo fatto, ma, secondo
me, è importante per tutti noi capire se effettivamente...ormai il
tempo ai Dirigenti di CVA l'abbiamo dato per provare, capire se
tutto questo materiale è un materiale che ci può dare... Volevo poi
fare anche una precisazione: queste iniziative che facciamo con CVA
non sono assolutamente rivolte ai lavoratori della CVA, perché
tante volte si dice: "voi ce l'avete...", non è questo, io questi
appunti li faccio alla Dirigenza di CVA per le scelte che vengono
fatte.
Un'altra cosa che, vista la sua disponibilità, mi piacerebbe
riuscire a capire...perché sa mi sono letto tutto il contratto e,
come le ripeto, io non è che le voglio suggerire, però leggere
questo contratto e poi vedere cosa sta succedendo...ecco, cioè ci
sono tante cose che non vanno, ci sono tante discrasie di come
lavora la CVA e di quello che scrive. Una cosa importante è per i
lavoratori, c'è tutta una parte sulle ditte che lavorano nel
montaggio di questi impianti. Ecco, conosciamo e sappiamo per certo
che tutti i lavoratori sono di CVA, al limite c'è un tecnico che
viene...questa volta a Covalou non c'era neanche questo, in altre
centrali, a Champagne, per esempio, c'erano tre, quattro tecnici...
Ecco, allora tutto il discorso che si fa su un contratto del genere
per le ditte che dovrebbero venire a montare...a me sembra una cosa
anche abbastanza grave che in un contratto si parli di una ditta
che deve venire a montare per la Gen Power, che ha preso l'appalto
e poi siamo noi, come CVA, che mettiamo tutti i nostri operai a
fare i lavori di montaggio e di smontaggio, e tutto. Ecco, secondo
me, questa è una cosa abbastanza da rivedere, da capire, anche
perché, secondo me, in un prezzo che viene spuntato per la
fornitura c'è anche la ditta che viene a lavorare, allora vorrei
capire se paghiamo noi o se pagano loro.
Una cosa che non riesco tanto di nuovo a capire è quella
del...tutto il materiale che arriva in tutti i contratti è previsto
che venga controllato dai nostri tecnici. Ecco, io vorrei sapere
questo controllo...perché lei mi ha detto della girante, che hanno
provato i profili strutturali, ma qui in questo contratto c'è anche
scritto che tutta la progettazione è a carico della ditta che
appalta i lavori. Allora, io non ho letto qua nel contratto che
volevano una girante Pelton ad un getto solo, qua non c'è previsto
niente, non so se nei progetti c'era, qua è una cosa macroscopica
che è una girante con due getti e mi arriva una girante ad un getto
solo, ecco. Ha girato una settimana e poi anche la consegna, perché
qua su questo contratto ci sono tutte le date di consegna, anche la
consegna e il montaggio di questa girante è arrivata in ritardo,
non di molto, ma è arrivata in ritardo anche questa e di tutte le
altre che ci sono qua. Come le dico, poi, da nostre informazioni,
tra l'altro, anche l'appalto che è stato fatto per la fornitura di
queste giranti Pelton e Francis era un appalto che subito era stato
vinto da un'altra società, poi è stata fatta fare un'altra offerta
di nuovo alla Gen Power, che è stata inferiore di 50 mila euro,
allora è stato dato tutto alla Gen Power. Ecco, magari anche tutti
questi modi di fare gli appalti bisognerebbe magari controllarli un
po' di più, perché non so se sono...se è così regolare fare cose
del genere.
Il discorso poi che le facevo sul materiale, a noi ci sono state
recapitate diverse foto e qua ne abbiamo una serie infinita, con
tutti i difetti, ma non della centrale di Covalou, come le dicevo,
io preferirei non dover tutti i Consigli venire qua e farle una
relazione sulla centrale, se lei riuscisse a darmi delle risposte,
le dico la verità, sarei più contento, ma qua c'è una serie di
difetti gravi su tutte le varie giranti, trasformatori che sono
sparsi nella nostra regione. Ecco, io direi che forse sarebbe il
caso di parlare seriamente con i Dirigenti per CVA per capire dove
andremo a finire con questo materiale cinese. Grazie.
Presidente
- Punto 35 all'ordine del giorno.
