Classificazione
AMBIENTE
Stoccaggio e smaltimento rifiuti



Oggetto del Consiglio n. 1346 del 22 settembre 2010 - Resoconto
OGGETTO N. 1346/XIII - Interrogazione: "Programma operativo
per la messa al bando delle borse di plastica".
Interrogazione
Ricordato che:
- la Direttiva Comunitaria En 13432 (entrata in vigore nel
2002) specifica i requisiti e le procedure per determinare la
possibilità di compostaggio e di trattamento anaerobico degli
imballaggi e dei contenitori che costituiscono
l'imballaggio;
- la finanziaria del 2007 (comma 1130) del Governo Prodi
aveva previsto la messa al bando delle borse di plastica entro il
31 dicembre 2009 (3 anni di tempo per le industrie chimiche per
riconvertirsi e per raggiungere nuovi standard di
innovazione);
- il decreto "mille proroghe" del giugno 2009 del Ministro
dello sviluppo economico Scaloja ha fatto slittare di un anno il
divieto dell'utilizzo dei sacchetti di plastica;
Preso atto che il Governo non ha fissato modi, tempi ed
eventuali sanzioni rispetto a questa materia e non ha preso avvio
il programma sperimentale per la progressiva riduzione della
commercializzazione delle borse di plastica;
Evidenziato che nella seduta del 24 marzo 2010 l'Assessore
regionale al territorio e ambiente, Manuela Zublena, ha ricordato
che è stato avviato un tavolo di lavoro allargato per definire non
solo un calendario di attività ma iniziative concrete per
individuare le soluzioni migliori;
Sottolineato che è condivisibile l'affermazione
dell'Assessore Zublena di "rendere la borsa un bene che viene
continuamente utilizzato" perché elemento portante di questa
campagna deve essere il convincimento che un "primo" atto ecologico
intrapreso con convinzione sia determinante per aprire la strada a
successivi atti virtuosi di rispetto verso l'ambiente;
i sottoscritti Consiglieri regionali
Interrogano
l'Assessore competente per sapere:
- a che punto è il programma operativo per la messa al bando
dei sacchetti di plastica;
- se è disponibile ad un confronto in sede di Commissione
consiliare così come già affermato nella seduta sopra
richiamata.
F.to: Rigo - Carmela Fontana - Donzel
Président
- La parole à l'Assesseur au territoire et à
l'environnement, Manuela Zublena.
Zublena (UV)
- Merci, M. le Président.
Come annunciato nella seduta consiliare del 24 marzo, il tavolo
di lavoro che abbiamo avviato come Assessorato, con la
partecipazione delle associazioni di categoria (Confcommercio,
Coldiretti) e in collaborazione con gli Assessorati regionali del
turismo e dell'agricoltura, ha condotto all'individuazione di una
serie di attività. Esse si prefiggono di fornire adeguate
informazioni sugli obblighi della normativa e di sensibilizzare sul
problema dell'utilizzo di
shopper
in polietilene, anche per
valorizzare le numerose iniziative che le imprese commerciali, sia
in forma singola che associata, hanno avviato. In particolare, sono
previsti degli articoli dedicati all'argomento, che verranno
pubblicati sul bollettino di ASCOM Confcommercio e sul periodico di
Coldiretti. A rafforzare il messaggio è previsto l'invio di una
lettera agli associati delle varie associazioni di categoria, con
il richiamo ai contenuti principali della normativa. Sarà inoltre
realizzata, nell'ambito della prossima "Settimana europea della
riduzione dei rifiuti", a novembre, una campagna di
sensibilizzazione all'uso di
shopper
riutilizzabili,
associata alla distribuzione di borse riutilizzabili capienti e
piuttosto resistenti, che rafforzi quindi la comunicazione in
merito alla necessità di adeguarsi alla normativa. Un monitoraggio
sugli impatti dell'eliminazione degli
shopper
di plastica e
delle varie iniziative sarà condotto attraverso momenti di
confronto già previsti con le categorie interessate, questo per
valutare criticità e punti di forza e quindi per avere elementi per
individuare eventuali nuovi interventi.
Circa il secondo punto, sono a confermare la disponibilità ad un
confronto in commissione consiliare eventualmente con i
collaboratori dell'Assessorato.
Président
- La parole au Conseiller Rigo.
Rigo (PD)
- Ringrazio l'Assessore Zublena, per la verità,
per le informazioni date, per le iniziative che intende programmare
in questi mesi, notizie che ho anche avuto la possibilità di
leggere in un'intervista in una pagina dedicata ai sacchetti di
plastica del giornale
La Stampa
di giovedì scorso. La
scadenza del 1° gennaio 2011 è ormai prossima, però mi sembra che
non ci sia l'attenzione dovuta da parte delle istituzioni e delle
associazioni dei consumatori. Un dato mi sembra importante
richiamare oggi: ogni anno sul pianeta Terra vengono consumati
centinaia di miliardi di sacchetti di plastica monouso, che, se va
bene, vengono gettati o abbandonati dopo mezz'ora dal loro
acquisto. In Italia siamo in testa a questa graduatoria, come
sempre in tali graduatorie non positive, con circa 20.000.000.000;
eppure noi Italiani saremo gli ultimi a recepire questa normativa
europea e le industrie italiane proprio in questi giorni, invece di
attrezzarsi all'indispensabile riconversione ecologica,
preferiscono fare pressione sugli uomini di governo - proprio in
questi giorni caldi poi! - per rimandare decisioni francamente
irrimandabili, non solo da parte mia, ma da tutti quanti gli
osservatori stranieri.
Comparando la situazione attuale del nostro Paese, ma anche
quella presente nella nostra regione, non vedo al momento quelle
sinergie fra Governo, enti locali, associazioni dei consumatori,
grande distribuzione (anche se, per la verità, la grande
distribuzione è in pista da qualche mese), che, per esempio in
Inghilterra, hanno reso possibile una riduzione in poco tempo di
circa il 50 percento degli
shopper
consumati. E neppure, mi
sembra, si siano create le condizioni per incentivare un passaggio
rilevante, come ha più volte ricordato lo stesso Assessore in
Consiglio, alla borsa riutilizzabile; emblematico a questo
proposito proprio su
La Stampa
di giovedì una frase del
Signor Cannatà, proprietario di alcuni
discount
LD:
"Per
ora i clienti si dimostrano distratti dal problema"
. Su questo,
come su altri, a noi pare ci sia molto da fare, per questo abbiamo
chiesto l'incontro con l'Assessore in commissione e prego il
Presidente della commissione di farsi interprete di questa
disponibilità data oggi dall'Assessore, perché anche noi dobbiamo
entrare in tale meccanismo e sforzarci di dare il nostro
contributo, come abbiamo cercato come gruppo di darlo, per
promuovere una presa di conoscenza e di coscienza su quelle che
sono anche responsabilità individuali e collettive, cercando di
suscitare quella sensibilizzazione e quella informazione
necessarie.
Mi piace però ricordare qui che non tutto è fermo, alcune
iniziative sono state promosse dai Comuni, fra questi il Comune di
Courmayeur, il Comune di Valtournenche, il Comune di Aosta e
l'impegno grosso della Coldiretti con il mercatino biologico e dei
prodotti a chilometro zero e la distribuzione di borse
riutilizzabili. Certo, la borsa riutilizzabile è uno degli
obiettivi. Con l'attuazione del divieto di commercializzazione
delle borse di plastica si persegue un obiettivo veloce e
sbrigativo per sostituire un materiale impattante come la plastica
con un altro più innocuo, ma in questo modo non si fa alcuna
azione, come più volte è stata richiamata anche dall'Assessorato,
di prevenzione, eliminando il rifiuto alla fonte o di contrasto
all'usa e getta attuabile solo con l'adozione della borsa
riutilizzabile, che rappresenta, a parere di tutti gli osservatori,
la soluzione a più basso impatto ambientale. Dalle parole dette in
questo momento dall'Assessore e anche rispetto all'intervista che
ha concesso a
La Stampa
, mi sembra che la strada che vuole
imboccare la nostra Regione, la Valle d'Aosta, sia la strada più
difficile culturalmente: quella di eliminare il rifiuto, ma credo
che nel tempo potrebbe essere una risorsa per il territorio e la
comunità.
Invito quindi il Presidente della commissione a farsi interprete
di questa disponibilità dell'Assessore, perché dobbiamo in questi
mesi mettere in atto tutte le azioni e quella politica mi sembra
un'azione indispensabile per non arrivare in ritardo al 2011.
Grazie.
