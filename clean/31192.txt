Classificazione
AGRICOLTURA
AMMINISTRAZIONE REGIONALE
Ordinamento degli uffici e del personale
UNIONE EUROPEA E RAPPORTI INTERNAZIONALI



Oggetto del Consiglio n. 387 del 25 febbraio 2009 - Resoconto
OGGETTO N. 387/XIII - Interpellanza: "Attività dell'Agenzia
regionale per l'erogazione dei fondi comunitari
all'agricoltura".
Interpellanza
Preso atto con preoccupazione che il ritardo nell'erogazione
delle misure più consistenti del Programma di sviluppo rurale della
Regione Valle d'Aosta 2007/2013 (l'indennità compensativa del
mancato reddito e i pagamenti agroambientali) sta diventando
strutturale, visto che le annualità 2007 e 2008 non sono ancora
state erogate dall'AGEA, unico organismo pagatore a ciò
autorizzato;
Appreso dagli organi di informazione che, per quanto riguarda
le domande di pagamento dell'annualità 2008 delle predette misure,
gli agricoltori dovranno rivolgersi ai Centri di assistenza
autorizzati (CAA) convenzionati con AREA VdA;
i sottoscritti Consiglieri regionali
Interpellano
l'Assessore per sapere:
1) quali sono le motivazioni per cui è stata istituita con
procedura d'urgenza l'Agenzia regionale per l'Erogazione dei fondi
comunitari all'agricoltura e se si ritengono le stesse ancora
valide;
2) se un organismo che costa al Bilancio della Regione
intorno al milione e trecentomila euro all'anno, quasi solo per le
spese di funzionamento, non sia più che sufficiente per raccogliere
le domande e gestire il fascicolo delle circa 3.000 aziende
agricole valdostane e se può giustificare l'impiego di ben trenta
persone;
3) quali compiti sono svolti dal personale di AREA VdA,
tenuto conto che le mansioni relative alle aree "Autorizzazione" e
"Pagamenti" sono gestiti rispettivamente dai CAA e da AGEA e quanto
incide sulle spese di funzionamento dell'Agenzia il costo delle
convenzioni con i CAA;
4) su quale base sono stati calcolati gli acconti erogati o
in fase di erogazione e come si intende procedere nel caso in cui
siano erogati anticipi su domande che non verranno in seguito
autorizzate da AGEA.
F.to: Chatrian - Cerise Giuseppe - Louvin
Président
- La parole au Vice-président Chatrian.
Chatrian (VdAV-R)
- Merci, M. le Président. Torniamo
nuovamente sull'argomento. Tre mesi or sono avevamo fatto
un'interpellanza, in dettaglio, per conoscere tutta una serie di
adempimenti sul
modus operandi
dell'AREA VDA, quali erano le
sue motivazioni, quanto è costata l'istituzione, quale contributo
all'alleggerimento della burocrazia e alla velocizzazione delle
istanze e se corrispondeva al vero che il personale era lievitato
attraverso i trasferimenti. Purtroppo ci rimane qualche dubbio e un
po' di confusione: abbiamo appreso dagli organi di stampa, per
quanto riguarda le domande di pagamento dell'annualità 2008, della
precedente misura, che gli agricoltori possono rivolgersi ai centri
di assistenza autorizzati e cerchiamo di rifare solo una piccola
memoria. Nella deliberazione n. 2392/2007 si diceva:
"il periodo
ritenuto necessario all'avvio e all'insediamento dell'Agenzia
stabilito dal 3 settembre 2007 al 14 settembre 2008"
. Nella
deliberazione n. 2646/2008 si riteneva di procedere al
riconoscimento dell'Agenzia quale organismo pagatore regionale dei
fondi europei, finalità per cui l'Agenzia stessa è stata creata e
quindi per il periodo necessario all'avvio e all'insediamento
dell'Agenzia, stabilito dal 3 settembre 2007 al 14 settembre 2008,
e si diceva ancora nella deliberazione:
"stabilito in 12 mesi il
periodo massimo entro cui dovrà essere conclusa la procedura di
autorizzazione di cui al punto precedente"
.
Nelle risposte l'Assessore ci diceva che ad AREA, in attesa di
conoscere gli orientamenti politici a livello ministeriale, oltre
al compito di predisporre la documentazione per il riconoscimento
dell'OPR, sono state anche affidate le funzioni tecniche di
autorizzazione, raccolta domande, istruttoria, controlli e
quant'altro. In un'altra risposta si diceva:
"durante tutta la
fase di insediamento AREA ha comunque garantito tutte le attività a
favore degli agricoltori, quali le attività di sportello e di
supporto alle aziende, di istruttoria delle pratiche, di controllo
amministrativo in loco, sono state visitate 400 aziende"
.
"Il 27 gennaio 2009, nuove opportunità per gli agricoltori
valdostani..."
- così recita un comunicato stampa
-tali
convenzioni porteranno alcune interessanti opportunità per gli
agricoltori valdostani per i servizi delegati dalla Regione
autonoma Valle d'Aosta all'AREA VDA; per esempio, sarà possibile
rivolgersi ai CAA senza versare alcuna quota associativa,
attraverso l'apertura beneficiaria di un'assistenza ancora più
capillare sul territorio con conseguente maggiore vicinanza alle
istituzioni. I CAA assicureranno assistenza agli agricoltori
durante tutto l'arco dell'anno, ritirando la documentazione da
inserire nei fascicoli aziendali..."
.
Noi chiediamo all'Assessore, in dettaglio, delle risposte
puntuali, ma soprattutto vogliamo conoscere quali sono i ruoli
dell'Assessorato dell'agricoltura da un lato, di questa Agenzia,
che è un ente strumentale vero e proprio di AREA VDA dall'altra, ma
anche le convenzioni che sono state stipulate con i vari patronati,
delle quali abbiamo appreso notizia dagli organismi di stampa e non
solo. Inoltre vorremmo sapere su quale base sono stati calcolati
gli acconti erogati o in fase di erogazione, come si intende
procedere nel caso in cui siano erogati anticipi su domande che
magari non verranno in seguito autorizzati da AGEA.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. Come già ricordato
dall'interpellante, torniamo su un argomento che è già stato
dibattuto in quest'aula e credo che possa essere utile anche questo
momento di ritorno sull'argomento per chiarire alcuni aspetti che
forse non erano stati chiariti bene in precedenza. Risponderò in
maniera puntuale ai quattro punti.
"Quali sono le motivazioni per cui è stata istituita con
procedura d'urgenza l'Agenzia regionale per l'erogazione dei fondi
comunitari all'agricoltura e se si ritengono le stesse ancora
valide"
, ricordo solo che la procedura d'urgenza permette
l'entrata in vigore di una legge regionale il giorno successivo
alla data di pubblicazione sul Bollettino ufficiale della Regione,
senza dover attendere i 15 giorni previsti dalla procedura
normalmente seguita. L'urgenza dell'approvazione della legge di
istituzione dell'AREA VDA era ed è legata alla necessità di
definire in tempi brevi la separazione delle funzioni fra
l'organismo responsabile della programmazione e sviluppo rurale,
ovvero il Dipartimento all'agricoltura, in qualità di autorità di
gestione del PSR 2007-2013 e l'organismo responsabile della
gestione del fascicolo aziendale della ricezione di istruttoria
delle domande di aiuto. Si rileva peraltro che tale procedura, nota
come dichiarazione d'urgenza, è la prassi consolidata per molte
leggi regionali recanti finanziamenti ai vari settori
produttivi.
In merito al punto n. 2, l'attuale struttura di AREA VDA subirà
nei prossimi mesi un sostanziale cambiamento trasformandosi da
agenzia strumentale della Regione ad organismo pagatore regionale
(OPR), questo in corrispondenza al riconoscimento ministeriale il
cui iter è in corso e il cui riconoscimento da parte del Ministero
per le politiche agricole, alimentari e forestali comporta una
serie di adempimenti. Fra questi risultano particolarmente urgenti
in tale periodo l'identificazione delle singole unità operative
dell'OPR, quindi autorizzazione, servizio tecnico, esecuzione
pagamenti, contabilizzazione, controllo interno, servizio
informatico, affari generali; questo è quanto è stato oggetto di
richiesta da parte dei funzionari ministeriali che si occupano di
tali procedure. Oltre all'organizzazione, che deve rimanere
estranea all'OPR, dell'ufficio che dovrà seguire l'istruttoria sia
amministrativa, sia in loco delle domande relative alle misure 112,
211, 214 e 215, funzione trasferita dalla Regione ad AREA VDA
insieme al personale che già si occupava di tale attività, dovrà
inoltre essere definito l'organigramma dell'OPR interno sulla base
di queste richieste e della situazione budgetaria, lo studio delle
nuove normative comunitarie per la gestione dei fondi FEAGA, FSR,
che è stato oggetto recentissimamente anche di alcune modifiche,
l'applicazione delle disposizioni regionali per l'applicazione
delle misure, della condizionalità e del sistema sanzionatorio, un
altro aspetto ancora. Inoltre l'Agenzia è stata riconosciuta anche
autorità di certificazione di altri fondi comunitari, come ad
esempio FESR, FSE e FAS. Il personale attualmente assegnato
all'Agenzia (31 persone in pianta organica comprese due risorse
destinate all'Autorità di certificazione, di cui 26 attualmente
assunte) dovrà assumere incarichi di responsabilità superiore a
quelli di tipo tecnico attualmente assolti, anche grazie a percorsi
formativi, anche questi previsti dalle richieste per la
certificazione opportunamente programmati e già in parte svolti.
Ciononostante non si prevedono ulteriori incrementi rispetto al
precedente e all'attuale assegnazione né del numero di dipendenti,
né delle richieste finanziarie. Si tenga peraltro conto che
l'attuale impegno finanziario di circa 1,3 milioni di euro annui, è
comprensivo della quota che AREA VDA erogherà a partire dal 2009 ai
CAA convenzionati per la gestione dei fascicoli aziendali e delle
altre funzioni delegate. Ricordo solo che questa è una separazione
di ruoli che è prevista anche in tutte le altre Regioni, quindi non
è un'invenzione: è perché viene richiesta la distinzione fra il
ruolo di controllati e il ruolo di controllori, non ci può essere
una confusione di ruoli e questa convenzione con i centri di
assistenza agricola già si fa nelle altre Regioni.
Si fa presente che al costo del lavoro - questo è un passaggio
che era già stato chiarito, ma che vorrei ribadire - delle 26
persone transitate dal Dipartimento agricoltura ad AREA in
relazione alle funzioni trasferite gravavano già sul bilancio
regionale ed ora sono a carico del bilancio AREA VDA, così come la
maggior parte delle spese di funzionamento (utenza, affitto locali,
materiali di consumo...). Il maggior costo annuo effettivamente a
carico del bilancio regionale pertanto è di 150mila euro circa
relativo al costo del direttore, di un ragioniere e di alcune altre
spese di modesto valore; sono queste le figure aggiuntive rispetto
alla situazione precedente. Attualmente AREA VDA pertanto costa
alla Regione 150mila euro annui in più rispetto ai costi già
sostenuti per tutte quelle funzioni e il personale e non come
erroneamente si fa trasparire di 1,3 milioni all'anno. A volte
sembra che detto in un certo modo vi sia un costo aggiuntivo
rispetto alla situazione precedente di 1,3 milioni di euro, ma non
è così. In concreto la Regione realizzerà un risparmio, perché i
dipendenti che in precedenza si occupavano solo della raccolta e
dell'istruttoria delle domande presso l'Assessorato, delle misure
112, 211, 214 e 215, oltre ad effettuare ancora l'istruttoria delle
pratiche, svolgeranno anche le funzioni assegnate all'Autorità di
certificazione e all'OPR per le altre attività legate alla gestione
e certificazione dei fondi comunitari.
Per il punto n. 3 si rileva che la descrizione delle funzioni
indicate sia parzialmente inesatta, in quanto le funzioni
autorizzazione e pagamento sono svolte esclusivamente
dall'organismo pagatore e non possono essere in alcun modo
trasferite ai CAA, responsabili del solo caricamento e
aggiornamento del fascicolo aziendale e della compilazione
informatica delle domande di aiuto. Nelle premesse si parlava di
annualità 2008, in realtà bisogna chiarire che si tratta dalla
raccolta domande 2009, perché il 2008 è stato raccolto con il
sistema precedente. In questo caso, oltre ad effettuare ancora...
sì, dicevo del caricamento e aggiornamento del fascicolo aziendale
e della compilazione informatica delle domande di aiuto presentate
dagli agricoltori. Qui c'è il caricamento sul portale SIAN cui fa
capo l'Agenzia generale per l'erogazione in agricoltura AGEA,
attuale organismo pagatore del PSR 2007-2013. Evidentemente in
questa fase AREA VDA non svolge ancora le suddette funzioni di
organismo pagatore, legato alla certificazione, ma, come
evidenziato nella risposta al punto n. 2, è necessario predisporre
l'Agenzia al fine del loro svolgimento a partire dall'annualità
2009. Inoltre come sopra riportato l'impegno finanziario a
copertura delle convenzioni con i CAA è già compreso nell'impegno
finanziario globale destinato annualmente all'Agenzia, quindi non
rappresenta un costo aggiuntivo e non ha alcuna incidenza sul
bilancio di AREA VDA, perché equivale alle spese sostenute lo
scorso anno per straordinari pagati al personale. Nel 2009 sono
state previste in bilancio minori spese per emolumenti al personale
ed equivalenti maggiori spese per servizi delegati; questo va in
pareggio.
Per il punto n. 4, quello relativo alle anticipazioni, si può
affermare che le anticipazioni erogate ed in fase di erogazione
sono state calcolate previa istruttoria delle domande compiute dai
tecnici di AREA VDA. Ovviamente si è tenuto conto della differenza
di importi che potrebbe derivare dall'istruttoria AGEA, questo in
caso di sopralluoghi in cui vengano rilevate delle difformità fra
quanto dichiarato e quanto rilevato, però il 25% dell'importo dei
premi non anticipati agli agricoltori è ritenuto sufficiente per
tutelare la Regione, perché c'è uno storico di riferimento sulle
discordanze soprattutto negli ultimi anni fra quanto dichiarato e
quanto rilevato che ha portato ad una diffusa correttezza delle
domande che vengono presentate. Ci sono a volte piccole difformità
legate a dei singoli appezzamenti, ma non abbiamo più situazioni di
particelle doppie, situazioni che magari un po' di anni fa si
verificavano e che comportavano delle riduzioni in fase di
controllo. Si fa presente che alle aziende controllate a campione
da AGEA nel 2007 (5% del totale) è stato corrisposto un anticipo
inferiore rispetto a quello assegnato alle altre aziende, perché
erano in fase di controllo. Si informa anche che ogni agricoltore
che ha percepito gli anticipi ha rilasciato mandato irrevocabile di
bonifica alla propria banca, affinché trattenga e versi ad AREA
quanto anticipato al momento del pagamento da parte di AGEA; questo
è cautelativo per quanto riguarda il rientro degli anticipi.
Président
- La parole au Vice-président Chatrian.
Chatrian (VdAV-R)
- Merci, M. le Président. Ringrazio
l'Assessore per le sue risposte. Questa nostra interpellanza era
mirata a conoscere qualcosa in più, soprattutto capire i ruoli; lei
Assessore ci ha portato a conoscenza di cose ampiamente discusse e
dette a novembre, dette nel mese di ottobre. Non confondiamo
assolutamente il punto di vista finanziario, una delle quattro
domande era molto chiara:
"se un organismo che costa al bilancio
della Regione intorno al milione e trecentomila euro
all'anno..."
, sappiamo perfettamente che in parte costava già
prima, non stiamo dicendo che 1,3 milioni sono nuovi, mai detto
questo, quello che volevamo sapere è chi fa che cosa; purtroppo
nella sua risposta non ce lo ha detto assolutamente.
Per quanto riguarda il punto n. 3, purtroppo non ci ha risposto:
quanto è questo costo all'interno dell'1,3 milioni di euro riferito
alle convenzioni con i patronati? Volevamo sapere questo...
all'interno dell'1,3 milioni di euro lo sapevamo, lo abbiamo
verificato in sede di bilancio, ma noi volevamo avere dei dettagli,
volevamo sapere quanto costano e soprattutto i dipendenti di cosa
si occupano dell'AREA e cosa fanno e cercano di fare invece, quali
sono le agevolazioni per quanto riguarda i patronati.
Ci ha banalmente liquidato il punto n. 1: "è una prassi". La
nostra domanda era puntuale: perché la procedura d'urgenza? E lei
banalmente ci ha risposto che questa è una prassi
dell'Amministrazione regionale e, in quanto prassi, prendiamola per
buona, ce la mettiamo nella tasca e andiamo avanti.
Non abbiamo avuto grandi risposte, ma i patronati in questi mesi
scrivono alle varie imprese e dicono questo:
"per quanto riguarda il verde agricolo, le ricordo che AREA
VDA sta inviando a tutti gli agricoltori la solita lettera
contenente la domanda di conferma o variazione delle particelle ed
impegni. Quando riceverà tale busta, potrà presentarsi presso il
nostro ufficio dove raccoglieremo i dati anche per il premio unico
aziendale e le consiglio vivamente, al fine di evitare inutili code
di attesa in ufficio, di volerci raggiungere quando avrà anche il
plico del verde agricolo. In ogni caso la scadenza per tale
presentazione è fissata entro e assolutamente non oltre il 26 marzo
nel rispetto degli orari scritti. Per quanto riguarda gli oneri a
suo carico, la presentazione della domanda di premio unico verrà a
costare euro 20 per le associate e Coldiretti ed euro 80 per i non
soci. Le domande di verde agricolo sono invece gratuite per tutti
gli agricoltori"
.
Avevamo chiesto al punto n. 3 di conoscere quanto costano queste
convenzioni, purtroppo lei non ce lo ha detto...
(interruzione dell'Assessore Isabellon, fuori
microfono)
... mi sembra che la domanda fosse abbastanza chiara.
Successivamente alle imprese agricole è stata inviata sempre da
AREA VDA una lettera con all'oggetto: domanda annualità 2009
indennità compensative, pagamento agroambientali.
Devo fare purtroppo un passo indietro e mi sono andato a vedere
la legge, quella legge che lei ha liquidato
tout court
dicendo: "l'urgenza è una prassi". La legge approvata il 26 aprile
2007 è chiara a livello dell'istituzione dell'Agenzia e nelle sue
funzioni e dice che l'Agenzia è un ente strumentale della Regione,
ha personalità giuridica di diritto pubblico ed è dotata di
autonomia organizzativa, amministrativa, contabile e patrimoniale.
Ecco perché non mettiamo in dubbio 1,3 milioni di euro e non
abbiamo mai detto che sono nuovi... l'importo è totale e superiore
agli anni passati... mai detto questo. L'Assessore ci ha spiegato
che il costo aggiuntivo è circa 150mila euro. All'articolo 3, comma
5, lettera c) della legge si dice:
"adotta il bilancio
preventivo annuale e il conto consuntivo, trasmettendoli per
l'approvazione alla Giunta regionale per il tramite
dell'Assessorato competente in materia di agricoltura"
. Da come
capisco, il tramite è l'Assessorato, ma è un tramite fra Agenzia e
Giunta regionale che approva il preventivo e il conto consuntivo.
Agli agricoltori è arrivata questa lettera dall'Agenzia, non
dall'Assessorato, a firma del Direttore dell'Agenzia (che è
un'agenzia ente strumentale) cofirmata dall'Assessore, quindi
intestazione della lettera AREA VDA, dall'altra parte arriva con
firma del Dirigente e dell'Assessore, allora mi chiedo perché è
stato pianificato un percorso completamente diverso con un ente
strumentale, il quale ha indubbiamente personalità giuridica. Torno
al punto n. 2 dell'interpellanza (punti n. 2 e n. 3 che lei ha
tranquillamente by-passato dicendo: non è chiaro chi si occupa di
che cosa), sempre su questa lettera si cita:
"l'AREA VDA ha in
corso il processo di riconoscimento quale organismo pagatore della
Valle d'Aosta, è già in fase preparatoria e deve sottostare ad
alcune regole..."
- e lo sappiamo -
"... l'organismo
pagatore dovrà svolgere due distinte attività: la prima riguarda il
ricevimento delle domande annuali e delle variazioni e la verifica
della correttezza delle stesse, il trattamento dei documenti,
l'acquisizione di documentazione integrativa e l'assistenza agli
agricoltori..."
.
Tutto questo lo fa il patronato, poi
nella seconda parte si dice:
"... tale attività deve essere
svolta invece dagli organismi delegati"
. La nostra
interpellanza mirava solo a conoscere maggiormente i ruoli, chi fa
che cosa fra dipartimenti, di conseguenza Amministrazione
regionale, patronati dall'altra parte e, quanto meno, sapere di
cosa si occupa questo ente strumentale nuovo, che immagino, come è
stato scritto in legge, abbia personalità giuridica di diritto
pubblico e sia dotato di autonomia organizzativa, amministrativa,
contabile e patrimoniale. Peccato, non abbiamo avuto grandi
risposte proprio per il fatto forse della confusione dei ruoli,
forse c'è una volontà di confondere i ruoli e non avere quella
chiarezza che avevamo chiesto nell'interpellanza.
