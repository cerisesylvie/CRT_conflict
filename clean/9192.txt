Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3735 del 6 maggio 1988 - Resoconto
OGGETTO N. 3735/VIII - INIZIO DEI LAVORI DI COSTRUZIONE
DELL'AUTOSTRADA PER IL MONTE BIANCO. (Interrogazione e
interpellanza).
PRESIDENTE:
Do lettura dell'interrogazione in oggetto,
presentata dai Consiglieri Mafrica e Tonino:
INTERROGAZIONE
APPRESA
la notizia dell'appalto dei lavori di alcuni
lotti dell'autostrada Aosta-Traforo del Monte Bianco;
ALLO SCOPO
di avere alcuni elementi conoscitivi sui
modi e sui tempi dei lavori predetti;
i sottoscritti Consiglieri regionali
INTERROGANO
l'Assessore competente per conoscere:
1)
quali sono i lotti appaltati, a quali imprese, per
quali importi ed attraverso quali forme contrattuali sono stati
affidati;
2)
quanti lavoratori saranno presumibilmente assunti
per ogni lotto ed in quali località saranno insediati i cantieri di
lavoro;
3)
se sono già state ultimate le procedure di
esproprio per i terreni interessati e quando i proprietari
riceveranno le somme dovute da parte della RAV e da parte della
Regione.
PRESIDENTE:
Do lettura dell'interpellanza in oggetto,
presentata dal Consigliere Sandri:
INTERPELLANZA
VISTI i decreti di occupazione temporanea e d'urgenza per la
durata di anni 5 di oltre 1.000 appezzamenti di terreno tra Sarre e
Morgex emessi dalla R.A.V. e firmati dal Presidente della Giunta
Rollandin;
PRESA VISIONE della convenzione ANAS n. 19203 del 13.11.1987 e
del Decreto del Ministro dei Lavori Pubblici n. 558 del 2 marzo
1988 che apparentemente consentono l'avvio dei lavori per il tratto
autostradale Sarre-Morgex;
CONSTATATO che l'art. 5 della citata convenzione consente
l'esecuzione "in proprio" di lavori di costruzione, per un
ammontare pari ad un massimo del 35% dell'ammontare totale delle
opere e che il D.M. n. 558 prevede un notevole aumento dei costi
previsti e cioè da 315,2 a 579,2 miliardi oltre all'IVA;
PRESO ATTO che la R.A.V. ha già rilevato a chi intende affidare
i lavori di costruzione "in proprio" ad alcune ditte senza che sia
chiaro quando verranno fatti gli appalti per il restante 65%, né
quando partiranno i lavori per la tangenziale Sud di Aosta (di cui
manca ancora la valutazione d'impatto ambientale) e del tratto
Morgex-Tunnel (di cui manca ancora il progetto definitivo);
RITENUTO opportuno verificare attentamente le modalità
d'esecuzione degli affidamenti ex art. 5 e delle gare d'appalto ai
fini della maggiore correttezza possibile;
SOTTOLINEATA
la strumentale fretta nel rendere noti
gli affidamenti, episodio che ribadisce la sudditanza ideologica
dei Presidenti della Giunta regionale e della R.A.V. ad alcuni
imprenditori locali;
IMPRESSIONATO
dall'irrazionalità della scelta di
partire con alcuni disorganici lavori senza che sia chiaro quando
si potranno fare i restanti, visto che l'ANAS ha prorogato al '91 i
pagamenti dei 200 miliardi di sua competenza e che lo Stato non ha
ancora impegnato una lira;
Il sottoscritto Consigliere regionale
INTERPELLA
il Presidente della Giunta per conoscere:
-
i motivi per cui ha acconsentito a firmare i decreti di
occupazione d'urgenza dei suoli per
5
anni, invece di
aspettare le pratiche di esproprio, alla luce anche delle minori
garanzie economiche per i cittadini interessati;
-
i motivi della scelta delle tre imprese fatte dalla R.A.V.
di cui è azionista di maggioranza nel capitale, anche se non in
quello con diritto di voto
,
la Regione Autonoma Valle
d'Aosta;
-
i motivi degli aumenti dei costi rispetto al progetto
originale;
-
le sue intenzioni per garantire un corretto e limpido
appalto dei lavori, nonché per assicurare che tali tratti non
restino pezzetti di una incompiuta opera faraonica.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Nessuno, probabilmente, si stupirà del
fatto che Nuova Sinistra sollevi nuovamente questo problema in
Consiglio. Il destro ci è stato offerto da questo foglio di carta,
che il nostro Presidente della Giunta ben conosce e che è uno dei
più di mille decreti di occupazione d'urgenza che sono stati
inviati ai proprietari di terreni che possiedono appezzamenti tra
Sarre e Morgex.
Noi siamo stati contenti che si siano chiarite le notizie che
erano apparse sulla stampa, ed in particolare sul settimanale
"Epoca" del 22 ottobre 1987, il cui articolo "Inizia l'autostrada"
vorrei qui ricordare, perché, ad un certo punto, vi si parlava
anche di una serie di manovre tra alcuni imprenditori valdostani e
ambienti legati al Ministero, che erano già state oggetto di
un'interpellanza presentata dal sottoscritto.
La ragione di questi movimenti è ben dimostrata dall'articolo 5
della convenzione tra l'A.N.A.S. e la R.A.V., dove si dice:
"Per guanto riguarda gli appalti e le
forniture, la
lottizzazione e le gare, la Concessionaria è autorizzata ad
eseguire "in proprio", e cioè tramite imprese scelte
fiduciariamente, lavori di costruzione, manutenzione straordinaria,
nonché di eventuali ammodernamenti e completamenti, per un
ammontare non superiore al
35%
del costo totale delle opere
a base di appalto e relativi materiali, risultanti da progetti
esecutivi approvati, ivi comprese le eventuali varianti in forma di
perizia".
Questo è il giochettino che è stato ripreso dal Ministro dei
Lavori Pubblici - credo che all'epoca fosse uno dei due
socialdemocratici, Nicolazzi o De Rose - il quale, ovviamente, nel
decreto n. 558, che fu poi utilizzato per l'occupazione d'urgenza,
indica chiaramente che si potrà ricorrere all'articolo 5, come si
può desumere dalla lettura dell'articolo 6:
"I lavori in argomento andranno affidati secondo le modalità
di cui all'art. 5.... tra l'A.N.A.S. e la R.A.V.".
Questa è la
ratifica, da parte dei socialdemocratici, dell'accordo che,
ovviamente, c'era stato tra altri soggetti.
Secondo me, la spiegazione di questi intrallazzi merita anche
alcune osservazioni, la cui illustrazione è stata anche una delle
ragioni che ci ha sollecitati alla presentazione di questa
interpellanza, in riferimento ad alcune notizie che noi non abbiamo
ben capito.
Il costo dei lavori, infatti, è già notevolmente aumentato,
perché, dai 315,2 miliardi del primo lotto funzionale, si è già
arrivati a 579 miliardi e 249 milioni; cioè, solo per fare quei tre
pezzettini, che rappresentano il 35% di quanto è concesso, tra
Sarre e Morgex - neanche più tra Sarre e Courmayeur -, si utilizza
già in partenza una somma che supera largamente i 500 miliardi, e
per l'esattezza si tratta di 579,2 miliardi. Se noi continuiamo ad
andare avanti con questa previsione dei prezzi, io vorrei sapere
quale sarà il costo finale dell'autostrada, ma vorrei sapere anche
quanto ci verrà a chiedere questa Amministrazione per andare a
coprire il 35% delle spese che potrebbero essere di competenza
della R.A.V. e quindi proporzionalmente anche della Regione.
Non si capisce poi tanta urgenza, da parte del Presidente della
Giunta, se non per ragioni elettorali e per dimostrare, quindi, che
le imprese valdostane che sono state citate dai giornali e che sono
sempre le solite, quelle cioè che, come vedremo nell'approvazione
delle ratifiche adottate dalla Giunta in via d'urgenza, prendono
tutti i lavori in Valle d'Aosta, stanno lavorando, ottemperando
probabilmente ad esigenze di occupazione, tra virgolette,
pre-elettorali.
La cosa grave, però, è che questo avviene anche se si sa bene
dell'esistenza di tutta una serie di intoppi. Primo: l'A.N.A.S. ha
posticipato al '91 il pagamento dei 200 miliardi di sua competenza.
Secondo: lo Stato non ha ancora stanziato una sola lira per questa
autostrada. Terzo: non esiste ancora la valutazione di impatto
ambientale per la circonvallazione Sud di Aosta, per cui si
rischierà di avere, nella media Valle, due o tre pezzetti di
autostrada finiti, che resteranno inutilizzabili se non sarà
risolto il problema principale dell'attraversamento della città di
Aosta. Quarto: di fronte al T.A.R. è pendente un contenzioso,
sollevato dal Comune di Brissogne, che, malgrado alcune pressioni,
non troverà immediata soluzione.
Non si capisce, perciò, come mai il Presidente della Giunta si
sia preso la briga e l'onere di firmare così velocemente i vari
decreti di occupazione d'urgenza dei suoli, per una durata di 5
anni, che, tra l'altro, riducono notevolmente le garanzie dei
cittadini interessati dal passaggio della nuova opera.
Termino ricordando che, chiaramente, noi siamo contrari a questa
impostazione ed invitiamo coloro che hanno già ricevuto questi
avvisi ad appoggiarsi a Nuova Sinistra, tel. 40.575, che provvederà
a dar loro tutta la consulenza legale di cui avessero bisogno.
PRESIDENT
: Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Au-delà de la polémique sur l'autoroute
et les choix qui ont déjà été discutés à maintes reprises au moment
de la présentation des projets, les requêtes présentées sont les
suivantes:
"Quali sono i motivi per cui ha acconsentito a firmare i decreti
di occupazione d'urgenza dei suoli per 5 anni, invece di aspettare
le pratiche di esproprio, alla luce anche delle minori garanzie
economiche per i cittadini interessati?". Je crois que le
Conseiller sait très bien que, comme d'habitude, lorsque se fait
sentir l'exigence d'entreprendre les travaux, on peut prévoir
l'occupation d'urgence et en même temps porter de l'avant les
démarches relatives à l'expropriation définitive et à l'intégration
nécessaire de la part de l'Administration régionale. Ce n'est donc
pas une nouveauté et, comme nous avons dû attendre longtemps avant
de démarrer avec l'autoroute, le minimum était de prévoir au plus
vite cette réalisation.
"Quali sono i motivi della scelta delle tre imprese fatta dalla
R.A.V., di cui è azionista di maggioranza nel capitale, anche se
non in quello con diritto di voto, la Regione Autonoma Valle
d'Aosta?" Le choix a été opéré, en vertu de l'article 5, comme l'a
dit le Conseiller lui-même, et, comme il s'agissait d'employer des
entreprises qui ont certaines inscriptions, que le Conseiller
connaît, celles qui remplissaient les conditions ont déclaré leur
disponibilité et par conséquent il y a eu une répartition de 35%.
En ce qui nous concerne il s'agit de 157 milliards subdivisés selon
le rapport suivant; voici les tronçons:
- les tronçons 6 et 7 ont pour groupement d'entreprises FREYDOZ,
MATHAMEL (?), BERTINO et GARETTO; le tronçon n° 6 est de 10
milliards et le n° 7 est de 38 milliards et quelques;
- pour les 11 et 12 l'entreprise est l'ITALSTRADE, du groupe
IRI-ITALSTAT; il s'agit des kilomètres 11 et 27 et le montant est
de 48 milliards 459 millions; le tronçon n° 12 est de 6 milliards
438 millions;
- l'autre tronçon, le 14, a pour entreprise FOLLIOLEY et le
montant est de 53 milliards 802 millions.
"Quali i motivi degli aumenti dei costi rispetto al progetto
originale?" Je crois que le Conseiller sait très bien quel a été le
débat à propos de l'impact sur l'environnement et des modifications
qui ont été prévues suite à l'étude Karrer qui a été discutée au
Conseil. Si le Conseiller veut des explications, les techniciens
pourront reprendre les tronçons et justifier les modifications qui
ont été prévues pour les tunnels et autres structures.
Il y a la possibilité de démontrer les raisons qui sont à la
base de cette augmentation; de plus, pour ce qui est du financement
de l'Etat, un décret ministériel de '86 prévoyait 200 milliards et
la loi financière de '88 prévoit le financement pour
l'autoroute...
(...INTERRUPTION du Conseiller SANDRI...)
... Justement, vu qu'il y avait déjà le décret de '86, il y a
les déclarations des Commissions compétentes et du Ministre
autorisant l'autoroute; il est tout à fait normal qu'il y ait le
financement conséquent.
"Quali sono le sue intenzioni per garantire un corretto e
limpido appalto dei lavori, nonché per assicurare che tali tratti
non restino pezzetti di una incompiuta opera faraonica?" J'ai déjà
dit que pour le restant il y aura l'appel d'offres normal; pour les
297 milliards qui restent à donner aux différentes entreprises, à
la fin de l'été il sera possible de confier les travaux.
Pour les problèmes soulevés par MM. Mafrica et Tonino, j'ai déjà
expliqué les tronçons, évidemment sans entrer dans le détail du
kilomètre au kilomètre.
"Quanti lavoratori saranno presumibilmente assunti per ogni
lotto ed in quali località saranno insediati i cantieri di lavoro?"
Une analyse a été faite sur le montant des ouvrages; de plus un
plan a été prévu pour permettre la formation professionnelle dans
l'attente de l'appel d'offres du deuxième tronçon.
Pour l'instant, chaque tronçon prévoit à peu près un montant de
705.000 heures de travail et le tronçon Morgex-Sarre 6.370 mille
heures de travail. Le détail pourra être fourni aux
Conseillers.
De plus, il faut ajouter, pour les travaux non prévus dès le
début dans la construction de l'autoroute, 1 million 176 mille
heures de travail dans la solution globale à subdiviser selon les
différents tronçons.
Je crois avoir répondu à toutes les questions.
"Sono già state ultimate le procedure di esproprio per i terreni
interessati e quando i proprietari riceveranno le somme dovute da
parte della RAV e da parte della Regione?" A présent il ne s'agit
que de l'occupation d'urgence, car il y aura encore de la part de
l'ANAS, pour la suite, l'arrêté relatif à l'expropriation et
l'intégration financière de l'Administration régionale. Donc, à
présent, avec la lettre qui a été envoyée, il ne s'agit que d'une
occupation d'urgence.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Chiederei al Presidente della Giunta di
farmi avere copia dei dati che sono stati illustrati e che si
riferiscono alle prime due domande della nostra interrogazione.
Per quanto riguarda il metodo dell'affidamento dei lavori, noi
abbiamo qualche perplessità sulla norma di legge che consente di
commissionare il 35% dei lavori in affidamento, dopo che sono state
espletate le procedure d'appalto, anche se riconosciamo che si
tratta di una norma vigente.
Ci preme, però, che la fase successiva, quella degli appalti
secondo le regole C.E.E., sia fatta con serietà e correttezza. Sarà
compito del prossimo Consiglio valutare la cosa, ma qui, nel
riferirmi alla "griglia di valutazione" delle imprese, che è stata
preannunciata dagli organi di stampa, mi appello alla serietà ed
alla correttezza della R.A.V.. Visto che si tratta di un fatto di
non poco conto, noi siamo dell'avviso che ci debba essere un
criterio di selezione molto serio. E' evidente, però, che quella
"griglia" deve essere fatta in modo tale da poter consentire una
effettiva concorrenza, perché non è certamente un fatto di poco
conto che la media dei ribassi delle parti che saranno affidate in
appalto andrà a ridefinire anche i prezzi dei lavori affidati in
concessione. Voglio dire, quindi, che non è un fatto di poco conto
il modo in cui verranno affidati successivamente in appalto i
lavori.
Fatta questa osservazione di carattere generale, riconosco che
la procedura prevede l'occupazione d'urgenza, in attesa di un
perfezionamento della pratica di esproprio. Mi pare, tuttavia, che
si debba affrontare la questione di determinare al più presto la
misura dell'indennità, di farla conoscere ai proprietari, indicando
anche una valutazione sui tempi per il pagamento delle indennità di
esproprio; infatti, il malcontento che serpeggia in questi giorni
deriva appunto da questa procedura, che pure è quella tradizionale.
Tuttavia, credo che sia utile per la gente se ad essa noi riusciamo
a far seguire, in tempi rapidissimi o anche subito, una
informazione sul valore dell'indennità di esproprio ed anche sui
tempi del pagamento.
Il timore, giustificato, è che si faccia adesso l'occupazione e
che poi si paghi fra cinque anni l'indennità definitiva. Questo
timore è appunto giustificato da alcune esperienze del passato, che
sono lì a documentare che, quando sono passate grandi opere sul
territorio regionale, si è verificato appunto questo
inconveniente...
(...INTERRUZIONE del Presidente ROLLANDIN...)
... E' appunto quello l'appello che io rivolgo alla Regione,
affinché, essendo anch'essa parte della società, faccia in modo che
si conosca subito il valore dell'indennità e che si arrivi in tempi
rapidi al relativo pagamento.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Con rammarico sono costretto a prendere
atto della partenza dei lavori dell'autostrada, ma resto fermamente
convinto che si stia facendo un intervento scoordinato che mi
ricorda una precedente autostrada, realizzata in Veneto alla fine
degli anni '60 per raggiungere Vittorio Veneto, solo perché
l'allora Presidente del Consiglio si chiamava Rumor, ma che era
priva del tratto finale verso Vittorio Veneto e del collegamento
con la "Serenissima" ed era rimasta come tratto autostradale a sé
stante, immerso nella campagna veneta.
Ho l'impressione che anche la nostra autostrada, per parecchi
anni, si dibatterà nella stessa situazione. Torno a ripetere quello
che nessuno mi ha smentito e cioè che la tangenziale sud di Aosta è
bloccata da due ordini di problemi: la valutazione del suo impatto
ambientale ed il ricorso del comune di Brissogne...
ROLLANDIN
(fuori microfono): La valutazione dell'impatto
ambientale è già pronta.
SANDRI (N.S.):
Ma non è ancora stata presentata in
Consiglio. Sarebbe dovuta passare in Consiglio, come quella
relativa al tratto dell'Alta Valle, ma noi non l'abbiamo vista. Se
qualche Consigliere l'ha vista, me lo faccia presente, così
cambierò oculista...
Il prossimo Consiglio, quindi, esaminerà anche la valutazione
dell'impatto ambientale della tangenziale sud di Aosta.
Abbiamo avuto la conferma, inoltre, che non c'è la copertura
finanziaria dell'autostrada nemmeno per il tratto Sarre-Morgex e
che sicuramente non c'è per il tratto Morgex-Courmayeur, e non si
sa bene quando potrà arrivare.
Questi problemi non si risolvono certamente facendo le cose a
"mozzichi", se non per servirsi di questa procedura come ricatto
nei confronti dello Stato. Voi, cioè, volete comunque iniziare i
lavori, per poi dire: "Visto che ormai abbiamo già fatto un pezzo,
bisogna finire l'opera". Questo metodo è usato da molti
democristiani in Italia e penso che probabilmente riuscirà ad avere
un certo successo anche in Valle d'Aosta.
Rimane, però, il fatto morale oltreché politico, ben denunciato
da Nuova Sinistra della Valle d'Aosta nel comunicato del 19 aprile
1988, che in uno Stato, dove per l'acquisto di tre o quattro
macchine da scrivere occorrono tre offerte da parte di tre ditte
differenti, con conseguenti manovre che comportano tutta una serie
di problemi burocratici non certo indifferenti, dove anche solo per
appalti edili di 100 milioni si deve ricorrere alla procedura della
licitazione privata e si debbono affrontare tanti altri problemi e
dove, per importi superiori, si deve procedere ad appalti di
livello internazionale... in questo Stato, non solo la maggioranza
a livello nazionale, ma anche quella a livello locale, trova le
"gabole" - perché si tratta proprio di "gabole", come fanno i
ragazzini - per poter assegnare, di fatto, appalti per ben 157
miliardi agli amici delle forze più o meno presenti.
Il Presidente della Giunta dice: "Li abbiamo dati a tutte quelle
aziende che avevano le dimensioni per poter partecipare a questo
tipo di concorsi"; dalla sua risposta, però, abbiamo scoperto che
una larga fetta di questi soldi non va alla Valle d'Aosta, ma
all'ITALSTRADE. E' un'altra cosa che non va e non mi sembra che sia
stato molto corretto...
(...INTERRUZIONE del Presidente ROLLANDIN...)
... La Valle d'Aosta paga tutto: paga in termini di impatto
ambientale, paga in termini di soldi, paga in termini di
sfruttamento del suo territorio e non può ottenere almeno i
vantaggi economici di queste scelte? E' una cosa che non possiamo
assolutamente accettare.
Di quanto ha detto il Presidente del la Giunta io accetto un
unico punto e cioè che dovremo verificare se l'aumento dei costi di
questa autostrada è da imputare alle varianti richieste dallo
studio sulla valutazione dell'impatto ambientale oppure se è da
imputare all'aumento degli effettivi costi di realizzazione.
Come già nel 1987 avevamo indicato nella ditta FOLLIOLEY una
delle imprese che avrebbe avuto qualche appalto dei lavori
autostradali, così adesso facciamo una seconda previsione
elettorale e diciamo che ci saranno delle perizie suppletive, anche
grosse, su questi tipi di lavori. Se qualcuno non accetta questa
scommessa, io lo ritengo un vigliacco; se invece accettate questa
scommessa, una cena la potremo fare senza tanti problemi. Io
prevedo che le perizie suppletive saranno grosse e, probabilmente,
impegneranno le casse regionali più di quanto si possa pensare
oggi
.
Credo che nel prossimo Consiglio il compagno Riccarand riuscirà
a fare meglio di me in tema di autostrada e confesso che mi spiace
davvero di non essere riuscito a bloccare l'avvio dei lavori.
PRESIDENTE:
Signori Consiglieri, abbiamo convenuto che i
lavori del Consiglio non verranno ripresi domani ma lunedì e che
proseguiranno ad oltranza. Il Consiglio regionale, pertanto, è
convocato per lunedì mattina e pomeriggio e, se sarà necessario, si
procederà anche in seduta notturna.
I lavori, quindi, sono sospesi e riprenderanno lunedì alle ore
9,30.
La seduta è tolta
La seduta termina alle ore 19,57
