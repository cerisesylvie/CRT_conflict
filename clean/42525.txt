Classificazione
ISTRUZIONE PUBBLICA
Istituzioni scolastiche



Oggetto del Consiglio n. 84 del 18 novembre 2020 - Resoconto
OGGETTO N. 84/XVI - Interpellanza: "Potenziamento delle
infrastrutture digitali delle istituzioni scolastiche".
Bertin (Presidente) -
Alla presenza di 32 Consiglieri
diamo avvio ai lavori del pomeriggio.
Una comunicazione di servizio: intorno alle ore 17:00
sospenderemo dieci minuti i lavori per arieggiare la sala del
Consiglio. Punto all'ordine del giorno n. 24. Per l'illustrazione,
la parola al consigliere Perron.
Perron (LEGA VDA) -
Com'è ampiamente prevedibile e per
motivi purtroppo non positivi, la questione scuola è attualmente
alla ribalta su tutte le cronache dei
media
perché vede
coinvolti non solo i ragazzi ma anche centinaia di famiglie cui
tocca organizzarsi per gestire figli e lavoro, esigenze di questi
tempi difficili da conciliare, se non a volte addirittura
antitetiche.
La nostra posizione come gruppo Lega più volte ribadita e sempre
coerente con sé stessa è quella di sforzarsi allo scopo di
garantire il diritto allo studio e alla formazione dei ragazzi di
ogni ordine e grado nelle modalità più efficaci possibili non solo
dal punto di vista didattico, la loro efficacia, ma anche per gli
altrettanto fondamentali aspetti di socializzazione tra pari e di
rapporti con le figure educative, oltre che per tutti gli aspetti
psicologici inerenti allo sviluppo della personalità dei ragazzi,
sicuramente sfavoriti dall'isolamento forzato e dall'uso
continuativo dei mezzi tecnologici. Faccio qui, tra l'altro, un
inciso: insegnanti e genitori passano mesi, se non anni, a dire ai
ragazzi di staccarsi dal cellulare e dal computer e poi in questo
periodo qui li incateniamo praticamente ore e ore davanti ai
PC.
In questa ottica è indubbio che la didattica a distanza
rappresenti più un male necessario che una vera e propria medicina
e, per quanto tutti gli uomini naturalmente desiderano di sapere,
come Aristotele diceva con un certo ottimismo anche sugli esseri
umani e, per quanto viviamo nell'epoca in cui chiunque può accedere
a sterminate fonti di conoscenza anche solo da un telefono
cellulare, nulla potrà mai sostituire l'insegnamento in presenza e
il rapporto umano.
Ciò premesso, dobbiamo fare i conti con la realtà e il Covid ha
purtroppo messo in luce le inadeguatezze latenti del sistema
scolastico valdostano, sebbene non dobbiamo cadere nell'errore per
cui la tecnologia a scuola rappresenti il fine ultimo ma consci che
essa sia invece un mezzo per raggiungere l'obiettivo, questo è
importante, senza adeguate infrastrutture digitali ogni presupposto
di salvare il salvabile in questa delicata situazione decade.
Come stabilito dalla legge regionale n. 8 del 13 luglio 2020
sono stati stanziati i fondi relativi al supporto delle attività
didattiche a distanza. Chiediamo dunque all'Assessore competente
quale sia lo stato e la qualità della rete internet delle scuole di
ogni ordine e grado, lo stato della dotazione informatica a
disposizione degli insegnanti e se sia prevista una strategia di
potenziamento di entrambi per supportare al meglio la didattica
digitale.
Presidente -
Per la risposta, cedo la parola
all'assessore Caveri.
Caveri (VdA Unie) -
Ringrazio molto il consigliere
Perron, questa è un'attività alla luce di essere diventati zona
rossa e quindi trasformati di improvviso in una zona nella quale si
accentua la didattica a distanza... oggi noi abbiamo nelle classi
esclusivamente quelli delle materne e delle primarie, quelle che ai
miei tempi si chiamavano le elementari, e della prima media, mentre
per il resto abbiamo tutti in DAD, tutti eccettuate alcune figure
di sostegno nei confronti delle persone che hanno handicap e che
hanno ovviamente un tipo di didattica diversa.
Da questo punto di vista, è vero che in due riunioni che abbiamo
fatto con tutti gli attori, ringrazio molto l'assessore Marzi che
si occupa delle nuove tecnologie di aver consentito ai suoi
Dirigenti di condividere con il mondo della scuola e anche con INVA
che ha tutta una parte di responsabilità, per trovare delle
soluzioni che possano consentire situazioni di frattura digitale
come si dice, cioè di cattivo segnale.
Noi abbiamo comunque aggiornato tutti i dati rispetto alla
connettività di tutti i plessi scolastici della regione, che viene
suddivisa in zone grigie, cioè la
plaine
, dove sono
disponibili più operatori che forniscono servizi ad alta velocità,
e zone bianche tutti gli altri Comuni.
Si assiste a fenomeni abbastanza difficili da capire per i
genitori, io penso al paese dove abito Saint-Vincent dove la fibra
ottica copre tutto il paese, mentre le frazioni collinari, come può
essere Moron, hanno talvolta una connettività scarsissima
addirittura a livello telefonico, ci sono delle zone dove al posto
di esserci 3G o 4G c'è ancora l'Edge.
La situazione è estremamente variegata in quanto la competenza
in materia in capo ai Comuni per i plessi di istruzione primaria
dell'infanzia, alle
Unités des Communes
e al Comune di Aosta
per i plessi di istruzione secondaria di primo grado e alle singole
istituzioni scolastiche per i plessi di istruzione secondaria di
secondo grado.
I dati raccolti hanno evidenziato la necessità di procedere in
tempi veloci con l'applicazione di quello che viene chiamato "piano
scuole" in quanto, tranne per un'istituzione secondaria di secondo
grado, nessun altro plesso soddisfa i requisiti richiesti dal piano
nazionale per la scuola digitale, ovvero avere garantita fibra
ottica a livelli elevati.
La maggior parte dei plessi di scuola primaria e alcuni plessi
di scuola secondaria di primo grado possiedono connessioni che sono
bassissime, quelle, per capirci, in rete in rame, tranne alcuni
plessi che sono all'interno o nelle immediate vicinanze dei Comuni
dov'è stato possibile collegare alcune aule alla rete in fibra
realizzata dalla Regione con il progetto "VdA Broadbusiness" e
anche in questi casi la banda è comunque scarsa. I plessi di scuola
secondaria di primo grado di Aosta e quelli di secondo grado, ad
eccezione dell'ISILTP di Verrès, si trovano nella cosiddetta "area
grigia" dove è possibile aderire ai servizi di connettività. I
contratti stipulati dalle scuole sono tutti a un livello più
elevato, tuttavia la velocità della linea è fortemente influenzata
dalla distanza del plesso dal punto di accesso in fibra ottica.
Non si tratta, come si dice tecnicamente, di connessioni
simmetriche e, anche se i contratti prevedono un minimo di banda
garantita, questa tipologia di connessione non raggiunge la qualità
offerta da un servizio di connettività interamente su fibra
ottica.
L'Amministrazione regionale, attraverso il Dipartimento
Innovazione Agenda Digitale, partecipa al piano scuola nazionale,
che prevede di collegare in banda ultra larga tutti i plessi
scolastici delle scuole secondarie di primo e secondo grado a tutti
i plessi di scuola primaria e dell'infanzia presenti nelle aree
bianche. Il piano prevede di fornire connettività gratuita alle
scuole e servizi di manutenzione evolutiva e servizi di assistenza
per i prossimi cinque anni.
I fondi a nostra disposizione sono di 1.728.000 euro, il
Dipartimento Innovazione Agenda Digitale ha presentato un progetto
di rete che permetterà alla Regione di gestire in proprio i fondi
stanziati.
Lo Stato e la qualità della dotazione informatica:
l'infrastruttura relativa alle tecnologie informatiche delle scuole
della regione dipende dalla presenza di una pluralità di attori che
agiscono in autonomia. Oltre alla rilevazione del fabbisogno di
device
e di connettività per gli studenti meno abbienti
effettuata a marzo-aprile dello scorso anno per poter consentire la
DAD durante il
lockdown, s
i segnala che è stata effettuata
nel 2017 una rilevazione puntuale in merito alla dotazione
informatica delle scuole. Per ogni plesso è stata censita la
dotazione di computer a disposizione degli alunni e dei docenti, la
dotazione di laboratori, il livello e la qualità della copertura
della rete e del Wi-Fi. Sono stati utilizzati degli indicatori che
hanno permesso di misurare, ad esempio, il rapporto fra numero di
computer e alunni o la priorità di intervento sulle infrastrutture
laddove i punteggi rilevati fossero sotto la media. Nella quasi
totalità delle classi della regione è presente almeno una
postazione di computer collegata alla rete internet in quanto
necessario per l'accesso al famoso registro elettronico. Inoltre i
docenti a tempo indeterminato hanno a disposizione un bonus che è
possibile utilizzare per l'acquisto di
notebook
,
desktop
o
tablet
, il valore è di 500 euro. Nelle
linee guida per la didattica digitale integrata, la famosa DDI, è
previsto che ogni istituzione scolastica predisponga un piano
scolastico per la didattica digitale integrata, mentre
dall'infanzia alla secondaria il piano viene adottato affinché gli
istituti siano pronti e qualora si rendesse necessario a causa
delle condizioni contingenti, quindi è quello che è capitato a noi
in molte scuole per la zona rossa. Ogni scuola sta avviando una
rilevazione del fabbisogno di tablet, PC e connessioni che
potrebbero servire per l'attuazione di questo piano.
"Se si intenda prevedere una strategia di potenziamento": è
necessario agire da subito in tal senso dando la possibilità anche
ai docenti a tempo determinato di poter usufruire di device in
comodato d'uso. Il piano scuola non si limita alla sola fornitura
di connettività, l'accesso alla banda larga deve assolutamente
prevedere un contestuale adeguamento dell'infrastruttura di rete
interna alla scuola, cioè non c'è solo portare il segnale alla
scuola ma bisogna poi avere dei sistemi in fibra che possono
collegare le diverse aule.
Un problema di fronte al quale noi oggi ci troviamo, ed è un
problema serio, riguarda la questione di chi fa che cosa. Come voi
avete sentito prima esiste oggi una sostanziale difformità fra le
scuole delle diverse zone e, da questo punto di vista, io fornirò
al Consigliere il piano che ci è stato predisposto con a fianco a
ogni scuola le tempistiche con le quali noi dovremmo dotare di rete
ad alta velocità tutte le scuole della Valle. Buona parte del
lavoro dovrebbe svolgersi, per fortuna, nel 2021.
Noi presenteremo in uno dei provvedimenti della finanziaria
anche un emendamento chiarificatore perché oggi si crea, attraverso
il contenuto della legge sull'autonomia scolastica, un'evidente
distonia, cioè gli attori che sono principalmente la Regione e
l'INVA e anche
Open Fiber
, che lavora per il Ministero
dell'economia... ci troviamo nella situazione nella quale il
paradosso di un'applicazione troppo stringente riguardante
l'autonomia scolastica fa sì che oggi su certi interventi, senza le
autorizzazioni dei dirigenti scolastici, non si possa operare nei
plessi. Noi metteremo una norma che chiarisca definitivamente che
questo compito di regia e di fattibilità delle opere è in capo alla
Regione; questo probabilmente renderà, da una parte, più chiare le
responsabilità e, dall'altra, creerà anche una situazione di
utilizzo di tecnologie che non siano dissonanti fra di loro. Oggi
capita ancora che ci siano nei diversi plessi scolastici delle
situazioni anche di utilizzo di tecnologia di fornitori che non
hanno quella necessaria unitarietà che noi auspichiamo.
Presidente -
Per la replica, il consigliere Perron.
Perron (LEGA VDA) -
Il punto focale del nostro discorso è
che l'emergenza Covid possa favorire una seria strategia di lungo
termine per non trovarci sempre a rincorrere le emergenze ma questa
volta utilizzare anche il Covid - per quanto tragedia per molti
aspetti - anche proprio come uno spunto per trovarci una volta
tanto avanti rispetto alle situazioni.
In particolare la fibra ottica l'ha messo in evidenza lei, poi
parlo per esperienza personale, lei cita un'analisi del 2017, io
posso assicurare che sono stato in varie scuole ancora dopo fino a
un mese fa e in molte classi ci sono computer che ci mettono una
vita anche solo ad accendersi, quindi il docente usa il suo
cellulare, oppure non ci sono le LIM, eccetera.
Vigileremo quindi attentamente sulla situazione nelle settimane
a venire e attendiamo la sua documentazione.
