Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3820 del 12 ottobre 1992 - Resoconto
OGGETTO N. 3820/IX Modifica della convenzione Regione-SDS.
(Reiezione di mozione)
Mozione Premesso che per il 1° gennaio 1993, salvo proroga
auspicabile ma non certa, è prevista la caduta delle barriere
doganali con notevoli ripercussioni in sede regionale sia sotto il
profilo finanziario che di quello occupazionale;
Sottolineato che a 130 dipendenti delle case di spedizioni
operanti nell'ambito dell'Autoporto sono state preannunciate le
lettere di licenziamento con decorrenza 1° gennaio 1993 e che per
essi non è prevista dalle leggi vigenti alcuna Cassa Integrazione
che permetta di rinviare nel tempo la soluzione di una nuova
collocazione nel mondo del lavoro;
Considerato che da tempo l'unica alternativa valida per
mantenere nell'ambito dell'Autoporto i flussi finanziari ed i
livelli occupazionali attuali è stata individuata dalla stragrande
maggioranza del Consiglio regionale nell'insediamento della
Mercedes e del suo "braccio operativo" SDS;
Valutato che le contestazioni mosse in sede CEE alla Convenzione
concordata con la SDS riguardano aspetti marginali che possono
essere superati attraverso una lieve modifica della Convenzione
stessa;
Rilevato che i rapporti tra l'Amministrazione regionale e gli
interlocutori Mercedes hanno subìto negli ultimi tempi una
preoccupante battuta d'arresto che ha già portato alla sospensione
degli sdoganamenti presso l'Autoporto di Pollein con notevole danna
alle entrate regionali;
Appreso che i rappresentanti della Mercedes avrebbero chiesto
alla Giunta regionale di far conoscere entro il 15 luglio 1992 gli
indirizzi della nuova maggioranza in ordine a tale problematica e
che, pare, siano già in corso contatti con la Regione Trentino-Alto
Adige per ricercare un insediamento alternativo in caso di risposta
negativa da parte della Valle d'Aosta;
Ritenuto necessario ed urgente assumere una decisione chiara e
definitiva in merito a tale insediamento, prima delle vacanze
estive;
Il Consiglio regionale della Valle d'Aosta
delibera
di impegnare la Giunta regionale
1) a concordare con la SDS una modifica della Convenzione che
permetta di superare quelle osservazioni della CEE che abbiano un
fondata rilievo giuridico;
2) a convocare il Consiglio regionale in seduta straordinaria
entro il 31 luglio 1992 per l'approvazione di tale modifica.
Presidente
In relazione al dibattito avvenuto (oggetti
n. 3816/IX e n. 3818/IX), invito il Consiglio ad esprimersi sulla
mozione indicata in oggetto, presentata dai consiglieri Pascale,
Aloisi, Milanesio e Limonet e allegata al punto 2 dell'ordine del
giorno dell'adunanza.
Il Consigliere Pascale mantiene i due emendamenti
presentati?
Ha chiesto la parola il Consigliere Pascale, ne ha facoltà.
Pascale (PSI)
Sì, mantengo gli emendamenti presentati
alla mozione.
Presidente
I consiglieri sono già in possesso degli
emendamenti che abbiamo fatto distribuire l'altro giorno, quindi
metterei in votazione la mozione emendata dai due emendamenti del
presentatore.
Ha chiesto la parola il Presidente della Giunta, per
dichiarazione di voto, ne ha facoltà.
Lanivi (GM)
Per preannunciare un voto di astensione
sia sugli emendamenti che sulla mozione, anche a seguito della
votazione della risoluzione precedente.
Presidente
Do lettura degli emendamenti presentati dal
Consigliere Pascale:
Emendamenti 1) Sopprimere nella premessa gli ultimi 3 comma.
2) Sopprimere nel deliberato il comma 2).
Presidente
Pongo in votazione la mozione indicata in
oggetto con gli emendamenti presentati dal Consigliere
Pascale.
Esito della votazione
Presenti: 29
Votanti: 11
Favorevoli: 10
Contrari: 1
Astenuti: 18 (Agnesod, Andrione, Bajocco, Bich, Chenuil, Lanivi,
Louvin, Mafrica, Maquignaz, Marcoz, Martin, Monami, Mostacchi,
Perrin, Riccarand, Rusci, Stévenin e Vallet)
Il Consiglio non approva la sottoriportata
Mozione Premesso che per il 1° gennaio 1993, salvo proroga
auspicabile ma non certa, è prevista la caduta delle barriere
doganali con notevoli ripercussioni in sede regionale sia sotto il
profilo finanziario che di quello occupazionale;
sottolineato che a 130 dipendenti delle case di spedizioni
operanti nell'ambito dell'Autoporto sono state preannunciate le
lettere di licenziamento con decorrenza 1° gennaio 1993 e che per
essi non è prevista dalle leggi vigenti alcuna Cassa Integrazione
che permetta di rinviare nel tempo la soluzione di una nuova
collocazione nel mondo del lavoro;
Considerato che da tempo l'unica alternativa valida per
mantenere nell'ambito dell'Autoporto i flussi finanziari ed i
livelli occupazionali attuali è stata individuata dalla stragrande
maggioranza del Consiglio regionale nell'insediamento della
Mercedes e del suo "braccio operativo" SDS;
Valutato che le contestazioni mosse in sede CEE alla Convenzione
concordata con la SDS riguardano aspetti marginali che possono
essere superati attraverso una lieve modifica della Convenzione
stessa;
il Consiglio regionale della Valle d'Aosta
Delibera
di impegnare la Giunta regionale a concordare con la SDS una
modifica della Convenzione che permetta di superare quelle
osservazioni della CEE che abbiano un fondato rilievo
giuridico.
