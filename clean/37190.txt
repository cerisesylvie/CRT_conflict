Classificazione
AMMINISTRAZIONE REGIONALE
Ordinamento degli uffici e del personale
BENI CULTURALI



Oggetto del Consiglio n. 1035 del 25 febbraio 2015 - Resoconto
OGGETTO N. 1035/XIV - Interrogazione: "Costituzione, presso
la Soprintendenza ai beni culturali, di un organismo per la
supervisione di progetti di particolare rilevanza".
Presidente -
Punto 10 all'ordine del giorno. Per
l'illustrazione la parola al Consigliere Ferrero.
Ferrero (M5S)
- Grazie Presidente.
Più che altro è una richiesta che tende a chiarire se, dato che
alle volte certi atti non sono così trasparenti o comunque non si
riesce a capire che dinamiche ci sono dietro, se effettivamente è
in corso di costituzione presso la Sovraintendenza ai beni
culturali una commissione che avrebbe dei compiti non meglio
precisati, di aiutare le strutture in determinate questioni.
Semplicemente, prima di dire qualsiasi cosa, dobbiamo sapere se
questa voce è fondata o se diversamente è una cosa che è in
programma, che non è ancora stata costituita o ci sono altri
progetti. Grazie.
Presidente
- Per la risposta la parola all'Assessore
Rini.
Rini (UV)
- Grazie Presidente.
No, non è intenzione della Sovraintendenza per i beni e le
attività culturali costituire alcun nuovo organismo di questo
genere. Se mi consente, colgo l'occasione per fare una
precisazione: forse il collega si riferiva alla commissione
regionale per i beni culturali e ambientali, che però è prevista da
una norma, la legge regionale n. 56 del 1983, "Misure urgenti per
la tutela dei beni culturali". Tale commissione è un organo
meramente consultivo, che esiste nella nostra Regione da oltre
trent'anni e che esprime pareri su argomenti riguardanti la tutela,
lo studio, la ricerca e la conservazione dei beni archeologici,
architettonici, storico-artistici e paesaggistici.
Collega, se si riferisce a questa commissione, ma non credo, se
vuole le dò il dettaglio anche delle altre domande e magari gliele
faccio avere. Ma non credo che si riferisse a questo organismo che,
come le dicevo, esiste da trent'anni e deriva peraltro da una norma
regionale. Nessun altro organismo è in fase di costituzione presso
la Sovraintendenza. Grazie.
Presidente
- Per la replica la parola al Consigliere
Ferrero.
Ferrero (M5S)
- Grazie mille.
Sono state fugate le preoccupazioni sulla costituzione di un
nuovo organismo inutile, per la frammentazione delle
responsabilità. Grazie.
