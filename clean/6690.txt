Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1173 del 14 marzo 1985 - Resoconto
OGGETTO N. 1173/VIII - CARATTERISTICHE, DIMENSIONI, COSTI E
MODALITA' DI REALIZZAZIONE DI UNA STRADA IN COMUNE DI ARVIER,
LOCALITA' LA RAVOIRE. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Riccarand:
INTERROGAZIONE CON RISPOSTA SCRITTA
PRESO ATTO dell'insoddisfacente risposta dell'Assessore
regionale all'Agricoltura all'interpellanza sulla costruenda strada
La Ravoire-Lolair discussa nel Consiglio dello scorso 28
gennaio;
AL FINE di avere ulteriori notizie sulle caratteristiche
dimensioni, costi, modalità di realizzazione della strada;
Il sottoscritto Consigliere regionale di "Nuova Sinistra
della Valle d'Aosta"
INTERROGA
l'Assessore regionale all'Agricoltura, Foreste ed Ambiente
Naturale per conoscere:
1) il punto di arrivo e la lunghezza complessiva della strada in
base al progetto;
2) quali varianti sono state apportate al progetto depositato in
Comune di Arvier e con l'approvazione di chi;
3) da chi è stata autorizzata la diramazione di circa 100 metri
che, dalla costruenda strada, porta al punto in cui deve essere
installato un traliccio dell'elettrodotto Superphoenix;
4) l'impegno di spesa previsto per la realizzazione della strada
ed in che modo si prevede di ripartire la spesa fra Regione,
Consorzio, ENEL (o ditte appaltatrici);
5)
come sono stati aggiudicati i lavori
in corso; a quali imprese; chi sta eseguendo i
lavori;
chiede inoltre di avere copia dei seguenti documenti:
a) il parere formulato dai funzionari dell'Assessorato
all'Agricoltura nel 1983, dopo un sopralluogo;
b) il documento, a firma dell'Assessore regionale
all'Agricoltura con cui si ponevano precise condizioni all'impresa
nella costruzione della strada;
c) i pareri, le osservazioni e le segnalazioni formulate
sull'opera da parte della stazione forestale di Arvier.
PRESIDENTE
: E' già stata data risposta scritta con
lettera n. 328 del 25.2. 1985.
