Classificazione
EDILIZIA
Edilizia residenziale



Oggetto del Consiglio n. 2272 del 5 aprile 2023 - Resoconto
OGGETTO N. 2272/XVI - Interpellanza: "Introduzione di
correttivi alle segnalate criticità nell'utilizzo della piattaforma
per la compilazione delle domande di partecipazione al bando
affitti 2022".
Bertin (Presidente) -
Punto n. 47 all'ordine del giorno.
Per la presentazione, la parola al collega Manfrin.
Manfrin (LEGA VDA) -
Come l'assessore Marzi esternamente
rispetto alle sue deleghe avrà però imparato a immaginare, un altro
dei nostri
focus
è quello sul cosiddetto "bando affitti" se
non bando di sostegno alla locazione.
Il problema di questo bando è che ha avuto diverse evoluzioni.
Come sappiamo, aveva una sua formula nel 2019, questa formula si è
evoluta in maniera da diventare automatica durante peraltro il
periodo Covid, quindi sostanzialmente era sufficiente fare domanda
una volta per vedersi riconosciuto il contributo, se variavano le
caratteristiche del nucleo, bastava notificarlo e si riceveva in
automatico questo contributo, peraltro il contributo veniva dato
direttamente al proprietario di casa, per quale motivo? Perché chi
aveva fatto richiesta del bando affitti avrebbe potuto rischiare di
ricevere questo contributo sul proprio conto corrente e spenderlo
per altro che non fosse l'affitto. Questo avrebbe prodotto un
doppio danno: da parte dell'Amministrazione regionale si sarebbe
erogato un sostegno all'affitto che non andava all'affitto, creando
una situazione debitoria con il proprietario di casa da una parte e
creando una situazione poco piacevole con il destinatario del bando
affitti dall'altra.
Dal luglio 2020 nuovo bando 2020 e quindi bando 2021, si sono
cambiate le regole, si è tornati all'erogazione del sostegno per
gli affitti alla persona che fa la richiesta e quindi non più al
locatore ma al locatario, si sono modificati i criteri di
residenza, cosa su cui abbiamo già abbondantemente espresso la
nostra opinione nell'interpellanza discussa nella giornata di ieri,
ma si sono anche modificati alcuni criteri e alcune modalità,
perché le modalità sono diventate telematiche. Queste modalità
prevalentemente telematiche sono diventate completamente
telematiche nel bando del 2022, e qui sorgono alcuni problemi:
in primis
, c'è tutta una serie di persone che per problemi
anagrafici, di conoscenza tecnologica o banalmente di disponibilità
di dispositivi non può più fare la domanda. Immaginiamo un
novantenne che ha un alloggio in affitto, che è in una situazione
di necessità che non sa compilare una domanda
on-line
.
Immaginiamo una persona che non ha dimestichezza, anche se non ha
un'età così elevata, con gli strumenti informatici, che si deve
trovare a compilare un
form-online
peraltro allegando dei
documenti. Peraltro su queste modalità io dovevo scannerizzare
alcuni documenti, fare dei PDF, a volte fare due PDF uniti di due
documenti diversi che andavano messi nella stessa casella e tutto
questo lo si richiede a chi magari non ha le capacità, ovviamente i
CAF non potevano agire in questo caso e quindi si perdeva... o
ancora, e mi è capitato personalmente, Assessore, persone che non
avevano il computer e la connessione
Internet
. Mi dicevano:
"ma io come faccio a fare la domanda? Non ho il computer, né la
connessione Internet" e avevano ragione, hanno ragione. Come fanno
a fare la domanda se non hanno un computer, né la connessione
Internet? Questa quindi è stata la prima criticità.
A queste criticità se ne sono aggiunte altre dal punto di vista
burocratico, perché per la prima volta, mentre nelle volte
precedenti si chiedeva di allegare alla domanda le ricevute del
pagamento dell'affitto, quindi io pago l'affitto questo mese, il
locatore mi dà la ricevuta, io la presento e questa attesta che io
ho pagato, questa volta si chiedeva "dichiarazione corredata dal
documento d'identità rilasciato dal locatore attestante la
regolarità o la non regolarità dei pagamenti, dei canoni di
locazione riferiti all'anno 2022 utilizzando a tal fine il modello
scaricabile dalla piattaforma". Ora, lei immagini di essere un
locatore che non vive qui e che vive in un'altra Regione o anche in
un altro Stato, affitto la mia casa, faccio pervenire la ricevuta,
ricevo i pagamenti, non ho bisogno di fare nulla. Per quale motivo
io adesso mi dovrei recare in una Regione diversa, in uno Stato
diverso, per firmare una dichiarazione nella quale io dico che sei
in regola con i pagamenti? Tanto a me l'affitto deve arrivare
comunque, quindi che tu me lo paghi con il sostegno del bando
affitti o che me lo paghi con i soldi tuoi, inventati come fare, a
me non cambia nulla, basta che i soldi mi arrivino, se non mi
arrivano, ti sbatto fuori di casa. Si dà quindi in capo al locatore
un grosso potere.  Le dirò di più: io ho invitato le persone
che mi hanno segnalato queste cose a denunciare, ma ci sono dei
locatori che hanno detto: "sai che c'è? Se mi dai "X" euro, io
questa dichiarazione te la faccio, sennò ti arrangi, perché tanto
io non ti devo niente, non sono obbligato a farlo", e questo è un
taglieggiamento che obiettivamente è disgustoso, però se tu dai il
potere a chi non è obbligato a fare questo di poterlo fare e di
avere in mano i documenti senza i quali tu non puoi presentare la
domanda, purtroppo è un comportamento che si integra, che è
possibile.
Ancora: chi ha avuto un regolare contratto d'affitto nel corso
dell'anno ma non lo ha all'atto della presentazione della domanda
non accede al bando affitti, quindi io per un anno o per undici
mesi ho avuto un alloggio, al dodicesimo mese io quell'alloggio lo
lascio, per undici mesi avrei avuto diritto di avere il sostegno
del bando affitti ma non posso accedere perché non ho un contratto
in essere. Caspita, ma io le caratteristiche ce le avevo tutte e un
contratto ce l'avevo, perché non posso avere il sostegno del bando
affitti?Ancora: le modalità di caricamento, ne abbiamo già dato un
prologo prima rispetto alle difficoltà di gestione dei mezzi
informatici, nei
form
da compilare, nelle zone da caricare
dove si caricano i documenti c'è scritto: "Codice Ade" invece di
"contratto d'affitto", "Codice Ade di registrazione" invece di
"numero di registrazione" e ci sono, per esempio, tre spazi quando
i documenti da inserire che sono cinque, ed una persona si deve
immaginare che se gli spazi sono tre ma i documenti che devo
allegare sono cinque, io devo unire i PDF di documenti diversi e
caricarli in uno spazio, sperando che questo vada bene. Alla
domanda peraltro che è stata formulata a chi si occupa del bando
affitti: "Ma perché avete fatto così? Non potete modificarlo? ",
"No, questo è il programma, se ti va bene, bene, e sennò va bene
uguale".Da tutte queste criticità che abbiamo rilevato rispetto al
bando affitti, qui sembra che non si voglia favorire la sua
diffusione, sembra una gara a ostacoli. Chi ce la fa, chi ha i
mezzi, chi ha la conoscenza, chi ha la capacità di riuscire a
ingegnarsi per fare la domanda ce la fa, se non ce la fai, sei
abbandonato al tuo destino, perché se perlomeno si fosse previsto,
per le persone che hanno meno dimestichezza di poter compilare una
domanda in formato cartaceo, almeno una persona avrebbe preso le
sue belle pezze di carta giustificative dicendo: "queste sono le
ricevute di pagamento, questo è il contratto, questo sono io,
datemi per favore un sostegno perché non ce la faccio a pagar
l'affitto", invece no, soltanto per via telematica, se va bene,
bene, sennò ti arrangi.
A fronte di tutto questo, Assessore, io spero di averle fatto un
quadro, e so benissimo che non era lei ovviamente a gestire la
parte del bando affitti, ma con un augurio che formulo, mi auguro
che questi rilievi che abbiamo fatto possano stimolare a migliorare
il prossimo bando affitti, che, peraltro, speriamo possa arrivare
nel più breve tempo possibile e quindi chiediamo con
quest'iniziativa: "se le siano giunte iniziative similari, quali
siano le iniziative messe in campo o se si intendano introdurre
tempestivamente le iniziative per ovviare alle criticità segnalate
- ovviamente questa è stata presentata molto tempo fa, quando
ancora la domanda era aperta e oggi ormai è chiusa, quindi parliamo
per il futuro -; se siano stati verificati i presupposti di non
lesione della
privacy
nei rapporti locatari-locatore e se
sia stato analizzato il fatto che non tutti i proprietari possano
essere d'accordo a rilasciare la dichiarazione e i dati personali,
negando così un diritto e creando discriminazione tra i possibili
richiedenti un aiuto".
Presidente -
Per la risposta, la parola all'assessore
Marzi.
Marzi (SA) -
Io adesso le leggerò la risposta di cui sopra
ma sicuramente, nella presentazione della sua iniziativa così come
nella lettura dell'iniziativa che lei aveva fatto, le dico da
subito che colgo assoluta certezza rispetto al fatto che alcune
cose sono da migliorare, però adesso le leggo la risposta di
riferimento.Sin dal primo momento di apertura della piattaforma gli
uffici hanno naturalmente cercato una semplificazione nel
presentare delle istanze, soddisfacendo alcune segnalazioni poste
dai cittadini nei giorni precedenti l'avvio della misura. Infatti,
al fine di dimostrare la regolarità del pagamento del canone di
locazione, è stato consentito, in alternativa alla richiamata
dichiarazione del proprietario dell'alloggio, il caricamento sulla
piattaforma del pagamento del canone di locazione semplicemente
allegando le ricevute dei bonifici bancari oppure le ricevute di
pagamento rilasciate dal proprietario al locatario.Rispetto ad
altre segnalazioni inerenti il corretto inserimento di alcune voci,
in particolare per quanto riguarda il numero di registrazione del
contratto di affitto presso l'Agenzia delle entrate, è rimasto a
disposizione degli utenti per tutto il periodo di presentazione
delle domande un
contact center
, che rispondeva al numero
verde 800-006300, disponibile dal lunedì al venerdì dalle ore 08:00
alle ore 17:30 e il sabato dalle ore 08:00 alle ore 12:00. L'utenza
ha inoltre avuto la possibilità di rivolgersi all'Ufficio
coordinamento e sostegno abitativo sia telefonicamente che in
presenza allo sportello aperto tutti i martedì dalle ore 09:00 alle
ore 14:00. Bisogna ringraziare quest'ufficio ma sicuramente
l'utenza e l'ambito di riferimento è un ambito che ha dato sia
all'ufficio difficoltà a gestire il flusso, quindi di conseguenza
anche all'utenza di avere risposte in alcuni casi, questa però è
una questione organizzativa che non compete agli ottimi colleghi
che lavorano e si fanno "un gran paiolo" tutti i momenti.Inoltre,
per rendere più chiare le modalità di presentazione delle istanze,
sul sito istituzionale dell'Amministrazione sono state pubblicate
alcune FAQ nella pagina dedicata al bando sostegni alla locazione
2022. Una di queste trattava proprio l'inserimento dei dati di
registrazione del contratto di affitto con il supporto di un
facsimile della ricevuta di registrazione del contratto presso
l'Agenzia delle entrate con evidenza delle parti ove reperire le
informazioni necessarie alla compilazione della domanda.Per quanto
attiene infine alla verifica sul rispetto della
privacy
in
ordine alla dichiarazione resa ai sensi degli articoli 46 e 47 del
DPR 445/2000 del proprietario dell'alloggio sulla regolarità/non
regolarità del pagamento del canone di locazione, il DPO (Data
Protection Office) della Regione ha ritenuto corretto richiedere
tale dichiarazione al proprietario e al proprietario viene
rilasciata la necessaria informativa sul trattamento dei dati
personali nella quale, oltre a essere indicate finalità e limiti
del trattamento, si evidenzia che il contributo finalizzato a
sostenere gli inquilini nell'accesso alle abitazioni in locazione
avviene necessariamente nel quadro dei rapporti tra privati.
Pertanto, anche se questa normativa è di difficile comprensione
agli occhi di tutti, considerato che, in caso di morosità, la
liquidazione del contributo viene effettuata al proprietario
dell'alloggio, risulta, ahimè, necessario che sia lo stesso
proprietario a comunicare i dati personali che lo riguardano, come,
ad esempio, l'IBAN sul quale effettuare il versamento del
contributo stesso.
Infine, tenuto conto del fatto, come da lei richiamato, che il
termine nel frattempo per la presentazione delle domande è scaduto
lo scorso 28 febbraio, possiamo fornire il dato sul numero delle
domande presentate, che ammontano a 2.963 e sono in leggero aumento
rispetto agli anni precedenti. Si prevede, tra l'altro, di
liquidare i contributi nel corso del mese di aprile e
contemporaneamente, come previsto dall'articolo 9 del bando,
verranno avviati i controlli a campione sulle dichiarazioni
sostitutive rese dai richiedenti in fase di presentazione
dell'istanza. Sicuramente non è richiesto però, secondo me, sia per
l'attenzione che è stata posta a questo tema nel corso degli anni,
e per questo vi è da ringraziare lei, il collega Barmasse e
naturalmente gli uffici per il lavoro svolto... bisogna ricordare
che, come da lei richiamato, l'iter di questo bando è stato a dir
poco complesso perché prima di questa procedura, di fatto, non si
riusciva a venire incontro alle istanze di riferimento.
Quest'applicazione ha permesso sicuramente di partire con il bando,
è ovvio, anche a fronte di tutte quante le annotazioni che lei ha
fatto presente, e con gli uffici, che, tra l'altro, hanno cercato
di operare al meglio possibile, dobbiamo adesso approfittare del
fatto che questa prima sperimentazione si sia chiusa per venire
incontro il più possibile a tutte quante le richieste del caso.
Presidente -
Per la replica, la parola al collega
Manfrin.
Manfrin (LEGA VDA) -
Innanzitutto la ringrazio, collega
Marzi, per le precisazioni che ha voluto fornire, mi permetto
banalmente di dirle che giustamente lei ha elencato una serie di
supporti che venivano dati alle persone per rispondere alle domande
e per provare a risolvere i problemi più grandi, che però, rispetto
al numero di segnalazioni e rispetto al numero di lamentele che
abbiamo ricevuto, probabilmente non è stato sufficiente ma credo
che sia anche legato al fatto che il bando prevedeva delle nuove
modalità.Lei ha detto che non si poteva fare altrimenti rispetto
alla comunicazione dei proprietari perché, in caso di morosità, il
tutto veniva erogato direttamente al proprietario di casa, ma
questo avveniva già, questo avveniva già nel 2019/2020, quindi non
era una procedura così nuova e complessa, eppure era andata
abbastanza liscia la volta scorsa. Non ho capito quindi quale sia
stato nel frattempo il problema che si è andato a inserire. Stessa
questione per quanto riguarda il numero di registrazione del
contratto d'affitto, lunghe file e appuntamenti all'Agenzia delle
entrate che, obiettivamente, se io porto il contratto di cui sono
in possesso, ho già il contratto, bene, ne do copia, e si poteva
anche evitare, vi do già copia del contratto, più regolare di così
penso che non ci sia.Il discorso delle FAQ è interessante, il
problema è sempre sui soggetti rispetto ai quali abbiamo aperto
l'iniziativa, cioè è giusto avere delle FAQ anche sul sito e tutto,
ma se io non ho il computer, non lo so usare o banalmente ho un'età
anagrafica che non mi permette di conoscere nemmeno le modalità con
le quali potermi orientare, le FAQ diventeranno un pochino inutili.
Da questo punto di vista, quindi direi che siamo alla ricerca di
una soluzione.Io quindi prendo atto che lei ha preso un impegno,
ovviamente mi auguro e ci auguriamo che quest'impegno possa
arrivare a buon fine, lei ha dato la data di aprile per i
pagamenti, ne sono sollevato perché qualcuno ventilava l'ipotesi di
maggio e giugno, quindi se lei ha detto nel mese di aprile, siamo
nel mese di aprile, quindi immagino che cominceranno i pagamenti e
quindi, da questo punto di vista, lo verificheremo, verificheremo
appunto anche sul bando prossimo quali saranno le modalità e quali
saranno le criticità che sono state, da una parte, comprese,
dall'altra parte recepite e le soluzioni che verranno poste che,
rispetto a un settore che dovrebbe sostenere le persone che sono
maggiormente in difficoltà, credo che l'attenzione e la cautela
dovrebbero essere d'obbligo.La ringrazio quindi e verificheremo il
lavoro di sintesi poi che gli uffici potranno produrre a seguito di
quest'iniziativa.
