Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 631 del 4 luglio 1989 - Resoconto
OGGETTO N. 631/IX - CONVEGNO NAZIONALE SUI PRELIEVI ED I
TRAPIANTI DI ORGANI, SVOLTOSI A SAINT-VINCENT NEI GIORNI 5-6 E 7
MAGGIO 1989. (Interrogazione con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Aloisi ed iscritta al punto 5
dell'ordine del giorno.
INTERROGAZIONE CON RISPOSTA SCRITTA
VENUTO A CONOSCENZA che nei giorni 5, 6 e 7 maggio del corrente
mese, si è svolto a Saint-Vincent un Convegno Nazionale sui
prelievi ed i trapianti di organi;
CONSTATATO CHE, tale convegno si è ridotto a sole 5 ore di
discussione (dalle ore 10 alle 13 e dalle 15, 30 alle 17,30 circa
del 6 maggio):
RILEVATO altresì la scarsissima partecipazione di giornalisti al
convegno stesso con la conseguente scarsa ricaduta sugli organi
d'informazione;
VERIFICATO che, per il suddetto convegno nazionale sono stati
impegnati circa 170 milioni di lire;
CONSTATATO altresì che la sezione AIDO della Valle d'Aosta è
stata totalmente esclusa dall’organizzazione di tale
convegno;
il sottoscritto Consigliere regionale
INTERROGA
il Presidente della Giunta regionale e l'Assessore competente
per sapere:
1) perché non sono stati invitati al di battito anche i
Parlamentari valdostani, tenuto conto che il tema centrale in
discussione era la legge sui trapianti, licenziata dal Senato ed
ora in discussione alla Camera;
2) per conoscere dettagliatamente quanto segue:
a) spese totali sostenute, e ripartite per singole voci;
b) i nominativi dei presenti a Saint-Vincent per il convegno di
cui sopra;
c) i nominativi delle persone ospitate all’Hotel
Billia per questo convegno;
d) il grado di parentela dei partecipanti al Convegno con gli
organizzatori del Convegno stesso;
e) quale finalità aveva l'ospitalità offerta all'Editrice della
rivista "18 Carati" ed alla giornalista di "Europa" visto che il
convegno trattava altra materia;
f) un giudizio complessivo sullo svolgimento del convegno.
PRESIDENTE:
All'interrogazione è stata data risposta con
lettera n. 1167 in data 4 luglio 1989.
Ha chiesto la parola il Consigliere Aloisi: ne ha facoltà.
ALOISI (MSI):
Mi dispiace doverla smentire, ma non ho
ancora ricevuto alcuna informazione in merito alla mia
interrogazione.
PRESIDENTE:
La risposta è stata spedita questa
mattina.
ALOISI (MSI):
Comunque, almeno per il momento, non ho
ancora ricevuto nulla.
PRESIDENTE:
Vogliamo eventualmente posticipare l'esame di
questo oggetto?
ALOISI (MSI):
Intanto aspetto la risposta e poi si
vedrà.
PRESIDENTE:
D'accordo.
