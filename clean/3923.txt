Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 196 del 29 aprile 1981 - Resoconto
OGGETTO N. 196/81 - CONCORSO INTERNO, PER TITOLI ED ESAMI, PER
LA NOMINA AL POSTO DI DIRIGENTE AMMINISTRATIVO DELL'ASSESSORATO
DELLA SANITÀ ED ASSISTENZA SOCIALE.
Presidente
- Do lettura del testo:
Presso l'Assessorato della Sanità ed Assistenza Sociale è
vacante il posto di Dirigente Amministrativo di
Assessorato;
Il posto di cui trattasi deve essere ricoperto a seguito di
concorso interno, per titoli ed esami, ai sensi dell'art. 24 della
legge regionale 30 aprile 1980, n. 18.
Quanto sopra premesso, la Giunta propone che il Consiglio
regionale:
- accertato che presso l'Assessorato della Sanità ed
Assistenza Sociale è vacante il posto di Dirigente Amministrativo
di Assessorato (ruolo del personale amministrativo-qualifica
dirigenziale);
- ravvisata la necessità di procedere alla copertura del
posto di cui trattasi mediante concorso interno, per titoli ed
esami;
- visto l'Art. 24 della legge regionale 30 aprile 1980, n.
18, concernente l'accesso alle qualifiche dirigenziali;
- visto il titolo IV, capo I della legge regionale 28 luglio
1956, n. 3, e successive modifiche ed integrazioni;
Delibera
1°) di approvare il sottoriportato bando di concorso per
l'espletamento del concorso interno, per titoli ed esami, per la
nomina al posto di Dirigente Amministrativo dell'Assessorato della
Sanità ed Assistenza Sociale, stabilendo che il termine di
pubblicazione sarà ridotto a 45 giorni ai sensi dell'art. 84 della
legge regionale 28 luglio 1956, n. 31;
2°) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
Presidente
- Relatore è il Presidente della Giunta,
Consigliere Andrione, il quale ha facoltà di svolgere la
relazione.
Andrione (UV)
- Si tratta di un normale concorso per
ricoprire un posto lasciato libero da una persona che è andata in
pensione.
Presidente
- È aperta la discussione. Ci sono dei
Consiglieri che intendono prendere la parola? Nessuno prende la
parola.
Presidente
- Metto in approvazione l'oggetto n. 20.
Esito della votazione:
Presenti: 20
Votanti: 20
Maggioranza: 11
Favorevoli: 20
Approvata all'unanimità.
