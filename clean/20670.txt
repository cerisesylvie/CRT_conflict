Classificazione
DEMANIO E PATRIMONIO REGIONALE



Oggetto del Consiglio n. 704 del 23 giugno 2004 - Resoconto
OGGETTO N. 704/XII - Regolarizzazione dei canoni di locazione di
immobili di proprietà regionale. (Interpellanza)
Interpellanza
Premesso che:
- a seguito di attività ispettiva effettuata dal gruppo CdL è
emerso che la Regione risulta creditrice di una cifra stimata in
circa 20 milioni di euro per mancati introiti dei canoni di
locazione degli immobili a destinazione produttiva;
- molte situazioni non risultano ad oggi regolarizzate per
l'omessa sottoscrizione dei rispettivi contratti di locazione e
diverse aziende continuano ad occupare ad improprio titolo gratuito
i locali di proprietà regionale;
- tale situazione risulta ancora più paradossale se si
considera che aziende morose per migliaia di euro continuano a
percepire lauti finanziamenti regionali a sostegno della loro
attività;
i sottoscritti Consiglieri regionali
Interpellano
il Presidente della Regione e l'Assessore delegato per
conoscere:
1) come intende procedere nelle more del passaggio di
proprietà degli immobili ad uso industriale ad una società di
capitali;
2) quante sono a tutt'oggi le situazioni in attesa di
regolarizzazione;
3) se in attesa di stipulare i nuovi contratti non ritenga di
definire un'indennità di occupazione temporanea per evitare
l'accumulo di ulteriori crediti.
F.to: Frassy - Tibaldi - Lattanzi
Si dà atto che dalle ore 16,49 riassume la presidenza il
Presidente Perron.
Président - La parole au Conseiller Frassy.
Frassy (CdL) - L'argomento non è nuovo, perché su questa materia
il nostro gruppo ha avuto modo di intervenire più volte nella
scorsa legislatura e sin dalle prime battute di questa legislatura.
Riteniamo però vi siano i presupposti e l'esigenza per fare il
punto della situazione che, secondo noi, cercate di gestire al di
fuori dell'esigenza di evidenza e di trasparenza del confronto
politico. Confronto che spetta "in primis" a chi come noi, non
facendo parte della maggioranza, sta per definizione
all'opposizione di questa maggioranza e ha fra i suoi compiti
preminenti quello del controllo. Quando avevamo affrontato l'ultima
volta questo argomento, il Presidente della Regione aveva detto che
suo intendimento sarebbe stato quello di arrivare alla definizione
dell'intera materia nel corrente anno. Possiamo dire che facciamo
la semestrale per quanto riguarda i bilanci delle aziende - e qui
comunque di aziende si tratta - e, dalle situazioni che abbiamo
potuto seguire, non vi è molta soddisfazione da parte nostra,
perché ci sembra di capire che l'attività politica principale che
questa Giunta ha messo in piedi su questo argomento sia stata
essenzialmente dettata dalla preoccupazione di smantellare quel
meccanismo difficile, che non aveva funzionato, ma di riservarsi
con tempi più comodi e più lunghi di creare un meccanismo nuovo.
Siamo perciò nel paradosso che, a fronte di una situazione, e mi
riferisco alla legge n. 1/1998, che è l'ultimo tassello di un
percorso che non ha funzionato nel tempo... le convenzioni, le
leggi generali di riferimento... nello scorso Consiglio abbiamo
votato quella leggina di 2 articoli, che stabiliva 15 giorni fa
l'abrogazione della legge n. 1/1998, ma a decorrere dal 1° gennaio
2005. È una procedura quanto meno curiosa, anche perché
contestualmente è stata votata dalla maggioranza di questo
Consiglio una legge che statuisce un principio abbastanza generale
e con ampio margine di discrezionalità in capo soprattutto
all'Esecutivo di mettere in piedi una S.p.A. o di demandare a una
società di capitali esistenti tutta la problematica gestionale di
questa vicenda.
Non vi sono tempi certi, l'unico tempo certo è che al 1° gennaio
2005 la legge n. 1/1998 non avrà più vigenza; non vi sono tempi
certi, dicevo, per la costituzione di questo nuovo soggetto a cui
verranno conferiti i beni immobiliari a destinazione produttiva
industriale, anche se per forza di un ragionamento logico dovrebbe
avvenire prima dell'abrogazione della legge n. 1/1998. È evidente
che il 1° gennaio 2005 sarà a un anno da quel punto che avevamo
fatto 6 mesi fa, cioè gennaio 2004. Abbiamo visto che già a
dicembre la Giunta aveva deliberato delle bozze di contratto e fino
a poco tempo fa erano poche quelle che erano state sottoscritte,
mentre erano più quelle che erano state modificate o addirittura
riportate in Giunta, come alcune bozze del luglio 2003 non
sottoscritte e poi modificate con le deliberazioni di fine
2003.
Noi vorremmo mettere in chiaro l'insieme di questa vicenda
complessa ed ingarbugliata, ci rendiamo conto che siamo in una fase
di transizione da un sistema che non funzionava, ma che avevamo
capito come avrebbe potuto funzionare, e siamo in "navigazione"
verso un sistema che non sapremo come potrà funzionare, perché non
ne abbiamo ancora le coordinate di base. Vorremmo allora sapere -
ed è questo il senso della prima domanda - come si intende
procedere nelle more di questo passaggio di proprietà degli
immobili a destinazione industriale, attualmente in proprietà
pubblica dell'Amministrazione regionale, alla proprietà di questo
nuovo soggetto di tipo privatistico e se in questo intertempo gli
uffici competenti - dall'Ufficio legale all'Ufficio patrimoniale e
tutti gli uffici che hanno avuto modo di interessarsi a queste
vicende - stiano continuando a portare avanti quel lavoro difficile
di definizione contrattuale. Vorremmo avere anche un quadro della
situazione ad oggi, cioè di quante sono le aziende che hanno
firmato ed iniziato a pagare i canoni rispetto alle aziende che non
hanno firmato o a quelle che, pur avendo firmato, i canoni ancora
non li stanno pagando.
Il terzo punto di questa vicenda ci porta a ricordare che, al di
là di quelle che possono essere le simpatie o le predisposizioni e
le inclinazioni di ognuno di noi verso un settore o verso l'altro,
stiamo comunque parlando di denari pubblici; sarebbe opportuno che,
nella consapevolezza che avevamo già espresso a gennaio, non si
andasse ad infierire e a "prendere per il collo" mettendo in
difficoltà aziende che già sono in difficoltà, ma che si evitasse
di continuare ad accumulare situazioni debitorie che diventeranno
sempre più difficili da recuperare nel loro complesso.
Quello che avevamo già indicato a gennaio perciò lo ribadiamo 6
mesi dopo, soprattutto alla luce di quei risultati che riteniamo
essere ancora abbastanza scarsi in termini assoluti - ma poi il
Presidente ci darà contezza -, ovvero se non sia il caso di
utilizzare un meccanismo - spesso usato nell'ambito della
contrattazione del settore privatistico - che consiste
nell'individuare, nelle more di definire criteri e puntualizzare i
canoni, un canone sicuramente inferiore a quello che può essere...
ma che interrompa questa situazione di tolleranza da parte
dell'Amministrazione regionale di un'occupazione senza titolo ed
impropriamente a titolo gratuito, in quanto anche non dovuta, ma in
quanto anche situazione che crea una disuguaglianza fra tutti quei
soggetti che sono in affitto da privati e che il canone lo mettono
fra i loro costi fissi.
Queste in sintesi sono le questioni che solleviamo su una
vicenda che non è nuova, auspichiamo che le risposte possano essere
puntuali per darci un quadro preciso della situazione che si andrà
delineando nei 6 mesi di transizione per arrivare al nuovo corso.
Alla luce delle risposta che il Presidente vorrà fornire, ci
riserviamo ulteriori valutazioni.
Président - La parole au Président de la Région, Perrin.
Perrin (UV) - Pour ce qui est des mesures que la Région estime
adopter dans l'attente du transfert de la propriété de ses
immeubles à usage industriel à une société de capitaux en cours de
constitution, je peux vous garantir que les procédures sont déjà
engagées, suivant les modalités visées à la délibération du
Gouvernement régional n° 1227 du 31 mars 2003 visant la
régularisation des rapports avec les entreprises industrielles qui
utilisent des immeubles appartenant à la Région. La structure
compétente estime être en mesure de les mener à terme avant le 31
décembre 2004, c'est-à-dire avant l'entrée en vigueur de la loi
abrogeant la loi régionale n° 1/1998 et de la nouvelle loi
attribuant à une société par actions la propriété des immeubles
appartenant à la Région et destinés à des activités productrices. À
cette date les contrats de location prévus par la loi régionale n°
1/1998 auront été signés, les dossiers en souffrance auront été
traités et les actions en justice nécessaires auront été engagées
contre les entreprises opposées à cette régularisation et ce en vue
de sauvegarder les droits de l'Administration régionale.
Pour ce qui est des situations restant à régulariser, je fais un
bref rappel: 23 entreprises utilisaient sans contrat des immeubles
appartenant à la Région; pour 8 d'entre elles, les procédures
administratives se sont déjà conclues par une régularisation,
accompagnée de la passation d'un contrat de location. En outre le
Gouvernement régional a déjà approuvé les contrats de location
afférents à 9 entreprises et la structure compétente est engagée à
assurer les garanties qu'elles entendent constituer en vue du
règlement de leurs dettes. Il faut ajouter à cela le cas des
anciens associés de la Coopérative "Saint-Ours", qui est
actuellement en liquidation, qui occupent toujours un bâtiment à
Villeneuve - au titre d'entreprises unipersonnelles désormais - et
pour lesquels il faudra établir des baux individuels, parce qu'il y
a différentes situations. Quant aux 6 dossiers restants, ils sont
actuellement en cours d'instruction.
Pour ce qui est de la troisième question, c'est-à-dire
l'établissement d'une indemnité d'occupation temporaire dans
l'attente de la signature d'un bail - dispositif qui permettrait
d'éviter l'accumulation de dettes supplémentaires -, je rappelle
que cette indemnité est fixée par la loi régionale n° 1/1998 et que
les entreprises concernées sont au courant de son existence,
certaines d'entre elles ont d'ailleurs déjà procédé au versement
d'avances. Compte tenu du fait que les contrats devraient être
signés pendant que la loi régionale n° 1/1998 est encore en
vigueur, l'établissement d'une autre indemnité d'occupation
temporaire contreviendrait à la loi en question, selon laquelle,
incidemment, l'indemnité est calculée à partir des mêmes critères
que les loyers. L'objectif donc c'est celui de conclure, pour
arriver à déterminer les loyers pour ceux qui ont encore à être
déterminés, parce que cette phase temporaire n'irait pas résoudre
la situation. C'est un peu le cadre très synthétique, mais très
précis de la situation des entreprises quant à l'utilisation des
immeubles appartenant à la Région.
Président - La parole au Conseiller Frassy.
Frassy (CdL) - Molto brevemente. Nel prendere atto dei dati che
il Presidente ci ha fornito e del percorso che sinteticamente ha
tratteggiato, riteniamo di fare alcune considerazioni: la prima, a
gennaio 2004, 6 mesi fa, avevamo 12 contratti approvati e 2
firmati; 6 mesi dopo i contratti firmati sono 8 su 23 regolari, ci
dice il Presidente ma, come al solito, su queste situazioni abbiamo
dei dati che non tornano, perché avevamo dei dati maggiori e ci
riserveremo di tornarci sui numeri perché a noi risultavano più di
30 le aziende che non erano in regola con le locazioni...
(interruzione del Presidente della Regione, fuori
microfono)
... perciò sono 23 più quelle, perciò supereranno le 30... al di
là dei dati che non collimano, perché avevamo dei numeri maggiori,
sui 23 che il Presidente ha censito rileviamo che 1/3 di queste
situazioni in 6 mesi sono state regolarizzate. Auspichiamo che
vengano regolarizzati in questi ulteriori 6 mesi i 2/3 di contratti
che non sarebbero ancora regolarizzati rispetto a quel dato, però
tenga presente questo fatto, Presidente: che avete creato un
meccanismo diabolico, perché al 1° gennaio 2005, se gli uffici non
hanno portato a compimento la regolarizzazione dei contratti sulla
base della legge n. 1/1998, i contratti non definiti al 31 dicembre
non potranno più essere definiti su quei presupposti che erano
stati - ritengo - adottati per quelli chiusi prima, cioè la legge
n. 1/1998. Da quello che lei ci dice, vi è la volontà politica di
consegnare a questo nuovo soggetto non solo gli immobili, ma i
contratti già firmati, il problema di tipo amministrativo è che, se
i contratti non vengono chiusi al 31 dicembre, non possono più
essere chiusi su quei presupposti di una legge che nel frattempo
viene abrogata. È importante che di questo vi sia consapevolezza,
perché in 6 mesi ne è stato chiuso un terzo, dubito che con
l'estate alle porte si riescano a chiudere il doppio dei contratti
non chiusi nei primi 6 mesi...
(interruzione dell'Assessore Marguerettaz, fuori
microfono)
... abbiamo capito che diventa il contenzioso, ma se è per
quello il contenzioso è da 10 anni, Assessore, che dovrebbe essere
in piedi, perché la storia è lunga, non nasce nel 2003, ma nasce
fra l'inizio e la metà degli anni '90, quando vi erano già delle
convenzioni firmate, che dicevano certe cose su come dovevano
essere conteggiati quei contratti di locazione, fra queste anche il
prezzo di locazione lo faceva l'Ufficio patrimoniale. Per evitare
il contenzioso la Giunta di allora inventò il meccanismo della
legge n. 1/1998 che, nonostante lei l'abbia definita nello scorso
Consiglio "non agevolativa", nei fatti lo era e lo è. Evidenzio un
altro paradosso di questa vicenda: è vero che abbiamo l'onere di
rispettare le leggi e magari le rispettassimo tutte, perché non
sempre - soprattutto voi - lo sono e lei, Assessore Marguerettaz, è
un campione nell'interpretare le leggi più che nel rispettarle, ma
è difficile sostenere una posizione di un'Amministrazione
regionale, che deve incassare dei soldi - questa, Assessore
Marguerettaz, è materia sua - e, anziché incassare i soldi,
finanzia i propri debitori. Qui abbiamo delle aziende che
continuano a percepire miliardi di vecchie lire per finanziamenti a
vario titolo essendo debitori nei confronti dell'Amministrazione
regionale. Anche queste considerazioni forse dovrebbero essere
fatte, tenendo presente sempre che in campo civilistico e - senza
voler andare a scomodare l'istituto della compensazione - nella
gestione dei rapporti economici a mutuo sappiamo che i mutui
vengono erogati trattenendo già una quota, di conseguenza l'importo
non viene mai erogato per l'intero.
Forse una suggestione, Assessore: a certe aziende erogare
finanziamenti, decurtandoli di percentuali significative sulle
esposizioni debitorie, vorrebbe dire non penalizzare le aziende, ma
far capire che non si possono prendere finanziamenti mantenendo
delle esposizioni di questo tipo. Questa suggestione, fra l'altro,
non è "campata per aria", Assessore, perché vi è più di una
regolamentazione nella legislazione nazionale che vieta addirittura
alle aziende di ottenere agevolazioni riconosciute per leggi - mi
riferisco alle agevolazioni fiscali che lei ben conosce o alle
agevolazioni previdenziali che lei altrettanto ben conosce - se
hanno posizioni debitorie nei confronti dello Stato, nel senso che
deve essere fatta una dichiarazione di regolarità contributiva,
fiscale e quant'altro. Non penso che sia una suggestione
improponibile, che possa fare dello scandalo facile o della
demagogia sul fatto che si voglia "mettere il cappio al collo" di
queste aziende, ma un meccanismo va trovato, perché l'esposizione
teorica - poi vedremo a quantificazione finale dei contratti chiusi
- superava i vecchi 40 miliardi di lire. L'Amministrazione
regionale, a fronte di un'esposizione del genere, dovrebbe forse
valutare se non sia il caso di mettere in atto delle procedure che
la possano cautelare, perché probabilmente, Presidente, il motivo
per cui i nostri dati non collimano è che 23 sono le situazioni
irregolari superstiti, di queste aziende diverse le abbiamo perse
per strada perché sono saltate, sono fallite, hanno chiuso, sono
andate in contenzioso, perché il dato che avevamo a marzo 2003 era
stimato fra le 39 e le 40 aziende. È ovvio, vi sono di mezzo
fallimenti datati di aziende che scendono per la media e bassa
Valle, di conseguenza il rischio di trascinare questa posizione
economica aperta comporta anche il rischio alla fine di finanziare
dei soggetti che, dal punto di vista economico-imprenditoriale, non
sono più in grado di reggere al mercato; questa è un'ulteriore
responsabilità che cade in capo a chi eroga i finanziamenti.
Rimarremo con "gli occhi aperti" su questa vicenda, perché
riteniamo sia dovere dell'Amministrazione e nostro evitare che
vengano fatti sconti a soggetti... e non norme che agevolino
l'intera categoria.
