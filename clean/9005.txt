Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3526 del 24 febbraio 1988 - Resoconto
OGGETTO N. 3526/VIII - ASSUNZIONE DI UN MUTUO DI L.
700.000.000 CON LA CASSA DEPOSITI E PRESTITI PER IL FINANZIAMENTO
DEI LAVORI DI SISTEMAZIONE DELL'EDIFICIO SEDE DELL'ISTITUTO
MAGISTRALE DI AOSTA, DA DESTINARE A SEDE DELL'ISTITUTO MAGISTRALE E
NUOVA SEDE DEL LICEO GINNASIO IN COMUNE DI AOSTA.
PRESIDENTE:
Do lettura della delibera in oggetto:
IL CONSIGLIO
RICORDATO:
-
che con deliberazione della Giunta regionale n. 2557
in data 20 marzo 1987 è stata approvata la destinazione dei
fondi assegnati alla Regione Autonoma Valle d'Aosta per il
conseguimento delle finalità previste dal comma 2 - lettera b)
dell'art. 11 del D.L. 1.7.1986, n. 318 nel testo coordinato con la
legge 9.8.1986, n. 488, per il finanziamento dei lavori di
sistemazione dell'edificio sede dell'Istituto Magistrale di Aosta
da destinare a sede dell'Istituto Magistrale e nuova sede del Liceo
Ginnasio in Comune di Aosta;
-
che con lo stesso provvedimento è stato dato mandato agli
Assessori dei Lavori Pubblici e delle Finanze, per le rispettive
competenze, di espletare le procedure necessarie per l'accensione
del relativo mutuo con la Cassa Depositi e Prestiti;
-
che la Cassa Depositi e Prestiti, con provvedimento datato
9 novembre 1987, ha aderito alla concessione del mutuo e che
pertanto, al fine di completare l'istruttoria della pratica e in
adempimento a quanto richiesto dall'Istituto mutuante, si rende
necessario approvare l'assunzione del prestito.
DELIBERA
1) di assumere con la Cassa Depositi e Prestiti un mutuo di
£. 700.000.000, al saggio vigente al momento della concessione, da
destinare al finanziamento dei lavori di sistemazione dell'edificio
sede dell'Istituto Magistrale e nuova sede del Liceo Ginnasio in
Comune di Aosta. Il mutuo sarà ammortizzato in venti annualità
comprensive del capitale e dell'interesse; l'onere per
l'ammortamento sarà assunto dallo Stato ai sensi della legge
9.8.1986, n. 488;
2)
di impegnarsi, se la pubblicità delle gare relative
ai lavori viene effettuata attraverso la pubblicazione
dell'estratto del bando sui quotidiani, ad inserire la dicitura
"l'opera verrà finanziata dalla Cassa Depositi e Prestiti con i
fondi del risparmio postale";
3)
di impegnarsi a porre sul luogo dei lavori
finanziati un cartello con la dicitura "opera finanziata dalla
Cassa Depositi e Prestiti con i fondi del risparmio
postale".
PRESIDENTE:
Ha chiesto la parola l'Assessore alle
Finanze, Martin; ne ha facoltà.
MARTIN (A.D.P.):
Con la precedente deliberazione del 20
marzo 1987, la Giunta regionale aveva approvato di destinare il
mutuo di 700 milioni, assegnatoci dalla Cassa Depositi e Prestiti,
per la sistemazione dell'edificio sede dell'Istituto Magistrale di
Aosta.
La presente deliberazione tende a perfezionare tutta la pratica
per poter disporre effettivamente dei fondi previsti da quel
mutuo.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
In occasione della precedente discussione
in Consiglio, sul problema al quale sembra riferirsi l'Assessore
Martin, noi abbiamo voluto verificare alcune cose e ci siamo recati
sul posto, dove abbiamo potuto constatare che, contrariamente a
quanto scritto in questa deliberazione, l'intervento che dovrebbe
essere attuato nell'edificio
"da destinare a sede dell'Istituto
Magistrale e nuova sede del Liceo Ginnasio"
di Aosta, interessa
anche dei locali occupati dalla sede di una scuola materna.
Abbiamo potuto riscontrare che anche le persone interessate
all'uso dell'edificio esprimono pareri non sempre concordi. Alcuni
ritengono che una soluzione definitiva esigerebbe che l'edificio in
questione venisse utilizzato da non più di due tipi di scuola. Il
fatto di volerlo adibire a sede dell'Istituto Magistrale e del
Liceo Ginnasio, nonché a sede di una sezione di Scuola Materna,
presuppone delle scelte non indifferenti anche in relazione ai
lavori da eseguire. Quando ci sono scuole diverse, infatti, è
necessario effettuare lavori diversi che, ad esempio, possono
interessare l'impianto di riscaldamento o l'impianto elettrico.
Una caldaia che deve servire due scuole, avrà bisogno di due
accensioni e di due circuiti dell'impianto di riscaldamento,
proprio per rispondere alle esigenze diverse. Lo stesso potrebbe
dirsi per l'impianto elettrico.
Poiché la spesa per questo genere di lavori non è certo
indifferente, è evidente che la scelta dell'una o dell'altra
soluzione avrà, come conseguenza, una maggiore o minore spesa di
alcune centinaia di milioni, che addirittura dovrebbe essere
ripetuta nel caso che un domani quest'edificio dovesse essere
destinato a due scuole e non più a tre.
In seguito a ciò, noi abbiamo voluto verificare un pò il tutto,
parlandone con l'Assessore ai Lavori Pubblici competente per
l'attuazione delle scelte che verranno effettuate, ed abbiamo
visionato i relativi progetti.
Abbiamo così accertato che un'eventuale decisione di far
ospitare in quel l'edificio ben tre scuole, esige delle soluzioni
molto articolate, rispetto a quelle, più facilmente attuabili con
una semplice divisione verticale od orizzontale dell'edificio, per
ospitarvi solo due tipi di scuola. Si tratta, quindi, di scelte che
comportano costi e lavori completamente diversi.
Allora, avevamo suggerito all'Assessore ai Lavori Pubblici di
tornare a riflettere sulla questione, prima di appaltare i lavori,
ma non sappiamo che cosa sia successo in questi ultimi mesi. Noi
riteniamo che si debba ancora riflettere, anche perché nella
deliberazione si parla di due scuole, ma vorremmo capire in maniera
definitiva se le scuole sono due o tre. Una risposta in un senso o
nell'altro, a questo quesito, farebbe assumere una posizione
diversa in sede di votazione al nostro Gruppo che, in questo
momento ed in mancanza di indicazioni più precise, è piuttosto
perplesso su questo intervento.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Je veux avant toute faire remarquer au
Conseiller Cout qu'il s'agit ici d'une question d'ordre absolument
technique, en ce sens que dès l'instant où l'on a examiné en Junte
la possibilité d'utiliser cet argent venant de l'Etat, nous
n'avions de disponible que ce projet, ce qui signifie que nous
avons cherché à utiliser de l'argent provenant de l'Etat pour bâtir
des établissement scolaires. Rien n'est compromis par rapport à cet
établissement; je suis le premier à partager la nécessité de faire
en sorte qu'il n'y ait pas trois écoles dans un établissement
scolaire et trois écoles si différentes. Nous avons l'école
normale, le lycée classique et une école maternelle, donc des
écoles dont la compatibilité est réduite.
Néanmoins les responsables de l'Ecole Normale et du Lycée
classique avaient formulé l'exigence de diviser l'établissement
d'une manière verticale et c'est ce que l'on a essayé de faire par
le projet qui, du reste, est encore en discussion; donc il n'y a
rien de définitif.
Nous souhaitons en tout cas trouver au plus tôt une destination.
Au plus tôt ne veut pas forcément dire demain ou après-demain, car
vous connaissez la situation à l'intérieur de la ville d'Aoste par
rapport à la disponibilité de locaux; locaux très spéciaux
lorsqu'il s'agit de l'école.
Nous souhaitons donc trouver au plus tôt des locaux pour l'école
maternelle car elle n'est pas compatible avec les deux autres. Cela
demande une recherche que nous faisons avec la Ville d'Aoste, en
prévision aussi de la régionalisation de l'école maternelle
d'Aoste.
Nous pouvons tranquilliser les conseillers car rien n'est
définitif. Le projet est d'utiliser l'argent de l'Etat. Normalement
l'argent nécessaire aux bâtiments scolaires est pris sur le budget
régional et c'est donc dans ce sens que nous avons présenté ce
projet plutôt qu'un autre.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
