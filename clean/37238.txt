Classificazione
ASSISTENZA SOCIALE
Assistenza socio-sanitaria



Oggetto del Consiglio n. 1070 del 11 marzo 2015 - Resoconto
OGGETTO N. 1070/XIV - Interpellanza: "Reperimento di nuove
risorse per il finanziamento dei servizi socio-assistenziali a
favore degli anziani".
Président
- Pour l'illustration, la parole au Conseiller
Gerandin.
Gerandin (UVP)
- Merci Président.
Torno su un argomento che avevo già trattato in una precedente
interpellanza, in cui avevo manifestato quella che era una
preoccupazione legata alle effettive risorse finanziarie
disponibili per quello che riguarda il servizio anziani, vale a
dire l'assistenza domiciliare e la parte legata alle
infrastrutture, alle microcomunità, tanto per intenderci, e in
quella occasione noi avevamo avuto una serie di rassicurazioni da
parte...
Presidente
- Colleghi, un po' di silenzio per
cortesia.
Gerandin (UVP)
- ...capisco che interessa poco, ma magari
il collega Fosson è interessato. Dicevo, è una preoccupazione che
nasce da una rapida verifica di quelle che erano le risorse
finanziarie conseguenti all'approvazione del bilancio e che, mio
malgrado, mi trovo a dover di nuovo ricostruire, riprendere, perché
nel frattempo ci sono state un po' di evoluzioni. Dicevo che in
quell'occasione l'Assessore Fosson ci aveva tranquillizzato
dicendoci: "ma no, le risorse disponibili non sono solo quelle sul
bilancio regionale, ci sono anche fondi derivanti dal fondo
nazionale", mi sbaglio? Non ha detto questo? Se per caso non ha
detto questo, mi corregga, per cui ci siamo sentiti un po'
rassicurati, poi nel frattempo, probabilmente anche a seguito di
quest'iniziativa, che comunque ha sollevato un po' di
preoccupazioni nel mondo legato all'assistenza anziani a domicilio,
c'è stato mi risulta...almeno così ci risulta, anche perché c'è un
documento che è stato inviato alle varie
Unités des
Communes
, le future
Unités des Communes
, in cui di fatto
viene avvalorata la tesi che le risorse finanziarie non sono
sufficienti per garantire il servizio agli anziani sia a domicilio
che eventualmente nelle micro... Questo documento parte con una
ricostruzione che io ritengo assolutamente corretta: si parla di
risorse che derivano dal 2012, che erano oltre 23.430.000 per
arrivare a 17.525.000 nel 2015, per cui è chiaro che c'è stata una
grande riduzione di risorse disponibili. Ricostruisce anche
correttamente il passaggio in cui si dice che dobbiamo anche tener
conto che dal 2015 i Comuni devono farsi carico del finanziamento
delle attuali Comunità montane, per cui i 4 milioni che
finanziavano le ex Comunità montane, future
Unités des
Communes
, fino al 2014 non esistono più, per cui sono dei costi
in più che i Comuni debbono accollarsi. Viene ripreso il passaggio
legato a quello che era il costo unitario ottimale di riferimento:
115 euro e si riprende quello che era uno dei contenuti della
delibera di Giunta, la n. 37 del 2015, in cui si dice che, in
collaborazione col Consiglio permanente dell'Azienda USL, bisognerà
predisporre la bozza di convenzione in materia, dopodiché si entra
un po' più nello specifico, nei contenuti, nell'analisi di quelle
che erano le risorse disponibili, si dice, io dico molto
onestamente, che le risorse finanziarie disponibili per il
finanziamento delle strutture residenziali del SAD ammontano a
circa 18 milioni, perché qua, almeno dai calcoli che faccio io,
sono già state calcolate quelle risorse che derivavano dal fondo
nazionale che lei ci aveva promesso, perché 17 milioni e mezzo
derivano da finanza locale. Si dice che non sono sufficienti a
coprire il costo del servizio, per cui si ritornava un po' a quel
quesito che io avevo posto, che lei aveva in parte cercato di
rassicurare.
Viene anche detto che c'è una carenza di infermieri sul
territorio e che non si può assicurare l'assistenza sanitaria
necessaria per le strutture protette
plus
e garantire una
presenza costante nelle strutture protette. Questa è una novità,
lei ci aveva garantito che nell'attuale riorganizzazione del
servizio sanitario ci sarebbe stato un occhio di riguardo per
queste strutture sul territorio, apprendiamo da una comunicazione
che lei ha condiviso che non c'è più questa garanzia di
quest'assistenza sanitaria legata agli infermieri sul territorio e
nelle strutture. La parte interessante è che questa delibera appena
approvata viene messa in discussione, perché poi c'è un passaggio
che ci dice:
"modificare la delibera di Giunta
regionale...",
in cui si vuol togliere i requisiti minimi
organizzativi e strutturali...in materia di requisiti minimi
organizzativi e strutturali togliendo il limite dei 24 posti per le
strutture protette e per le microcomunità in essere. Parla poi
della sottoscrizione di apposite convenzioni che regolano i
rapporti tra Regione, Enti locali e USL e, bontà sua, Assessore,
sono dieci anni che aspettiamo questo protocollo d'intesa, speriamo
che sia la volta buona.
Faceva poi un accenno al fatto che il termine ultimo era il 31
dicembre 2018 per adeguare queste strutture protette,
dimenticandosi magari di citare un passaggio nel quale fa
riferimento al fatto che le risorse finanziarie a disposizione sono
pari a zero su quell'adeguamento strutturale. Si è riusciti ad
azzerare anche un aspetto che era un aspetto importante per quello
che riguardava l'adeguamento e la messa a norma delle strutture. Si
dice di ridurre in prospettiva il servizio domiciliare da 7 milioni
a 6 milioni, riducendo le ore erogabili su tutto il territorio
regionale e, per quello che riguarda invece le strutture protette,
si dice pari pari quello che le avevo già peraltro anticipato e che
mi pareva molto chiaro...il fatto che comunque sui 551 posti di cui
lei ha dato l'elenco in commissione, che ci ha fatto pervenire...si
dice che le risorse finanziarie sono garantite esclusivamente per
491 posti, per cui, così, rispetto a quella delibera in cui veniva
identificata tutta una serie di infrastrutture con posti letto e
finanziamenti, si dice che restano da ripartire 60 posti letto in
maniera proporzionale per le future
Unités des Communes
che
potranno decidere se finanziarli o chiuderli. Questa è la soluzione
al problema che lei, Assessore, ha proposto alle future
Unités
des Communes
.
C'è qualche passaggio che sfugge, Assessore, prima di tutto lei
doveva dirlo prima, lei doveva dire la verità. Quando le chiedevo
di dire la verità, era riferito a questo, lei doveva dirlo prima
che non c'erano queste risorse, prima che queste
Unités
facessero i bilanci, perché queste risorse non saranno più risorse
che derivano dalle Comunità montane o future
Unités des
Communes
, sono soldi e quattrini che i Comuni dovranno cacciare
di tasca propria. Il ragionamento allora è molto semplice: non si
può cercare di...e continuare a giocare su quelle che sono le cifre
reali, non si può cercare e continuare a mettere in difficoltà gli
Enti locali e, quando si dice: "qual è la prospettiva che dà
l'Amministrazione regionale?"...è quella di dire: "prendetevi voi
la responsabilità di chiudere 60 posti o ve li pagate"! Questo è il
risultato di quella che è la sua politica sul territorio, ma
davvero io sono...questo sistema di dire le cose, di parlare tra
pochi, di non dire la verità, di nascondere la verità e poi di
lasciare gli altri veramente nella scelta di dover chiudere o
pagarsi...perché, attenzione, io voglio solo ricordarle che dei 115
euro, se facciamo il conto, 491...e ne finanziate 491 con le
risorse, voi ne finanziereste per 67 euro, vale a dire il 58
percento con risorse regionali, il resto sarebbero pagate o con
risorse degli Enti locali, o pagate direttamente dagli utenti. È
giunta l'ora di dire la verità, non è che non si approva una
delibera e dopo un mese mezzo si convoca un tavolo e si dice: "devo
rivederla perché la partita, i conti, non sono questi". Le risorse
le sapeva già prima, quando ha approvato la delibera, e se le
risorse le sapeva prima, lei avrebbe dovuto, quando è andato a
presentare all'assemblea del CELVA, dire la verità, dire che, se
volevano continuare ad avere...avrebbero dovuto pagare
ulteriormente. Mi dirà che ci sono 600 mila euro redistribuiti di
avanzo di amministrazione, probabilmente è l'anticipo, perché una
delle soluzioni che lei propone e proporrà è questa. Beh, i 600
mila euro derivano esclusivamente da un avanzo di amministrazione
che con quest'anno finirà e nel futuro non ci sarà un euro in più e
queste saranno le scelte che dovranno fare gli amministratori
locali.
Presidente
- Per la risposta, la parola all'Assessore
Fosson.
Fosson (UV)
- Sì, grazie Presidente.
Intanto vorrei precisare per correttezza che lei si riferisce ad
una proposta, fatta a tutti i componenti, del Direttivo del CELVA,
riunito il 17 di febbraio. Come le avevo detto nell'ultima risposta
non siamo in presenza di atti o di dichiarazioni da parte di
nessuno. Nell'ultima risposta io le avevo detto che questa somma e
queste nostre proposte saranno sottoposte al CELVA, che rappresenta
i gestori pubblici delle microcomunità. Noi quindi, come le avevo
detto, siamo partiti con una verifica e con un confronto col CELVA,
ma non tutti quelli che volevano venire sono venuti in quanto era
il martedì di carnevale. Dunque io non ho mai parlato a tutta
l'assemblea degli amministratori del CELVA e sarà sei mesi che non
ci vado. Io in quella sede ho parlato con i responsabili presenti,
facendo quel percorso come le avevo già detto nell'ultima risposta
all'interpellanza, riferito cioè ad una proposta che deve essere
discussa ed eventualmente approvata, che parte - e questo l'aveva
riconosciuto anche lei correttamente - da una situazione di
difficoltà che noi non abbiamo mai negato e che andava anche
nell'ottica che aveva suggerito lei quando ci siamo trovati in V
Commissione, in cui aveva detto: "finanziamo solo le protette". Lei
diceva: "io ho chiuso Arnad, ho fatto una cosa giusta e ho chiuso
le alberghiere e quindi anche gli altri facciano così"; per cui noi
finanziamo 491 posti nelle protette e mi spiace che lei rida, ma è
così. Noi ribadiamo qui, perché diciamo la verità, che i fondi che
abbiamo avuto nell'approvazione del bilancio il dicembre del 2014
sono 17.525.000, a questi aggiungiamo, e lo riconfermo, 600 mila
euro presi dal Fondo delle politiche nazionali. Abbiamo proposto al
Direttivo del CELVA di rivedere l'organizzazione del SAD, che, come
le ho detto, ha una distribuzione anomala. Abbiamo presentato, lei
non l'ha citato, in questa proposta di documento al CELVA la
revisione del SAD. Questi sono i temi riconducibili ad alcune
variabili: quali ad esempio quella del finanziamento dei 491 posti;
se lei fa il calcolo di 70 euro del costo unitario al giorno la
cifra complessiva ammonta a 12 milioni 540, cifra, ricordo,
interamente a carico della Regione. Tenga presente che anche i 551
sono posti occupati sempre e solo in modo teorico, perché i posti
non sono 551 occupati al 100 percento, e quindi la percentuale di
occupazione è decisamente inferiore.
L'altra grande variabile è quella dell'ISEE, che probabilmente
interviene nei 45 euro di contribuzione della famiglia in modo
superiore, però non sappiamo ancora, un dato che dobbiamo
identificare.
La nostra proposta al CELVA, parte dal dato delle risorse e da
quello delle variabili. Ricordo che le ho già detto che non è vero
che non ci sono dei fondi per ristrutturare le micro, perché è
arrivato in questi giorni un finanziamento nazionale, per cui noi
metteremo per la ristrutturazione delle micro un importo che
ammonterà a 300-400 mila euro, se non altro per le manutenzioni.
Nel corso della riunione soprarichiamata il CELVA ha fatto questa
proposta, dicendo: "siamo in un anno di grande difficoltà, siamo in
un anno in cui sono state apportate delle grandi novità...", come
ad esempio il costo ottimale che non c'era prima, assieme alla
descrizione delle strutture protette e di quelle alberghiere; in
quella riunione è stato anche specificato che ulteriori
ristrutturazioni non potranno essere assoggettate a nuovi
finanziamenti. Il CELVA ci ha chiesto: "dove trovate i soldi?" Non
è una proposta che abbiamo fatto noi perché nel suo Direttivo il
CELVA aveva detto: "va bene, voi finanziate a 70 euro tutte le
strutture protette e i posti letto sono 491". Noi intendiamo come
strutture protette anche quelle che attendono una ristrutturazione,
per esempio, aspettando Morgex finanziamo Introd, e La Thuile, come
ad Aosta, si sta attendendo la nuova struttura di località
Belvedere. In sostanza continuiamo a finanziare strutture
alberghiere anche se hanno funzione di protette.
Abbiamo anticipato 600 mila euro, questo è vero, di residui, li
abbiamo anticipati perché ci sembrava giusto che ci fossero dei
finanziamenti, che non ci saranno più, ed è evidente che partiamo
da una situazione di difficoltà. Il CELVA che ragionamento ha
fatto? "Va bene, ci finanziate tutti i posti nelle protette, però è
un anno di passaggio, di grande difficoltà, di cambiamenti
politici: abbiamo 60 posti e facciamo sistema e li finanziamo noi
per le strutture alberghiere". Allora, a seconda della tipologia
d'utenza e a seconda delle strutture alberghiere, tutte le Comunità
montane contribuiranno per costituire un fondo per finanziare
questi 60 posti. L'alternativa è quella di utilizzare quei posti e
questa è la proposta scritta che il CELVA porterà in discussione
alla sua assemblea. Non va bene questa ripartizione? Se ne potrà
fare un'altra, mi sembra che l'idea di finanziare completamente
tutti i posti delle protette sia un punto di partenza mentre su
quelle alberghiere il CELVA propone per quest'anno una soluzione di
questo tipo ma è anche chiaro che bisognerà andare verso
un'assistenza domiciliare migliore per la quale noi stiamo
lavorando per avere più infermiere. Il nostro problema è cercare di
spostare con una riorganizzazione ospedale-territorio delle altre
unità, di modo da poter rendere
plus
delle strutture che non
lo sono, come abbiamo fatto per esempio per la struttura di Hône,
dove abbiamo spostato finalmente un'infermiera anche per la notte.
Alle Comunità montane il gestire le micro costava 4 milioni. Hanno
anche inserito più risorse con l'aumento delle quote. Questa è una
proposta, una proposta che parte da una situazione di difficoltà,
una proposta che ha una ratio nel voler finanziare soltanto le
strutture protette che il CELVA doveva già sottoporre questa
settimana alla sua assemblea e aspettiamo di vedere che cosa verrà
approvato. La situazione non è facile, però con queste risorse
bisognerà trovare nuovi criteri di assegnazione.
Presidente -
Per la replica, la parola al Consigliere
Gerandin.
Gerandin (UVP)
- Merci Président.
Parto dalla sua conclusione, Assessore, che il momento non è
facile, di questo gliene do atto. Sul resto mi permetta..., se
vuole, glielo faccio avere io l'elenco dei 519 posti nelle
strutture protette...me l'ha mandato il suo...dov'erano
identificate le strutture protette e i posti, c'è un elenco con
totale finale...allora, il problema è questo...l'elenco finale
551... Dopodiché se lei mi viene a dire come era
palese...Assessore, era palese che voi non avevate le risorse per
finanziarne 551! Glielo ho detto nell'altra interpellanza: non
c'erano, o lei era così bravo da stampare denari e da recuperare
denari eventualmente che derivavano dal fondo nazionale o da
quant'altro, o le risorse non c'erano. Allora, io in
quell'occasione le dissi: "si prenda la responsabilità politica e
proponga una soluzione", una soluzione che è scritta su questo...è
una bozza di lavoro, non lo metto in dubbio, che dovrà essere...e
non so come verrà ratificata, perché sarebbe interessante essere
presenti, magari chissà che non ci invitino tutti e due al CELVA
per sentire cosa penseranno di questa sua proposta...così a titolo
puramente indicativo.
Viene proposto di dire: "benissimo, io ne finanzio 491, 60
problemi vostri: o trovate i soldi...", e questo non è stato detto
ai Comuni, perché, attenzione, le Comunità montane, ex Comunità
montane,
Unités des Communes
, adesso come risorse proprie -
Assessore, lei ha approvato il bilancio - hanno zero, non hanno un
euro, allora, queste sono risorse che vengono chieste ai Comuni. Il
fondo di solidarietà di cui lei ha parlato sarà un fondo di
solidarietà finanziato dai Comuni, non dal CELVA. Il CELVA non ha
risorse, le Comunità montane non hanno risorse, verrà finanziato
dai Comuni e i Comuni in questo momento le posso assicurare che
hanno difficoltà a chiudere i bilanci per 10 mila euro, non una
proposta come ha fatto lei o condiviso assieme...con chi l'ha
condiviso non ho idea...in cui si chiede un milione e mezzo ai
Comuni, oppure "chiudete": la sintesi è questa. È un documento di
lavoro quello che vogliamo, ma è inutile che ci giriamo intorno, il
problema è questo...e in prospettiva futura la situazione
peggiorerà, lo dico adesso così almeno avrà modo di lavorare sul
bilancio degli anni futuri, le risorse disponibili mica
crescono...anzi non crescono, non so se avrà ancora disponibilità
sul fondo nazionale, speriamo che ne abbia ancora di più, io me lo
auguro, non avrà più avanzo da redistribuire, perché i 600 mila di
quest'anno saranno l'ultimo
una tantum
che c'è.
Bene, allora, quella che lei mette di fronte ai Comuni è la
scelta tra due strade: o trovate un milione e mezzo, per cui io,
Assessore, non mi prendo la responsabilità e mantengo la parola
così come ho previsto all'interno della delibera, in cui si parla
di 551 posti finanziandone 491, oppure decidete di chiudere. E il
personale? E chi ci lavora?
(interruzione dell'Assessore Fosson, fuori microfono)
...ah, sì, io le ricordo che quando ho fatto la riorganizzazione
di Arnad...no, ma glielo ricordo proprio perché c'ero...no,
Assessore, ma ne approfitto...ero in procinto di riaprire la
struttura di Brusson e del personale non è rimasto nessuno a casa,
perché ho utilizzato il personale chiudendo una e aprendo
l'altra...adesso si aprirà poco o niente...
(nuova interruzione dell'Assessore Fosson, fuori
microfono)
...esattamente...ah, no...le domiciliari, sì, manderò le
domiciliari...
(interruzione di un Consigliere, fuori microfono)
...sì, esatto...no, io chiudo...diminuisco il domiciliare,
diminuisco i posti nelle micro e mantengo lo stesso
personale...Assessore, le dico che il costo grosso non è legato al
mantenimento della struttura, ma al personale, eh! Allora, io le
dico: non giochiamo sugli equivoci, non giochiamoci! Lei dica la
verità, è inutile che si faccia bello dicendo: "io ho salvato 551
posti e poi ne finanzio 491 e gli altri 60 o chiedo un milione e
mezzo ai Comuni oppure chiudano"! No, è inaccettabile, veramente è
un sistema inaccettabile!
Presidente -
Punto 21 all'ordine del giorno.
