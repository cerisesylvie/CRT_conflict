Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 549 del 3 aprile 2019 - Resoconto
OGGETTO N. 549/XV - Interrogazione: "Informazioni relative
agli importi dei ticket sanitari riscossi dall'Azienda USL negli
anni 2017-2018".
Distort (Presidente)
- Punto 15 all'ordine del giorno. La
parola all'Assessore Baccega.
Baccega (UV)
- I colleghi mi chiedono il numero totale
dei soggetti esenti e la loro suddivisione per categorie. Il numero
totale di esenzioni dal ticket attivi è pari a 70.633, non è il
numero che corrisponde alle persone che pagano il ticket, che sono
in realtà 44.547 in quanto 27.336 persone sono titolari di una sola
esenzione, mentre 17.211 hanno due o più esenzioni, talvolta si
arriva anche a sette o otto. L'Azienda USL mi ha inviato tutto il
dettaglio di queste esenzioni, che è corposo, se vuole, glielo
faccio avere o glielo giro via
mail
se ha piacere. Segnalo
quindi solo alcune delle principali categorie con il maggior numero
di esenzioni, quelle per reddito, per esempio, o per età, sono
22.177, quelle soggette a patologie neoplastiche maligne, da tumori
di comportamento incerto sono 5999, quelli per ipertensione
arteriosa sono 5086.
Com'è noto, l'Amministrazione regionale ha introdotto nel tempo
un complesso di misure finalizzate a favorire in primo luogo
l'appropriatezza prescrittiva e su questo campo c'è ancora molto da
fare, perché siamo la Regione con la percentuale maggiore di
somministrazione di farmaci in proporzione ovviamente, e in
subordine a incrementare il valore della compartecipazione alla
spesa da parte del cittadino. Si fa ovviamente riferimento al comma
15 della legge regionale n. 13/2014, che prevede: "
al fine di
concorrere in conformità alle disposizioni statali vigenti e al
perseguimento degli obiettivi di contenimento della spesa
sanitaria, la Giunta regionale, previo parere della commissione
consiliare competente, individua con propria deliberazione le
prestazioni di assistenza...
", eccetera. Oltre alle misure
sopra richiamate introdotte come detto dalla normativa regionale
nel 2015, la legge regionale n. 19 del 2015, la finanziaria 2016,
ha introdotto ulteriori quote da porsi a carico dei cittadini non
esenti in materia di erogazione della spesa farmaceutica
territoriale. A carico degli assistiti non esenti una quota fissa
pari a 2 euro a confezione fino a un massimo di 4 euro a ricetta e
a carico degli assistiti esenti ai sensi della normativa vigente
una quota fissa pari a 1 euro a confezione fino a un massimo di 2
euro a ricetta per l'assistenza farmaceutica convenzionata e la
distribuzione per conto... e una fissa pari a 1 euro a ricetta di
assistenza integrativa. La quota fissa si applica alle ricette del
Servizio sanitario nazionale relative ai medicinali di fascia A e
ai prodotti di assistenza integrativa distribuiti attraverso il
canale convenzionale e la distribuzione per conto. Sono escluse le
prescrizioni di medicinali distribuiti alle dimissioni e attraverso
la distribuzione diretta. La Giunta regionale si è riservata la
facoltà di rivisitare queste disposizioni basando l'incidenza della
quota fissa sulla base dell'indicatore della situazione economica
equivalente e sul costo del farmaco del Servizio sanitario
regionale ovviamente a saldi invariati rispetto alle previsioni di
entrata per il bilancio dell'Azienda USL. Con deliberazione n. 1316
nel settembre 2016 sono state introdotte modifiche intese a
rimodulare l'impatto della quota fissa secondo questi criteri a
carico degli assistiti, con attestazione ISEE ordinario fino a 10
mila euro una quota fissa pari a 0,50 euro a confezione fino ad un
massimo di 1 euro a ricetta di assistenza farmaceutica, e una quota
fissa pari a 0,50 a ricetta di assistenza integrativa, codice di
esenzione regionale ISO 1. A carico degli assistiti con
attestazione ISEE ordinario tra i 10.001 e 25.000 euro una quota
fissa pari a 1 euro a confezione fino ad un massimo di 2 euro a
ricetta di assistenza farmaceutica e una quota fissa pari a 1 euro
a ricetta di assistenza integrativa, invece a carico degli
assistiti esenti una quota fissa pari a 1 euro a confezione fino a
un massimo di 2 euro a ricetta di assistenza farmaceutica. A carico
degli assistiti non esenti con attestazione ISEE ordinario
superiore ai 25 mila euro una quota fissa pari a 2 euro a
confezione fino a un massimo di 4 euro a ricetta di assistenza
farmaceutica e una quota fissa pari a 2 euro a ricetta di
assistenza.
Il 28 dicembre 2017 abbiamo revocato questa deliberazione
approvando nuove disposizioni per la determinazione delle quote
fisse e per le prestazioni farmaceutiche e di assistenza
integrativa. Ho elencato il percorso dei passaggi dei provvedimenti
che hanno coinvolto questo percorso. Per effetto delle disposizioni
di cui al provvedimento, l'ultimo che è stato adottato nel 2017, la
compartecipazione alla spesa da parte del cittadino si è ridotta
nel corso del 2018 in misura considerevole. Tutto ciò premesso, con
riferimento ai punti 2 e 3 dell'interrogazione, si specifica che la
quota fissa di bilancio dell'Azienda USL, identificata quota fissa
a carico assistito spesa farmaceutica, identifica in via esclusiva
le entrate derivanti dalla misura sopra descritta il cui valore per
il 2017 è stato correttamente di 2 milioni 196 mila e il valore a
consuntivo 2018 relativo a questa misura è di 1 milione e 564 mila,
quindi con una riduzione significativa.
Dalle ore 19:27 riassume la presidenza il Presidente
Rini.
Rini (Presidente)
- Per la replica, la parola alla
collega Minnelli.
Minelli (RC-AC)
- Ringrazio l'Assessore per i dati che ci
ha elencato. Le chiedo cortesemente di volermeli girare perché lei
ha citato tante cifre ed è difficile ricordarsele tutte. La nostra
interrogazione discende da una situazione che si sta verificando in
questo periodo nel resto del Paese, in particolare in Piemonte dove
la Giunta Chiamparino, a partire dal 1° marzo, ha deciso
l'abolizione del ticket sulle prestazioni farmaceutiche, più
precisamente la quota di compartecipazione farmaceutica a carico
dei cittadini. Questo perché la situazione generale della
popolazione è andata in questi anni peggiorando e sempre più alto è
il numero, la percentuale di cittadini, che non solo sono in
condizioni di povertà relativa ma magari non hanno l'esenzione per
reddito perché quella è proprio un'esenzione per redditi
bassissimi, però questo implica anche - e i dati recenti che si
occupano di tutela degli ammalati lo evidenziano - che si sta
arrivando a una situazione in cui ci sono persone che rinunciano a
curarsi a causa del costo elevato delle medicine. Noi riteniamo che
il diritto alla salute sia uno dei diritti primari garantito dalla
Costituzione e quindi questa situazione è una situazione
preoccupante sulla quale bisognerà intervenire perché la salute è
una priorità più di altre che comunque riteniamo altrettanto
importanti.
I dati che lei ci ha fornito, se ho inteso bene, sono dei dati
importanti riguardo a chi ha già delle esenzioni per il ticket. Ha
chiarito giustamente che questi oltre 70 mila non sono persone...
però abbiamo parlato di 44.547. Mi colpisce il dato delle esenzioni
per reddito perché uno se lo aspetta: 22 mila persone, ma il dato
delle persone che sono esenti per patologie, per malattie gravi,
che è un dato altissimo: le persone in Valle d'Aosta con
un'esenzione per malattie - e credo che qui siano compresi i tumori
- sono 19 mila...
(interruzione di un Consigliere, fuori microfono)
... 11 mila... questo è un dato che fa riflettere e che esula da
quello che io le ho chiesto ma sicuramente preoccupa e sappiamo che
ogni anno, purtroppo, aumentano.
Per quello che riguarda la questione della quota, i 2 milioni e
197 mila sono quelli che noi chiedevamo se erano verosimilmente
compresi ma, se ho inteso bene, è effettivamente così. Io credo che
su questo argomento ritorneremo ancora e ci sarà probabilmente da
parte nostra anche un'iniziativa per vedere se esiste la
possibilità anche per la Regione Valle d'Aosta di cambiare la
normativa in questo senso e di cercare di andare incontro
all'interesse della popolazione, che sta vivendo una situazione di
disagio dal punto di vista economico molto importante.
