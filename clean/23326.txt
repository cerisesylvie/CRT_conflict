Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1589 del 24 ottobre 1985 - Resoconto
OGGETTO N. 1589/VIII - RINVIO OGGETTI.
PRESIDENTE:
La Presidenza si permette di fare una
proposta concernente gli oggetti nn. 27-28-29 e 30 e cioè di
rinviare all'esame della Commissione l'oggetto n. 28, con l'impegno
di reiscrizione non appena la Commissione avrà espresso il parere,
e gli oggetti 27-29 e 30 di rinviarli al prossimo Consiglio.
Ha chiesto di parlare il Consigliere Tamone, ne ha facoltà.
TAMONE (U.V.):
Sono d'accordo con il Presidente del
Consiglio, solo che anche il n. 28 deve fare la stessa fine degli
altri, cioè deve essere rinviato al prossimo Consiglio.
PRESIDENTE:
Gli oggetti nn. 27-28-29 e 30 sono rinviati
al prossimo Consiglio. Per quanto riguarda l'oggetto n. 31,
chiederei al Consigliere Viberti se ha delle particolari richieste
in merito. Allora anche l'oggetto n. 31 viene iscritto al prossimo
Consiglio. Oggetto n. 32: al prossimo Consiglio. Per l'oggetto n.
33?
Ha chiesto di parlare l'Assessore all'Industria, Commercio,
Artigianato e Trasporti Lanivi, ne ha facoltà.
LANIVI (A.D.P.):
Sull'ultima mozione credo che non ci
siano grandi problemi. L'impegno, che fra l'altro non è mio
personale, cioè non è un atto di buona volontà, è stabilito
dall'art. 24 del nuovo regolamento che dice: "L'assegnazione e
distribuzione di carburanti, lubrificanti contingentati sono
regolati dalle norme seguenti e vengono fatte nelle misure e nelle
modalità spettanti ad ogni veicolo e ad ogni categoria aventi
diritto, approvati annualmente entro il ° gennaio, con
deliberazione della Giunta regionale su proposta dell'Assessore
all'Industria, Commercio e Artigianato, sentita la competente
Commissione consiliare permanente in relazione alla disponibilità
ecc.".
Mi impegno a rispettare l'articolo 24 del regolamento che
prevede questo.
PRESIDENTE:
Mi sembra che il presentatore di una mozione
abbia il diritto di vedere la sua mozione dibattuta, anone per
sentire il parere degli altri gruppi su quello che propone. Se la
chiarificazione dell'Assessore Lanivi è sufficiente, proporrei
l'iscrizione della mozione al prossimo Consiglio.
Un'ultima richiesta: ho proposto il rinvio al prossimo Consiglio
dell'oggetto n. 29, ma l'Assessore competente mi fa presente che
sul numero 29 c'è il parere unanime della Commissione e può essere
considerato un argomento di ordinaria amministrazione. Il Consiglio
ritiene che possa essere discusso adesso? Allora si passa alla
discussione dell'oggetto n. 29 all'ordine del giorno.
