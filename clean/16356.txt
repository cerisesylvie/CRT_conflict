Classificazione
CONSIGLIO REGIONALE
Costituzione e funzionamento degli organi consiliari


Resoconto integrale del dibattito dell'aula
Oggetto del Consiglio n. 2721 del 30 luglio 1997 - Resoconto
SEDUTA STRAORDINARIA DEL 30 LUGLIO 1997
OGGETTO N. 2721/X Presa d'atto delle dimissioni rassegnate dai
Consiglieri Giovanni Aloisi e Marco Viérin dalla carica di
Vicepresidenti del Consiglio regionale e loro sostituzione.
Presidente Il Consiglio è chiamato a prendere atto delle
dimissioni rassegnate dai Consiglieri Aloisi Giovanni e Viérin
Marco dalla carica di Vicepresidenti del Consiglio regionale.
Se nessuno chiede la parola per la presa d'atto delle
dimissioni, si vota per alzata di mano. I Consiglieri sono invitati
ad esprimersi.
Presenti, votanti e favorevoli: 29
Il Consiglio prende atto
Presidente Si passa alla votazione per la loro sostituzione.
Vengono distribuite le schede. Ogni Consigliere ha diritto di
votare un nome solo. Ci sono proposte? Ha chiesto la parola il
Consigliere Perrin Joseph César.
Perrin G.C. (UV) Au nom des autres composants politiques de la
majorité nous proposons Monsieur Chenuil Giorgio.
Presidente Ha chiesto la parola il Consigliere Lanivi.
Lanivi (Aut) Per chiedere qualche minuto di sospensione del
Consiglio per riunire i gruppi di minoranza e fare la proposta di
nominativo.
Presidente La sospensione è concessa, come d'abitudine.
Si dà atto che la seduta è sospesa dalle ore 9,57 alle ore
10,10.
Presidente Riprendono i lavori del Consiglio. Ha chiesto la
parola il Consigliere Lanivi.
Lanivi (Aut) Per dire, con molta correttezza, che i gruppi di
opposizione non hanno trovato l'accordo su un unico nominativo per
cui è a nome del Gruppo degli Autonomisti che propongo il nome di
Aloisi Giovanni.
Presidente Ha chiesto la parola il Consigliere Tibaldi.
Tibaldi (Ind) A nome di Linty Paolo della Lega Nord, di
Chiarello Vittorino di Rifondazione e del sottoscritto, dichiaro
che l'accordo non è stato trovato per questa semplice ragione.
Nulla di personale da parte nostra nei confronti del Vicepresidente
uscente, Aloisi Giovanni, ma ci sembra inopportuno ed improponibile
la candidatura di Aloisi Giovanni, che è stato per quattro anni
Vicepresidente di maggioranza, e adesso vederlo come Vicepresidente
dell'opposizione.
È assolutamente improponibile, caro Giovanni, noi abbiamo
espresso questo nostro punto di vista in sede di incontro di
opposizione, lo esprimiamo anche qui in maniera molto chiara: non
sarai il Vicepresidente di tutta l'opposizione, sarai il
Vicepresidente del tuo Gruppo. Questo perché l'incarico alla
Vicepresidenza non è un incarico che va bene per tutte le
stagioni.
Presidente Si può procedere alla votazione; i consiglieri hanno
ricevuto la scheda:
- Consiglieri presenti: 33
- Consiglieri votanti: 32
- Astenuti: 1 (Chenuil)
- Schede valide: 32
- Schede bianche: 3
Hanno riportato voti:
- Aloisi: 9
- Chenuil: 18
- Chiarello: 2
Presidente In base all'esito della votazione, risultano eletti a
Vicepresidenti del Consiglio regionale i Consiglieri Aloisi
Giovanni e Chenuil Giorgio.
