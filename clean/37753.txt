Classificazione
AMMINISTRAZIONE REGIONALE
Ordinamento degli uffici e del personale
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Protezione civile
Vigili del fuoco - Difesa antincendi



Oggetto del Consiglio n. 1421 del 23 settembre 2015 - Resoconto
OGGETTO N. 1421/XIV - Interrogazione: "Istituzione di un
nuovo Dipartimento di protezione civile e vigili del
fuoco".
Presidente -
Per la risposta, la parola al Presidente
Rollandin.
Rollandin (UV) -
Sì, grazie Presidente.
Le richieste di chiarimento del collega vanno nella direzione di
sapere quali sono le modalità con cui si è arrivati alla
determinazione dell'istituzione del nuovo dipartimento di
Protezione civile e vigili del fuoco. Prima di tutto, credo sia
giusto ricordare che, per quanto è stato visto, è opportuno
premettere che il Governo regionale ha deciso di riorganizzare e
rivedere le competenze e le dipendenze funzionali delle strutture
dirigenziali afferenti la Protezione civile, il Corpo valdostano
dei vigili del fuoco e il centro funzionale regionale, per
rafforzare il sistema di Protezione civile e soccorso pubblico. A
tal fine, le funzioni fino ad oggi disseminate in contesti
organizzativi distinti sono state riunite in un'unica struttura, in
modo da sviluppare le migliori sinergie possibili tra le strutture
che compongono il sistema della Protezione civile valdostana,
rafforzando nello stesso tempo l'originalità del sistema e le
competenze delle sue componenti, ivi compresi i vigili del fuoco
valdostani, volontari e permanenti.
Quindi non è che c'è stata una...c'è solo stato un collegamento
- che c'era già -, la Protezione civile e i vigili del fuoco sono
sempre stati...solo che erano collegati con un'altra struttura, che
era quella degli Enti locali. Adesso sono collegati più
funzionalmente con la struttura che è stata costituita, che è
quella della Protezione civile.
"
Se è stata effettuata una valutazione di tipo economico in
ordine ai maggiori costi che comporterebbe la
riorganizzazione
": non vi sono aumenti di costi, considerato
che fino ad oggi, fino allo scorso mese di maggio 2015, la
Protezione civile e il Corpo valdostano dei vigili del fuoco erano
inseriti in un dipartimento con a capo un dirigente di primo
livello di gradazione A, che era quello degli Enti locali. Adesso è
stato messo un coordinatore a livello di Protezione civile, che
prima era agli Enti locali ed è stato tolto.
"Qual è stato il parere delle organizzazioni dei lavoratori
eventualmente interpellate"
: per quanto riguarda questa
domanda, le organizzazioni sindacali sono state interessate
attraverso le procedure contrattuali di informazione e
consultazione e hanno espresso posizioni diverse. In sintesi, il
DIRVA ha rilevato come fatto positivo la creazione di un
dipartimento dedicato per la prima volta esclusivamente ed
esplicitamente alla sola gestione delle tematiche di protezione
civile. Il CONAPO ha evidenziato che la riorganizzazione effettuata
avrebbe dovuto comprendere anche il Corpo forestale della Valle
d'Aosta e ha espresso delle perplessità rispetto a quella che viene
vista come una subordinazione o sotto-ordinazione dei vigili del
fuoco alla Protezione civile; cosa che come ho già avuto modo di
spiegare non è assolutamente vera, perché c'è la stessa autonomia
di prima, la stessa organizzazione, solo che collegata con un
coordinatore diverso. Anche CGIL, CISL, UIL e SAVT hanno in primo
luogo evidenziato quest'aspetto, rispetto al quale invece va
ribadito che il Corpo valdostano dei vigili del fuoco mantiene la
propria autonomia decisionale, organizzativa e operativa e che la
sovraordinazione del coordinatore è limitata alla funzione di
coordinamento, così come in precedenza era svolta dal coordinamento
degli Enti locali.
In secondo luogo hanno rilevato un contrasto con l'articolo 11
della 22, in merito alla figura del Coordinatore della Protezione
civile e vigili del fuoco, contrasto che non esiste in quanto il
vertice del Dipartimento è posto in capo alla Protezione civile,
con anche funzioni di coordinamento del dipartimento.
Punto 3: "
se corrisponde al vero la circostanza che il nuovo
coordinatore non assumerebbe la funzione di datore di lavoro
":
per quanto riguarda questa domanda, il Comandante del corpo
valdostano dei vigili del fuoco è individuato come datore di lavoro
del personale del corpo, a salvaguardia della sicurezza del
personale assegnato, mentre il capo della Protezione civile è
individuato quale datore di lavoro del restante personale del
dipartimento, quindi sono due cose separate. Spero di aver dato le
risposte che lei chiedeva. Grazie.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Dietro la parola "cambiamento e riorganizzazione", bisogna poi
sempre stare un pochettino attenti, perché non sempre quello che si
cambia va a fare un miglioramento; bisogna poi stare a vedere,
questa è una cosa poi da verificare, perché adesso basta dire
"cambiamo qualcosa" e non è che perché le cose si cambiano...anzi,
alle volte si rischia di peggiorare. E qui sicuramente c'è, anche
dalle osservazioni che sono state fatte dalle organizzazioni
sindacali, una specie di...così, miscela nei ruoli, nel senso che
effettivamente si mantiene certo il comandante e il vice-comandante
dei vigili del fuoco, poi c'è questa figura di coordinatore che, da
un lato è sostanzialmente il responsabile della Protezione civile,
dall'altro lato deve anche coordinare la Protezione civile e i
vigili del fuoco. E già qui diventa una cosa un po' difficile per
me, personalmente, da capire, perché alla fine è ovvio che se tu
sei il responsabile di una struttura sulla quale hai, diciamo, il
controllo, che poi devi coordinarla con un'altra struttura, già lì
sorgerebbero dei, secondo me, dei problemi, anche a livello di
opportunità del fatto che questo controllo venga fatto da questa
persona, di solito è una cosa distinta.
Comunque, per carità, vedremo poi all'atto dei fatti la
riorganizzazione cosa porterà. Nell'ambito di questa
riorganizzazione ci sono però stati già comunicati dei nominativi
di persone, uno è se non sbaglio Silvano Meroi, che aveva già
svolto delle funzioni del genere e che è stato a Roma per un
periodo, e per carità, lo vedremo all'opera. Ha un curriculum, ha
esperienza professionale, non abbiamo ragione di credere che non
affronterà in maniera eccellente questo ruolo. D'altro canto, a
meno che le carte che ho visto non siano false, mi risulterebbe che
ci sia un avvicendamento, per quanto riguarda il ruolo di
comandante dei vigili del fuoco, con quello che era il precedente
responsabile, diciamo, della Protezione civile. Beh, in questo caso
ho un grosso punto interrogativo. Perché? Perché, come dico, se le
carte che ho visto non sono state falsificate, mi risulterebbe che
al concorso dei vigili del fuoco, che era stato svolto alcuni anni
addietro, la persona che ora va a ricoprire il ruolo di comandante
era stata ritenuta non idonea alla prima prova. E allora è qui che
io dico: il cambiamento in che senso va? Perché voi mi potrete
dire: bah, quel giorno stava male o, non so, ha avuto un problema,
però noi dobbiamo sempre prendere in esame delle questioni
oggettive, perché al cittadino che cosa si va a dire? Perché ho
preso questo, piuttosto di quello? L'ho preso perché quanto meno,
secondo me, aveva gli stessi titoli e aveva comunque avuto uno
stesso percorso rispetto a quello che vado a sostituire, perché se
io vado a sostituirne uno con uno che al concorso per quel profilo
professionale, perché qui parliamo di concorso per comandante di
vigili del fuoco, era risultato non idoneo, allora dici: ma cos'è
successo nel frattempo? Non so, ha fatto un corso di recupero, c'è
stato qualcosa? Ci viene effettivamente questo dubbio, che penso
che sia un dubbio che potrebbe venire a qualsiasi cittadino che
legge la storia com'è andata. Ecco perché all'interno di questa
riorganizzazione, oltre appunto a queste, chiamiamole anomalie...e
poi vorremmo sapere anche quale sarà, ma lo chiederemo poi
successivamente, quale sarà il destino, dopo questa
riorganizzazione, a livello di eventuali spazi che vengono dedicati
alla protezione civile, perché qui si parla già di - ma si parla
per carità, è ovvio che però faremo le verifiche - si parla già di
edificazione o comunque di ristrutturazione di nuovi edifici, e
qui...accidenti, andiamo a vedere, facciamo anche un discorso
economico per quanto riguarda queste cose, perché è ovvio che se da
una parte si taglia e dall'altra parte queste riorganizzazioni,
poi, magari, si tagliano 100-200 mila euro per una cosa e se ne
impiegano milioni per altre, magari c'è da fare un ragionamento.
Grazie.
Presidente -
Punto 15 all'ordine del giorno.
