Classificazione
ASSISTENZA SOCIALE
Alcolismo e tossicodipendenze


Resoconto integrale del dibattito dell'aula
Oggetto del Consiglio n. 1208 del 8 marzo 1995 - Resoconto
SEDUTA ANTIMERIDIANA DELL'8 MARZO 1995
OGGETTO N. 1208/X Iniziative per arginare la diffusione di
sostanze stupefacenti e per aiutare i tossicodipendenti.
(Interpellanza)
Interpellanza Verificata la necessità della presenza assidua di
strutture operanti attivamente sul territorio valdostano al fine di
arginare la diffusione di sostanze stupefacenti e di aiutare i
tossicodipendenti ad uscire dalla spirale mortale della droga;
Preso atto dell'opportunità, da parte dell'Amministrazione
regionale, di valutare, sulla base di criteri informativi ed
esperenziali, le effettive capacità delle strutture, pubbliche e
private, di operare nel raggiungimento dei fini sopraelencati;
Vista la carenza sul territorio, evidenziata pure dai familiari
di molti tossicodipendenti, di mezzi atti a combattere attivamente
e con ogni strumento possibile il fenomeno della tossicodipendenza,
in quanto le strutture pubbliche ambulatoriali (SERT, UOAT) troppo
spesso si avvalgono unicamente del metadone quale unica terapia
"disintossicante" che ai dosaggi attuali preclude l'ingresso in
qualsiasi tipo di comunità residenziale dei tossicodipendenti che
si avvalgono di tale trattamento;
il sottoscritto Consigliere regionale
Interpella
l'Amministrazione regionale per conoscere:
1) i dati in possesso dell'Amministrazione in merito
all'estensione del consumo di stupefacenti in Valle d'Aosta e dei
risultati ottenuti con vari tipi di trattamento riabilitativo,
nonché dei risultati, se ve ne sono, ottenuti con l'utilizzo del
metadone;
2) l'ammontare della spesa sostenuta dall'Amministrazione
regionale negli ultimi cinque anni per la collaborazione con gli
enti ausiliari per la riabilitazione della tossicodipendenza,
nonché i costi sostenuti dall'Amministrazione per la distribuzione
del metadone e i costi sostenuti, anno per anno, per il
mantenimento delle strutture SERT, UOAT e delle comunità
terapeutiche valdostane;
3) se è all'attenzione dell'Amministrazione regionale
l'opportunità di approntare uno studio per verificare la
possibilità di creare un tipo di finanziamento agevolato per le
famiglie che vivono in prima persona il problema della
tossicodipendenza che intendono avvalersi di strutture adeguate da
tempo impegnate nel recupero della tossicodipendenza e dalla
provata capacità riabilitativa e preventiva, che non si avvalgono
di nessun tipo di surrogato delle droghe nei loro metodi di
riabilitazione ampiamente dimostrati da studi
medico-scientifici.
F.to: Lanièce
Presidente Ha chiesto la parola il Consigliere Lanièce.
Lanièce (GA) Questa interpellanza è molto importante, perché
riguarda un problema come quello della droga, che è un problema
altamente sociale e che presuppone una forte attenzione da parte di
tutte le componenti sociali del paese, in modo particolare da parte
delle componenti politiche. Quindi è importante anche verificare i
risultati ottenuti in questi ultimi anni, risultati che a volte non
sono così positivi come dovrebbero essere, visto la rilevanza
sociale del problema.
La droga è ben lontana dall'essere sconfitta, secondo dati
statistici in Italia quasi il 4 percento dei giovani dai 12 anni in
su farebbe uso di droghe. Nuove sostanze come l'exstasy e il crack
hanno invaso i mercati clandestini, mentre una gamma agghiacciante
di psicofarmaci viene smerciata più o meno legalmente anche sui
banconi delle farmacie, addirittura da quei servizi sociosanitari
preposti a risolvere il problema.
I recenti scandali multimiliardari legati alla sanità hanno
aperto gli occhi del cittadino, mostrando - ove vi fossero veri e
propri crimini sul patrimonio pubblico e sulla pelle di chi soffre
- un quadro di desolante inefficienza e la mancanza di una precisa
volontà politica nel risolvere davvero il problema.
Droga di strada e droga legale sembrano quindi stringere il
giovane tossicodipendente in un vicolo cieco, un cammino forse
inutile e senza speranza. Ma dalla droga secondo me si può uscire
ed il giovane che ha abusato di stupefacenti, alcool e
psicofarmaci, può recuperare la sua integrità e reinserirsi a pieno
titolo nella famiglia e nel contesto sociale. La droga può quindi
essere sconfitta e la sua cultura sradicata dalla società civile, a
condizione che ci sia una ferrea volontà da parte delle
amministrazioni pubbliche di concerto con tutte quelle strutture,
sia quelle che sono convenzionate con il pubblico sia quelle
private, associazioni di volontariato, privato sociale, che operano
sul territorio e la cui azione deve essere primaria nell'ambito
della lotta alla droga.
Azione che può essere tanto più incisiva, quanto più riesce a
creare una sorta di coordinamento stretto fra tutte le forze in
campo, senza discriminazioni di parte, perché il fine ultimo è la
riabilitazione del tossicodipendente, anche perché ogni struttura
ha dei metodi diversi e i metodi sono inconfutabili, perché ognuno
ha suoi procedimenti, suoi programmi, però l'importante è la
riabilitazione del tossicodipendente. Quindi non si può non
rivolgersi a tutti quegli enti che dimostrano e dimostreranno di
dare buoni risultati nel campo della lotta alla droga.
Ho valutato con particolare attenzione in questo periodo, in cui
ho seguito questo problema, incontrando alcuni dei rappresentanti
di queste strutture che operano sul territorio valdostano, i dati
forniti dal SERT della Valle d'Aosta sull'attività di
riabilitazione e di recupero dei tossicodipendenti, e sono rimasto
un po' sconcertato circa l'uso e la quantità di metadone che il
servizio utilizza, che fa sì che i tossicodipendenti rimangano
tali, perché ovviamente il metadone non è altro che una droga.
I dati del SERT evidenziano che dal 1988, anno in cui è stato
creato il SERT, a tutt'oggi la quantità di persone che fanno
abituale uso di sostanze stupefacenti è aumentata in modo
considerevole. Peraltro, sulla base degli elementi che mi sono
stati forniti dagli operatori che svolgono l'attività di sostegno e
di recupero sul territorio, il numero di utilizzatori di sostanze
stupefacenti ammonta in Valle d'Aosta a circa 3000 unità. Il
servizio, come dicevo, ha finora realizzato in modo esclusivo un
programma basato sulla fornitura, talvolta anche in quantità
indiscriminata e spesso con terapia a mantenimento del metadone.
Metodi questi che ritengo siano inefficaci e improduttivi per il
fine ultimo che si intende perseguire, ovvero il recupero e il
completo reinserimento nel contesto sociale di coloro che vivono o
hanno vissuto, in passato, in modo diretto l'esperienza della
tossicodipendenza.
É opinione diffusa fra l'altro che consentendo ad un
tossicodipendente, anche sotto controllo medico, l'uso di metadone
e quindi di uno stupefacente legalizzato, si risolve in modo
concreto un problema di ordine pubblico. Con la somministrazione
del metadone, si dice, evitiamo che ci siano dei furti, che ci
siano altre azioni illegali.
La soluzione per impedire a chi fa uso di sostanze stupefacenti
di commettere atti contro il patrimonio pubblico, furti o
addirittura di prostituirsi per procurarsi il denaro necessario
all'acquisto della dose giornaliera, non è certo quella prospettata
dai più e praticata attraverso il SERT, quello proprio del metadone
a mantenimento: mi sembra che ciò non possa raggiungere quel fine
ultimo e indispensabile che è la riabilitazione del
tossicodipendente.
Le comunità terapeutiche e le associazioni convenzionate con la
Regione, anche altre associazioni private, hanno costantemente
lamentato che l'indiscriminato uso di metadone che altro non è che
un narcotico oppiaceo, i cui effetti da astinenza sono del tutto
identici a quelli prodotti dall'eroina, impedisce di fatto ai
tossicodipendenti l'accesso ai programmi di recupero avviati dalle
stesse comunità: infatti le comunità non possono accettare persone
che utilizzano il metadone.
Ritengo doveroso evidenziare l'importanza del ruolo svolto e
l'impegno profuso dalle comunità, seppure con gravi carenze
organizzative e mezzi economici non adeguati, applicando comunque
metodi e interventi di lavoro diversificati rispetto a quelli
utilizzati dal SERT. Questo l'ho visto anche contattando
direttamente queste comunità, verificando dal vivo l'opera di
queste comunità, che hanno il compito di cercare di portare un
aiuto concreto alle persone che si trovano in grave difficoltà.
Ritengo comunque necessario che questo tema venga approfondito
in seguito, perché ovviamente non è che con una discussione si
possono raggiungere delle soluzioni. Ci sono diverse proposte, ma
sicuramente una proposta importante è quella di creare al più
presto un coordinamento fra tutte le forze in campo, fra tutte le
persone che hanno dimostrato fino adesso, sia strutture
convenzionate con il pubblico che strutture private, di voler
lavorare attivamente per risolvere questo problema. Un
coordinamento, quindi, fra il SERT, che è una struttura collegata
direttamente con l'USL, e tutte queste strutture in modo che ci
possa essere una linearità di azione, in modo che queste stesse
strutture siano coinvolte dallo stesso SERT con dati aggiornabili
continuamente. Questa, penso, sia un'azione che l'Assessorato, in
modo particolare l'Amministrazione regionale, potrebbe fare perché
non è costosa, e anche perchè dimostrerebbe la buona volontà di
cercare di mettere un primo tassello verso la lotta a questo
gravissimo fenomeno sociale. Inoltre la creazione di un
coordinamento fra tutte queste strutture penso non sia una cosa di
difficile attuazione, occorre solamente buona volontà.
So che esiste un gruppo di lavoro, ma a detta dei vari operatori
che ho contattato, si tratta di un gruppo di lavoro che non ha una
effettiva operatività, e che non discute a fondo le linee di azione
che dovrebbero essere intraprese per portare dei risultati
positivi. Questo è un invito che faccio all'Assessore; penso che
l'Assessore sia a conoscenza di questo problema, penso che
l'Assessore sia una persona che dedica importanza a certi fenomeni
come la droga, e quindi mi auguro che possa accettare questo
invito.
Se non ci sarà da parte dell'Assessorato questa iniziativa, mi
farò io stesso promotore di un confronto fra tutti gli esponenti
delle varie strutture, in modo che emerga una volontà dei cittadini
diretta a far sì che si crei un coordinamento che possa
finalmentedare dei risultati utili ed importanti sulla via della
lotta contro la droga.
Presidente Ha chiesto la parola l'Assessore alla sanità e
assistenza sociale, Vicquéry.
Vicquéry (UV) Quant au premier point de l'interpellation, je
veux préciser que sur le territoire régional, contrairement à ce
qu'affirme M. Lanièce, n'existe qu'un seul service d'aide aux
toxicomanes, c'est le SERT. Le domaine d'action dans lequel oeuvre
ce service est assez vaste, en vertu des dispositions d'un Texte
unique de 1990 et conformément au décret du Ministre de la santé n°
484 de la même année. Il veille donc à la gestion de chaque cas
individuel du point de vue thérapeutique et il assure l'aide
sociale, l'assistance à la réinsertion dans la société, il favorise
et coordonne le réseau des services publics et privés présents sur
le territoire régional.
Les cures des intoxications en cours au 31 décembre 1994
concernaient 151 sujets, donc 55 pour cent suivaient un traitement
comportant l'emploi des produits pharmaceutiques divers et 45 pour
cent un traitement ne prévoyant l'usage d'aucun médicament:
interventions de caractère psychosocial, communautés thérapeutiques
et cetera.
Quant à l'usage de méthadone, usage réglementé par la circulaire
du Ministre de la santé n° 20 du 30 septembre 1994, le service
utilise cette préparation opiacée de synthèse selon deux méthodes
distinctes, qui visent deux objectifs différents. Comme médicament
désintoxiquant avec formule dégressive brève, ce traitement vise à
la désintoxication et se propose à la fois d'éviter toute crise aux
toxicomanes par les formules les plus rapides et de faciliter le
passage de celui-ci à des programmes thérapeutiques différents:
communautés thérapeutiques, traitements psychothérapiques et
cetera.
Au contraire, comme médicament destiné à maintenir et à
déstabiliser l'état psychophysique du toxicomane, toujours en
association avec des interventions de caractère psychosocial,
éducatif et d'éducation sanitaire. Cette deuxième méthode, dont les
objectifs sont à long terme, prévoit tout d'abord la réadaptation
psychophysique du patient et seulement en un deuxième temps à sa
désintoxication.
Je voudrais procéder maintenant à la lecture de la réponse
fournie par M. Ferrari, responsable du Service d'aide aux
toxicomanes, qui évidemment a une opinion personnelle, à propos de
laquelle je n'ai pas la présomption ni de la soutenir ni de la
démentir; il s'agit d'une "linea di pensiero" scientifique et
soutenable, mais en même temps contestée de la part d'une autre
"linea di pensiero" également digne d'attention.
M. Ferrari affirme: "Per quanto riguarda specificatamente l'uso
del farmaco metadone si precisa quanto segue:
- è questo un farmaco, non una droga, che ha sì degli effetti
collaterali, ma che crea anche moltissime opportunità e dà
risultati apprezzabili e quantificabili, vedasi la bibliografia
internazionale e nazionale scientifica;
- nessuno ha mai preteso e detto che tale farmaco cura la
tossicodipendenza da eroina, sarebbe un farmaco miracoloso, ma si
può facilmente sostenere che esso crea le condizioni per iniziare
un vero percorso di riabilitazione. Tale farmaco non impedisce
l'accesso ad altri programmi, soprattutto comunitari;
- tutti i soggetti ai quali si somministra il metadone
(mantenimento) sono portatori cronici del problema
tossicodipendenza, molti anni di abuso, con alle spalle moltissimi
tentativi diversi di uscire dal problema (interventi psicosociali,
inserimenti in comunità, disintossicazioni le più diverse,
eccetera), tentativi tutti falliti. Inoltre sono soggetti molto
compromessi dal punto di vista sociale (senza famiglia, senza
lavoro), penale (con pendenze giudiziarie e storie di carcerazioni
interminabili), sanitarie (sovente HIV positivi con epatiti, a
rischio anche di infettare la popolazione sana);
- sovente il metadone è per queste persone l'unico programma che
loro possono e vogliono accettare; riteniamo, come tutti gli studi
scientifici indicano soprattutto nel nord Europa, che comunque è
essenziale avere con i tossicodipendenti la possibilità di
contattarli, di fare almeno un intervento sanitario se non
curativo, perché è meglio avere un tossicodipendente vivo e sano
che potrà sempre prima o poi guarire, che un tossicodipendente
ammalato irreversibilmente, con tutte le risorse familiari,
lavorative e sociali distrutte;
- l'uso del metadone inoltre, nessuno può negarlo, protegge
dall'avere problemi penali (sono drasticamente diminuiti nei
soggetti in trattamento le carcerazioni);
- l'uso del metadone protegge dal contrarre malattie infettive,
vedasi AIDS ed epatiti, perché permette al tossicodipendente di non
vivere con l'assillo dell'astinenza, quindi lasciandogli il tempo
di prendere le precauzioni dovute. A tal riguardo, segnaliamo che
fra i tossicodipendenti residenti in Valle d'Aosta solo l'8,7
percento sono HIV positivi, contro il 21,3 percento dei non
residenti;
- l'uso del metadone ha abbassato sia il numero dei ricoveri
ospedalieri dei tossicodipendenti, ricoveri spesso inutili e
disturbanti, sia gli interventi del pronto soccorso;
- l'uso del metadone ha inciso anche sulle cause di decesso dei
tossicodipendenti limitando le overdose in materia drastica, in
quanto la tolleranza sviluppata dal farmaco protegge l'individuo
dai sovradosaggi, infatti usare eroina in un soggetto assuefatto al
metadone non implica gravi danni, cosa che invece avviene in un
soggetto disintossicato perché non più tollerante; da una nostra
valutazione clinica la stragrande maggioranza dei soggetti che sono
incorsi in problemi legali, per esempio per furti, scippi,
eccetera, sono soggetti non conosciuti dal servizio oppure avevano
interrotto ogni trattamento; è essenziale, e ciò è facile da
riscontrare, sapere che l'uso del metadone in un soggetto
assuefatto non comporta alterazioni psicofisiche evidenti, e
permette soprattutto al soggetto di lavorare, studiare,
riallacciare dei rapporti interpersonali sani e recuperare uno
stile di vita normale. Infatti abbiamo fra i soggetti con tale
trattamento in corso ben il 60 percento che sta facendo un
qualsiasi tipo di lavoro e lo sta mantenendo, e questo dato fra le
popolazioni dei tossicodipendenti non è insignificante;
- siamo coscienti anche degli effetti negativi del metadone:
mantenimento della situazione attuale del tossicodipendente e forse
anche un rallentamento, ma non una rinuncia nella presa di
coscienza del suo reale problema, non un impedimento assoluto nel
continuare un uso di sostanze illecite, anche se - come detto prima
- sicuramente è diminuita la frequenza di queste. É meglio usare
una volta la settimana le droghe illegali, che 4-5 volte al giorno.
Negativo può essere anche alimentare il mercato nero delle sostanze
stupefacenti con l'aggiunta del metadone, ma sappiamo che di
solito, se questo viene dirottato, lo è sicuramente verso altri
tossicodipendenti che ne hanno bisogno. Quindi, calcolando, come
dobbiamo, i pro e i contro di tale situazione, sicuramente sono
maggiori i risultati positivi;
- un flacone di metadone costa all'USL lire 1.860 contro le
70mila circa al giorno di un trattamento comunitario.
Comunque, al di là della polemica siamo tutti d'accordo - e il
servizio pubblico in prima fila lo ha sempre sostenuto - che
sarebbe meglio che il tossicodipendente risolvesse in maniera
definitiva i suoi problemi di tossicodipendenza non usando nessuna
sostanza sostitutiva. Inoltre anche se i risultati sopraesposti
possono, e lo sono anche, limitati, vorrei sapere se esistono altri
trattamenti che garantiscono gli stessi risultati. A noi questi non
risultano".
Quant à la deuxième question, la dépense supportée directement
par l'Administration régionale concerne la structure Comunità
terapeutica residenziale Emanuele Désaymonet. La liste des dépenses
supportées au cours de 5 dernières années est la suivante: 1990,
407 millions; 1991, 381 millions; 1992, 488 millions; 1993, 454
millions; 1994, 202 millions, pour un total de 1.944 millions.
Voilà maintenant les données fournies par l'USL au sujet des
dépenses qu'elle a supportées pour les accueils auprès des
communautés thérapeutiques valdôtaines:
"Le spese sostenute dall'USL per i ricoveri nei regimi
residenziali e semiresidenziali sono le seguenti:
- La Svolta, 1992, 53 milioni; 1993, 87 milioni; 1994, 49
milioni: totale 189 milioni;
- Bourgeon de Vie, 1992, 128 milioni; 1993, 143 milioni; 1994,
90 milioni: totale 362 milioni;
- S. Grato, 1990, 56 milioni; 1991, 173 milioni; 1992, 336
milioni; 1993, 350 milioni; 1994, 188 milioni: totale 1.105
milioni".
Quant à la troisième question, il est important de souligner que
seul le service public chargé de l'aide aux toxicomanes a la
faculté de procéder à des actions de première aide et d'orientation
destinées aux toxicomanes et à leurs familles - et ce n'est pas ni
l'assesseur ni quelqu'un autre qui peut décider et veut décider et
ce doit être clair -, de définir des programmes thérapeutiques
individuels (médicaments, interventions psychosociales, traitements
intégrés), de réaliser directement par le biais d'une convention
avec les structures de réadaptation sociale et les programmes
thérapeutiques et de réinsertion sociale.
L'octroi d'aides économiques aux familles qui vivent le problème
de la toxicomanie et d'autres encore est déjà prévu par la loi
régionale n° 22/92, portant Aides économiques en faveur des
personnes âgées, handicapées, des alcooliques, des toxicomanes, des
siéropositifs et des malades de SIDA, qui autorise le Gouvernement
régional à accorder des subventions en vue de supporter les frais
d'hospitalisation de jour ou d'hébergement dans des centres de soin
et de réadaptation sociale, à inciter les particuliers à assumer
des initiatives d'assistance susceptibles d'éviter l'accueil en
établissement.
En synthèse, à l'heure actuelle les pensions mensuelles pour les
frais d'hospitalisation sont différenciées selon les centres de
soin et moyennement la pension mensuelle est de 1,9-2 millions de
lires chaque mois. Pour 1994 la Région a dépensé le chiffre de 148
millions pour l'hospitalisation de 15 personnes.
Presidente Ha chiesto la parola il Consigliere Lanièce.
Lanièce (GA) Prendo atto dei dati forniti dall'Assessore e
quindi mi farebbe piacere poter usufruire della documentazione.
Fra le varie dichiarazioni, appena pronunciate, la dichiarazione
del responsabile del SERT deve far meditare, perché venire qui a
dire che il metadone è la linea migliore, ovviamente è
un'affermazione pericolosa, perché sappiamo bene che così non è.
Ricordiamoci che circa 97 sono i soggetti a metadone a
mantenimento, e sono soggetti che ovviamente non hanno risolto i
loro problemi. Sappiamo che il metadone a lungo andare non porta ad
una guarigione dell'individuo, ma ad un peggioramento, perché non
permette di uscire da quell'ambito in cui purtroppo la persona è
caduta.
Parlando con le varie comunità e con i vari responsabili delle
comunità, tutti quanti, pur con le differenziazioni, hanno sempre
sottolineato che una cosa che non va è l'uso indiscriminato di
metadone; quindi verificare che diverse strutture, che magari fra
di loro hanno delle divergenze anche forti, stranamente si trovano
d'accordo su un unico problema, vuol dire che questo problema
esiste. E se tutti quanti gli operatori che lavorano in questo
ambito dicono che l'uso indiscriminato di metadone a mantenimento
per i soggetti tossicodipendenti è un'operazione che non porta
vantaggi nell'ambito della lotta alla droga, ci sarà qualcosa di
veritiero, tanto più che si tratta di persone che operano
attivamente in questo campo, a differenza di noi consiglieri,
almeno di quei pochi che stanno seguendo il dibattito su questo
problema, molto più importante di tante altre discussioni
effettuate in questa aula e che richiamano sempre l'attenzione di
tutti, e poi magari finiscono anche sugli organi di stampa.
Ripeto, è un problema importantissimo e se delle persone che
dedicano la loro vita alla lotta contro la droga fanno
dichiarazioni tutte in una unica direzione, non si può pensare che
quello che dicono siano cose non veritiere. Anche perché il
problema principale, che nessuno ha mai preso in considerazione, è
che noi possiamo fare qualsiasi dichiarazione, ma i primi a dover
essere interpellati sono loro, sono i tossicodipendenti; noi non
possiamo cercare di risolvere un loro problema se non chiediamo
prima a loro cosa pensano di questi metodi adottati, e loro
sicuramente diranno che il metadone non li fa guarire. Per arrivare
alla guarigione del tossicodipendente bisogna mettere la volontà,
non bisogna dire: "Così è", bisogna sentire tutti, bisogna creare
questo coordinamento, bisogna far sì che il SERT che fa certe
dichiarazioni venga pubblicamente davanti agli altri rappresentanti
a dire quello che dice, che cioè il metadone è un metodo utile per
la guarigione.
Bisogna che ci sia un confronto, bisogna che ci sia la volontà
politica di creare questo confronto tra il SERT e tutte le persone
che operano in questo ambito. Questa mi sembra una richiesta
importante, e vedremo se oseranno dire che il metadone è il metodo
migliore, perché a quel punto dovranno confrontarsi con quelli che
operano direttamente con il tossicodipendente, non distribuendo il
metadone come fa il SERT, ma parlando al tossicodipendente,
standogli vicino, affrontando i problemi della famiglia. É in
questa direzione che deve essere indirizzata la politica
dell'Assessore alla sanità.
Spero che l'Assessore Vicquéry sia una persona valida, una
persona che segue i problemi, e che abbia voglia di risolverli, e
pertanto lo invito ad andare in questa direzione, a cercare di
creare questo dibattito e questo coordinamento, in cui si possono
confrontare il SERT e tutte le strutture che operano nel mondo
della droga. Magari sarà un piccolo tassello, però sarà un inizio
molto importante per una lotta ad un fenomeno sociale come quello
della droga, che merita rispetto e attenzione più di qualsiasi
contributo che passa in questo Consiglio, o qualsiasi altra legge,
pur importante, ma che non riguarda l'uomo in sé. Ogni volta che
c'è un bilancio di previsione parliamo di bilancio a misura d'uomo;
ma è inutile che ci riempiamo la bocca di discorsi se nella pratica
non finalizziamo la politica a dare delle soluzioni ad un problema
sociale, come è quello della droga, a cui noi come amministratori
regionali dobbiamo comunque dare una risposta.
Presidente Si sospendono i lavori del Consiglio.
La seduta è tolta.
