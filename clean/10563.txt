Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1556 del 9 novembre 1990 - Resoconto
Oggetto n. 1556/IX - Comunicazioni del Presidente del Consiglio
sull'incontro della Conferenza dei Presidenti dei Consigli
regionali con il Presidente della Repubblica Francesco Cossiga.
Dolchi (Presidente del Consiglio)
- Prima di dare
prosecuzione all'ordine del giorno, devo informare il Consiglio che
ieri a Roma c'è stata la Conferenza dei Presidenti dei Consigli e
delle Province autonome, che in una lunga e approfondita riunione
ha stilato un documento di rifondazione del movimento e dell'idea
regionalista dopo le elezioni del maggio 1990. Questo documento è
stato ufficialmente presentato nel corso del pomeriggio al
Presidente della Repubblica, e spero che nel corso della mattinata
possa essere riprodotto e distribuito a tutti i Consiglieri.
Come è noto, anche per l'assenza dai lavori di ieri, hanno preso
parte a questa riunione romana e alla visita al Presidente della
Repubblica il Vicepresidente Stévenin e chi vi parla.
Ringrazio il Presidente Bich per avermi sostituito ieri; mi ha
informato che i lavori riprendono stamattina con la discussione
generale sul punto 30/bis, che riguarda il programma presentato
dalla maggioranza.
***
