Classificazione
DEMANIO E PATRIMONIO REGIONALE
ENTI LOCALI
Comuni



Oggetto del Consiglio n. 3059 del 18 ottobre 2007 - Resoconto
OGGETTO N. 3059/XII - Declassificazione e contestuale
trasferimento al demanio stradale del Comune di Sarre della strada
regionale n. 21 di Sarre, ai sensi degli articoli 3 e 4 della l.r.
26/2006.
Il Consiglio
Vista la legge regionale 20 novembre 2006, n. 26 e, in
particolare, gli articoli 3 e 4;
Valutato che, come riferito dall'Assessore del Territorio,
Ambiente e Opere pubbliche, Dott. Alberto CERISE, la strada
regionale n. 21 di Sarre, meglio evidenziata "in rosso" nella
planimetria allegata alla presente proposta di deliberazione, corre
all'interno del centro abitato del Comune di Sarre e presenta i
requisiti propri di "strada comunale", come stabilito dall'articolo
2, comma 7, del d.lgs. 285/1992 e successive modifiche;
Preso atto che, in ottemperanza all'articolo 4 della citata
legge regionale, al fine di tenere conto degli interessi coinvolti
nel presente procedimento, l'amministrazione regionale ha
comunicato al Comune di Sarre, in data 9 marzo 2007, la volontà di
procedere, per i motivi di cui in premessa, alla declassificazione
della strada regionale specificata ed al suo contestuale
trasferimento al demanio stradale comunale;
Evidenziato che alla sopra riportata comunicazione il Comune
non ha espresso interesse contrario;
Ritenuto che sia, pertanto, necessario ed opportuno procedere
alla declassificazione della strada regionale n. 21 di Sarre,
meglio evidenziato in planimetria, ed al suo contestuale
trasferimento al demanio stradale comunale;
Richiamata la deliberazione della Giunta regionale n. 4223 in
data 29 dicembre 2006 concernente l'approvazione del bilancio di
gestione per il triennio 2007/2009, con attribuzione alle strutture
dirigenziali di quote di bilancio e degli obbiettivi gestionali
correlati e di disposizioni applicative;
Visto il parere favorevole rilasciato dal Direttore della
Viabilità dell'Assessorato del Territorio, Ambiente e Opere
Pubbliche, ai sensi del combinato disposto degli articoli 13, comma
1, lettera e) e 59, comma 2, della legge regionale 23 ottobre 1995,
n. 45, sulla legittimità della presente deliberazione;
Visto il parere della III Commissione consiliare
permanente;
Delibera
1) di declassificare, con tutte le relative pertinenze, la
strada regionale n. 21 di Sarre, meglio evidenziata "in rosso"
nell'allegata planimetria, parte integrante e sostanziale della
presente deliberazione;
2) di trasferire, per quanto indicato al punto precedente, la
suddetta strada declassificata al demanio stradale del Comune di
Sarre con le relative pertinenze e tutte le eventuali concessioni
ed occupazioni che insistono sulla medesima;
3) di demandare tutte le incombenze amministrative del caso
alla struttura regionale competente in materia di
viabilità.
Allegato
(Omissis)
Président
- La parole à l'Assesseur au territoire, à
l'environnement et aux ouvrages publics, Cerise.
Cerise (UV)
- Si tratta della declassificazione del
tratto di strada che va dall'incrocio della strada statale n. 26 al
centro del Paese, un tratto di strada che ha caratteristiche del
tutto comunali e che giustamente viene dismesso da parte della
Regione per entrare nel patrimonio del Comune di Sarre.
Président
- Je rappelle que la III
e
Commission
a donné son avis favorable à l'unanimité sur cet acte. Je soumets
au vote l'objet n° 37:
Conseillers présents et votants: 28
Pour: 28
Le Conseil approuve à l'unanimité.
