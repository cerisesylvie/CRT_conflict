Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 303 del 11 giugno 1981 - Resoconto
OGGETTO N. 303/81 - RICHIAMO AL REGOLAMENTO.
Presidente
- Colleghi Consiglieri, è arrivato il
Consigliere Minuzzo. Ricordo al Consiglio che gli articoli 94, per
quanto concerne le interrogazioni, e 100, per quanto concerne le
interpellanze, che ho già letto nella seduta scorsa, dicono
testualmente: "qualora l'interrogante non s trovi presente in aula
nel momento in cui viene letta la sua interrogazione,
l'interrogazione stessa si considera ritirata."
Il Consiglio più volte ha derogato queste norme, ha cominciato a
non derogare da quando il numero delle interrogazioni e
interpellanze è tale da rendere indispensabile un certo ordine, per
assicurare sia la presenza degli interroganti ed interpellanti, sia
degli Assessori che devono rispondere. È capitato a volte, che
mancassero gli Assessori e a volte che mancassero gli
interpellanti, o gli interroganti. La Presidenza non intende, di
colpo, diventare ferrea sull'applicazione di queste norme, però è
un'esortazione che viene fatta nello svolgimento di interrogazioni
ed interpellanze affinché sia gli interroganti, gli interpellanti
che gli Assessori che devono rispondere facciano in modo di essere
presenti e che, quindi, si possa speditamente procedere all'esame
delle interrogazioni.
Esaminiamo adesso l'oggetto n. 4.
