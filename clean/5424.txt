Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 316 del 10 maggio 1983 - Resoconto
OGGETTO N. 316/VII - "REIEZIONE DELLA PROPOSTA DI LEGGE
CONCERNENTE: "ISTITUZIONE E PARTECIPAZIONE DELLA REGIONE AD UN
FONDO DI SOLIDARIETA' CON I POPOLI CHE LOTTANO CONTRO LA
FAME".
PRESIDENTE:
Il Consiglio passa ora alla votazione del
disegno di legge n. 497. Do lettura dell'art. 1:
ART. 1
"La Regione Autonoma Valle d'Aosta, riconoscendosi nelle
finalità delle risoluzioni dell'ONU e del Parlamento Europeo che
auspicano un efficace trasferimento di risorse dai Paesi del Nord
ai Paesi del Sud del mondo, istituisce un FONDO DI SOLIDARIETA' CON
I POPOLI CHE LOTTANO CONTRO LA FAME, con il fine di contribuire al
raggiungimento della autosufficienza alimentare da parte dei paesi
in via di sviluppo.
Il fondo di cui al comma precedente è aperto ai contributi di
istituzioni ed associazioni, pubbliche e private, e di singoli
cittadini".
Metto in approvazione l'art. 1.
ESITO DELLA VOTAZIONE
Presenti: 25;
Votanti: 9;
Favorevoli: 9;
Astenuti: 16 (Andrione, Bordon, Clusaz, De Grandis, Lanivi,
Lustrissy, Mappelli, Marcoz, Martin, Nebbia, Ricco, Rolando,
Rollandin, Tripodi, Viglino e Voyat)
Il Consiglio non approva
PRESIDENTE:
La Presidenza fa presente che essendo l'art.
1 significativo per sintetizzare il concetto e il valore della
legge, il fatto che sia stato respinto, per consuetudine e prassi,
va considerato come non approvazione della legge stessa.
Il Consiglio è d'accordo pertanto, che non si consideri
approvato il disegno di legge n. 497 essendo stato non approvato
l'art. 1.
