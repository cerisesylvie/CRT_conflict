Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 30 del 13 luglio 1993 - Resoconto
OGGETTO N. 30/X - Designazione dei rappresentanti effettivo e
supplente della Regione in seno alla Commissione di Coordinamento
della Valle d'Aosta.
Presidente -
La proposta in oggetto è iscritta al punto 6
dell'ordine del giorno.
Ha chiesto la parola il Presidente della Giunta, Dino Viérin; ne
ha facoltà.
Viérin D. (UV) -
Je propose les candidatures de M.
Ruffier Osvaldo en tant que membre effectif et de M. Giuseppe
Torrione en tant que membre remplaçant.
Presidente -
Ha chiesto la parola il Consigliere Tibaldi;
ne ha facoltà.
Tibaldi (LN) -
Vorrei sapere se la minoranza può eleggere
un proprio candidato in seno a questa Commissione.
Presidente -
No, per la designazione dei rappresentanti
della Regione in questa specifica Commissione non è prevista alcuna
riserva di posti alla minoranza. Ciò non toglie, però, che la
minoranza possa avanzare delle proposte di candidatura.
Presidente -
Ha chiesto la parola il Consigliere
Collé.
Collé (DC)
-
Proprio per quello spirito di
collaborazione enun­ciato poco tempo fa dalla Giunta in quest'aula,
crediamo che alla minoranza possa spettare il membro supplente.
Pertanto, proponiamo la candidatura della signora Manganone
Roberta, che è residente a Pont-Saint-Martin ed è laureanda in
giuri­sprudenza.
Presidente -
Nel ricordare che è possibile indicare un
solo nominati­vo, pongo in votazione per scrutinio segreto la
desi­gnazione di cui all'oggetto.
Votazione per scrutinio segreto
Esito della votazione
Presenti: 33
Votanti: 33
Schede valide: 33
Schede bianche: 1
Hanno riportato voti:
- come membro effettivo:
Ruffier Osvaldo: 23
Dujany: 1
- come membro supplente:
Torrione Giuseppe: 21
Manganone Roberta: 8
Deliberazione - Il Consiglio regionale
Premesso che gli articoli 67 e 68 della legge 16 maggio 1978, n.
196, recante "Norme di attuazione dello Statuto speciale della
Valle d'Aosta" prevedono che il rappresentante della Regione e il
suo supplente, in seno alla Commissione di Coordinamento di cui
all'articolo 45 dello Statuto Speciale della Valle d'Aosta, restano
in carica fino al rinnovo del Consiglio regionale della Valle
d'Aosta, che è avvenuto il 30 maggio 1993;
Visto il parere favorevole rilasciato dal Dirigente del Servizio
affari generali, ai sensi del combinato disposto dall'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
delibe­razione;
Richiamati l'articolo 45 dello Statuto speciale e la legge 16
maggio 1978, n. 196;
delibera
1) di designare quali rappresentanti effettivo e supplente in
seno alla Commissione di Coordinamento della Valle d'Aosta,
rispettivamente il Sig. Ruffier Osvaldo ed il Sig. Torrione
Giuseppe;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
