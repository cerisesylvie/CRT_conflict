Classificazione
BENI CULTURALI
Musei, biblioteche, archivi storici e aree di interesse archeologico
ENTI LOCALI
Comuni


Resoconto integrale del dibattito dell'aula
Oggetto del Consiglio n. 2975 del 25 febbraio 1998 - Resoconto
SEDUTA ANTIMERIDIANA DEL 25 FEBBRAIO 1998
OGGETTO N. 2975/X Concessione di un contributo
all'Amministrazione comunale di Torgnon per l'acquisto di un
fabbricato rurale "Rascard" e relativa area di pertinenza da
destinare alla realizzazione di un museo etnografico, ai sensi
della legge regionale 27 giugno 1986, n. 27. Finanziamento di
spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione nella
misura massima del 90 percento della spesa complessiva, a favore
dei comuni per la creazione di un patrimonio immobiliare comunale,
e che la legge finanziaria per il 1996 ha rideterminato suddetta
percentuale, riducendola al 70 percento;
Atteso che l'Amministrazione comunale di Torgnon ha presentato
richiesta per accedere ai relativi finanziamenti per l'acquisto di
un fabbricato rurale "Rascard" e relativa area di pertinenza, di
proprietà del Sig. Chatrian Benedetto, contraddistinto al Catasto
Terreni del Comune censuario di Torgnon al Fg. XI - mappale 160, da
destinare a Museo Etnografico;
Considerato che l'acquisto in questione comporta una spesa
complessiva di lire 49.000.000;
Considerato che in merito al suddetto intervento è stato
acquisito il parere dell'Assessorato regionale dell'Istruzione e
della Cultura;
Dato atto che l'acquisizione dell'immobile è inserita nella
relazione previsionale e programmatica del Comune;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n.
861/5FIN);
Richiamata la deliberazione della Giunta regionale n. 4963 del
30 dicembre 1997, recante "Modificazioni al Bilancio di gestione
per l?anno 1997 di cui alla deliberazione di Giunta n. 2436 del 7
luglio 1997 e impegno della spesa di lire 547.433.000= occorrente
per la concessione ai comuni di contributi per la creazione di un
patrimonio immobiliare comunale, ai sensi della legge regionale 27
giugno 1986, n. 27";
Visto il parere favorevole di legittimità rilasciato dal Capo di
Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare la concessione di un contributo di lire
34.300.000= (trentaquattromilionitrecentomila) pari al 70 percento
della spesa complessiva a favore dell'Amministrazione comunale di
Torgnon per l'acquisto di un fabbricato rurale "Rascard" e relativa
area di pertinenza, di proprietà del Sig. Chatrian Benedetto,
contraddistinto al Catasto Terreni del Comune censuario di Torgnon
al Fg. XI - mappale 160, da destinare a Museo Etnografico, ai sensi
della legge regionale 27 giugno 1986, n. 27;
2) di approvare la spesa di Lire 34.300.000=
(trentaquattromilionitrecentomila) da imputare al Residuo passivo
20620 (Obiettivo 010003 - Dett. 71) del bilancio di previsione
della Regione per l'anno 1998 ("Contributi ai comuni per la
costituzione di un patrimonio comunale immobiliare") (fondo di £.
34.300.000 impegnato con deliberazione di Giunta regionale n. 4963
del 30 dicembre 1997) il quale presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della delibera in oggetto:
Presenti, votanti e favorevoli: 27
Il Consiglio approva all'unanimità
