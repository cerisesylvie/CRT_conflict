Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 280 del 2 dicembre 1971 - Resoconto
OGGETTO N. 280/71 - Ritardi nella concessione e liquidazione
di contributi per acquisto di macchine e attrezzi agricoli.
(Interpellanza)
Montesano (P.S.D.I.)
- C'è qualcuno che vuole illustrare?
Allora risponde l'Assessore Maquignaz.
Maquignaz
(D.P.)
- Non è la prima volta che ho
occasione di riferire in Consiglio della situazione per quanto
concerne la liquidazione dei contributi per gli attrezzi agricoli.
Infatti in occasione di ogni bilancio, di ogni assestamento di
bilancio su richieste precise del Consigliere ho già avuto
occasione di esporre questa situazione.
Direi anche di più. Alcuni firmatari dell'interpellanza sono
stati in Giunta per diversi anni, quindi sanno effettivamente qual
è questa situazione, perché in Giunta se n'è parlato sovente.
Noi, effettivamente, stiamo esaminando in questo momento le
domande presentate nell'aprile 1970 - primo maggio 1970.
Nel 1966 le domande erano 1690; nel 1970 erano 2531; nel 1971 si
prevede che saranno ancora di più.
Quindi un aumento notevole di domande di contributo.
Ci sono inoltre 200, circa, domande sospese, sia perché i
richiedenti non hanno delle aziende agricole, oppure noi abbiamo
dei dubbi sulla consistenza dell'azienda agricola dei
richiedenti.
Si riferiscono a macchinari e attrezzature superate e di minor
costo, per cui non riteniamo opportuno concedere i contributi ai
sensi della deliberazione; oppure non sono decorsi i tempi previsti
della deliberazione stessa dalla precedente domanda e per la stessa
macchina.
I contributi stanziati nei vari anni come conti consuntivi,
quindi definitivi, sono i seguenti: ai richiedenti singoli nel
1966: 88.000.000, non sto a citare i rotti perché non è il caso;
nel 1967: 91.000.000; nel 1968: 94.000.000; nel 1969: 101.000.000;
nel 1970: 110.000.000; nel 1972: 152.000.000; in più è previsto
nell'assestamento che noi abbiamo qui all'ordine del giorno altri
30.000.000; quindi, in totale, sono 182.000.000 di contributi per
gli attrezzi singoli; ai consorzi e alle cooperative nel 1966:
5.900.000; nel 1967: 21.000.000; nel 1968: 49.000.000; nel 1969:
80.000.000 nel 1970: 100.000.000; nel 1971: sono già 89.000.000 i
liquidati e in più 20.000.000 sono previsti nell'assestamento di
bilancio: totale quindi di 110.000.000, i contributi quindi
impegnati e liquidati alla data odierna sono di 241.780.000 più i
50.000.000 che risultano nell'assestamento di bilancio che
discuteremo nel pomeriggio, totale quindi di 291.000.000 somma che
corrisponde ad acquisti per ben 670.000.000 annui, cifra
considerevole per la nostra modesta agricoltura e per cui ritengo
utile fare alcune considerazioni.
Prima di tutto, come avviene la presentazione delle domande e
chi è che anticipa i contributi. Le domande a noi pervengono dalle
ditte rivenditrici delle macchine agricole, le quali scontano
all'agricoltore il contributo che dà l'Amministrazione regionale,
per cui mi pare che non sia difficile intuire chi è che può aver
sollecitato la presentazione di questa interpellanza, in quanto che
fino ad oggi il contributo viene anticipato, come dicevo prima,
dalle ditte rivenditrici.
Mi risulta che in questi ultimi tempi è stata inviata agli
agricoltori da parte di una ditta una lettera nella quale si dice
che a causa dei forti ritardi da parte dell'Amministrazione
regionale nel versamento dei contributi, chiedeva il rimborso della
quota di contributi anticipati.
Il metodo su cui si può anche discutere, noi sapevamo e sappiamo
che le ditte anticipano questi contributi, abbiamo fatto uno sforzo
per aumentare gli stanziamenti, e le cifre che ho detto prima lo
dimostrano, sappiamo pure ed accettiamo le fatture con i prezzi di
listino, anche questo lo facevamo, perché sapevamo questa
situazione.
Mi pare però che tutto questo non sia stato sufficientemente
valutato e io credo che la Regione ha il dovere in questo numero di
approfondire tutto il problema della liquidazione dei contributi
per gli attrezzi agricoli.
Come conclusione, quindi, direi che questa Giunta ha fatto uno
sforzo notevole per venire incontro, e per cercare di ridurre
questo lasso di tempo tra la presentazione della domanda e la
liquidazione del contributo, infatti sono stati messi in bilancio
30.000.000 nel 1970 e ben 110 milioni nel 1971; quindi sono cifre
di una certa consistenza.
Un eventuale aumento, secondo me, dovrà essere discusso, in
occasione del prossimo bilancio, tenendo conto naturalmente del
valore annuo di acquisti che ho ricordato prima, tenendo conto
della eventuale utilizzazione delle macchine, cioè del buon
investimento o meno che può fare l'agricoltore; però mi pare che
questo sia proprio compito del Consiglio regionale, avendo
naturalmente tutti gli elementi in mano.
Noi dovremo, invece, e questo lo ritengo indispensabile, fare
una indagine approfondita circa i prezzi praticati fuori Valle e i
prezzi praticati in Valle, in modo da vedere in quale misura gli
agricoltori vengono a beneficiare di questo provvedimento
regionale.
Vorrei ancora ricordare che forse è necessario esaminare anche
il problema delle macchine che possono uscire dalla Valle d'Aosta,
non bisogna dimenticare che in campo nazionale è previsto un
contributo del 25% per le macchine di un valore inferiore a un
milione, sopra il milione solo ed unicamente un mutuo a tasso
agevolato.
La legge ponte sul piano verde prevede addirittura, in questo
caso, solo più mutui e non più i contributi; ecco quindi anche
questa possibilità che certe macchine acquistate in Valle vadano
fuori Aosta, altra cosa che secondo me dovremmo esaminare
attentamente. Cioè gli accertamenti noi li facciamo ogni qualvolta
in sede di controllo, li facciamo, noi li facciamo i controlli per
controllare se la macchina è presente nell'azienda al momento in
cui diamo il contributo, però evidentemente bisognerebbe fare il
controllo anche dopo alcuni anni, teniamo presente che le domande
sono salite come diceva prima a circa 3000 all'anno, e quindi
bisognerebbe nominare delle persone per poter seguire tutto questo
problema, il che non è facile, comunque noi abbiamo fra le 200
domande in sospeso, abbiamo diverse di queste che sono ferme
proprio perché non si trova la macchina, quindi si suppone che la
macchina sia andata fuori Valle.
Quindi, per ritornare all'interpellanza, vorrei solo dire che
inspiegabili ritardi, non è vero, non sono inspiegabili, è normale,
cioè le domande aumentano e malgrado gli aumenti di stanziamento,
non riusciamo a tenere l'entità di queste domande.
Per quanto riguarda invece i gravi danni agli agricoltori, come
ho detto prima, fino adesso non mi risulta che non ci siano questi
gravi danni per gli agricoltori e del resto è logico e
risaputo.
Per quanto riguarda invece i provvedimenti, ho fatto presente
che quest'anno ben 110 milioni in più sono stati previsti per
questa voce e con questo io penso che si potrà un po' raccorciare
questa distanza, però ritengo indispensabile, come ho detto prima,
fare un'indagine molto approfondita per renderci esattamente conto
di questa situazione.
Chabod
(D.C.)
- Noi abbiamo fatto questa
interpellanza proprio adesso perché, in previsione del bilancio,
allora abbiamo detto, così l'Assessore avrà la possibilità di poter
aumentare un po' questi contributi, perché, purtroppo, lei sa
benissimo che quei piccoli agricoltori che comprano per 200-300
mila lire, quelle 30-40 mila lire servono, ne hanno veramente
bisogno. Questi si trovano un po' in difficoltà, sono proprio quei
piccoli agricoltori.
Ad ogni modo io penso che nel prossimo bilancio l'Assessore
all'Agricoltura terrà conto di questo per poter almeno coprire, non
dico in tutto, ma almeno per non tardare più di un anno il
pagamento, perché due anni, sa anche l'Assessore...
Montesano (P.S.D.I.)
- Si passa all'oggetto n. 8, perché
il 7 verrà trattato nel pomeriggio.
