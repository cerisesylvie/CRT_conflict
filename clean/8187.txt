Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2628 del 26 febbraio 1987 - Resoconto
OGGETTO N. 2628/VIII - STUDENTI UNIVERSITARI VALDOSTANI -
ANAGRAFE E DATI SULLE PROVVIDENZE REGIONALI IN LORO FAVORE.
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Sandri:
INTERROGAZIONE CON RISPOSTA SCRITTA
VENUTO A CONOSCENZA degli organi di stampa che gli universitari
valdostani sarebbero oltre 1300 di cui un migliaio in corso;
RICORDATO che nel dibattito consiliare del 14 gennaio 1987
l'Assessore alla Pubblica Istruzione ha dichiarato l'esistenza di
una anagrafe degli studenti universitari aggiornata al 1985/86,
redatta in collaborazione con le differenti università;
CONSIDERATA l'importanza dell'istruzione universitaria e
post-universitaria per lo sviluppo culturale, economico e sociale
della nostra Regione;
INTERROGA
l'Assessore competente per conoscere:
-
i risultati di tale anagrafe;
-
i dati aggiornati al 986/87 se disponibili;
-
l'entità ed il numero delle provvidenze di "pre-salario"
assegnate per l'anno accademico '85-'86;
-
l'elenco delle assegnazioni di contributi straordinari a
studenti universitari o a laureati iscritti a corsi di
specializzazione per l'organizzazione di corsi o per altre
iniziative connesse a loro studi;
-
l'entità delle somme impegnate in tali contributi.
PRESIDENTE:
È stata data risposta con lettera n. 178 in
data 4 febbraio 1987.
