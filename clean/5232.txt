Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 103 del 14 febbraio 1983 - Resoconto
OGGETTO N. 103/VII - MANCATO RISPETTO DELLO ACCORDO SIGLATO
TRA I RAPPRESENTANTI DELLA MONTEFIBRE, DEL GOVERNO E DELLA REGIONE
PER LO STABILIMENTO DELLA CHATILLON S.p.A. (Approvazione di
mozione).
PRESIDENTE:
Do lettura della mozione presentata dai
Consiglieri Mafrica, Carlassarre, Cout, Péaquin, Tonino, Bajocco e
Carral:
MOZIONE
CONSIDERATO che in data 7 ottobre era stato siglato un accordo
tra rappresentanti del Governo, della Montefibre, della Regione
Valle d'Aosta e delle organizzazioni sindacali in merito alla
situazione dello stabilimento di Châtillon (ca. 500 addetti);
RICORDATO che in detto accordo venivano ritirati i licenziamenti
e la società Châtillon S.p.A. si impegnava a continuare l'attività
dell'impianto acetato (con almeno 120 unità lavorative) e che il
Gruppo Montefibre si diceva disposto con il supporto di Regione e
Governo a ricercare attività sostitutive per i lavoratori prima
addetti alla produzione di viscosa;
CONSTATATO che, a tre mesi dall'accordo la società decideva la
chiusura anche del reparto acetato, senza neppure at tendere la
scadenza di nove mesi di fase sperimentale previsti nell'intesa di
ottobre;
RILEVATO
che la perdita di altri 126
posti di
lavoro, dopo i 350 già cancellati in precedenza, rappresenta un
colpo durissimo per l'occupazione industriale nella media
Valle;
IL CONSIGLIO REGIONALE
DELLA VALLE D'AOSTA
DENUNCIA
i metodi ipocriti e la spregiudicatezza della direzione
Montefibre che continua sistematicamente a disattendere gli impegni
sottoscritti, anche quando gli stessi vengono solamenti presi alla
presenza dei Ministri competenti;
FA PRESENTE
al Governo che la firma dei suoi rappresentanti in calce ad un
accordo deve essere onorata, pena la credibilità delle
istituzioni;
INVITA
il Ministro del Bilancio, On. Bodrato, a convocare urgentemente
un incontro tra i rappresentanti del Gruppo Montefibre, della
Regione e dei lavoratori, per discutere dell'attuale gravissima
situazione dello stabilimento Châtillon;
DELIBERA
che copia della presente mozione sia inviata al Presidente
del Consiglio dei Ministri, ai Ministri del Bilancio,
dell'Industria e del Lavoro, ai Parlamentari valdostani, alla
Presidenza del Gruppo Montefibre, al Sindaco di Châtillon e alle
organizzazioni sindacali interessate.
PRESIDENTE:
Ha chiesto di illustrare la mozione il
Consigliere Mafrica, ne ha facoltà.
MAFRICA (P.C.I.):
Con questa mozione, facendo riferimento
alla situazione della Montefibre ed alla decisione da parte
dell'azienda di chiudere anche il reparto acetato, si denunciano i
metodi usati dalla Direzione Montefibre, si fa presente al Governo
quali erano i suoi impegni presi nell'accordo del 7 ottobre e si
invita il Ministro del Bilancio a convocare al più presto la
riunione fra Regione, Sindacati, Montefibre, per discutere della
situazione dello stabilimento di Châtillon.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD (D.C.):
Abbiamo avuto un incontro con il Ministro
quando siamo andati a Roma l'altro giorno; il Ministro è pronto a
riceverci al più presto. Siamo d'accordo di discutere con il
Ministro queste proposte.
PRESIDENTE:
Metto in approvazione la mozione in
oggetto:
ESITO DELLA VOTAZIONE
Presenti, votanti e favorevoli 25
Il Consiglio approva all'unanimità
PRESIDENTE:
Annuncio sin da ora che il prossimo Consiglio
sarà previsto per due giornate in modo che l'ordine del giorno
possa essere esaurito.
La seduta è tolta.
L'adunanza termina alle ore 20,01.
