Classificazione
ATTIVITÀ CULTURALI
BENI CULTURALI



Oggetto del Consiglio n. 3593 del 8 maggio 2024 - Resoconto
OGGETTO N. 3593/XVI - Interpellanza: "Valorizzazione dei siti
delle Insulae 51-52-59 in occasione delle celebrazioni della
nascita dell'Urbe di Augusta Praetoria Salassorum".
Bertin (Presidente) -
Il Presidente della Regione è
temporaneamente assente, pertanto riprenderemo le interpellanze che
fanno riferimento al Presidente della Regione successivamente.
Passiamo al momento all'interpellanza al punto n. 25. Ha chiesto la
parola il consigliere Lucianaz, ne ha facoltà.
Lucianaz (RV) -
À la fin de la prochaine année on va
célébrer la naissance d'Augusta Praetoria Salassorum, un moment
important qui nous permet de revenir sur la richesse architecturale
historique d'importants témoignages de la domination romaine. Avec
cette initiative on voudrait en particulier - et je remercie le
Chef du groupe qui me permet d'avancer certaines initiatives...
c'est magnanime, je peux le reconnaître - et donc je voudrais en
particulier me pencher sur l'aire de l'
insulae
51,
actuellement appelée "Giardino dei ragazzi". Je parle donc de rue
Festaz où, au fond du jardin, face au Château de Bramafam, ou Tour
si vous préférez, après la réalisation d'une voie cyclable, on se
retrouve une impactante clôture qui empêche totalement d'accéder
aux remparts et entrave même la vue et cela depuis désormais le
commencement de cette piste, de ces travaux, donc ça fait, je
dirais, plus d'une année et tout cela est fermé au public.
Toujours dans la même
insulae
51 et à côté, il y a la 52,
donc juste ici à côté, nous avons des importants témoignages du
passé juste au-dessous du
parking
où vous garez votre
bagnole, Monsieur l'Assesseur, je dirais des vestiges pas trop
valorisés.
Sans nous occuper de l'
insulae
59, en proximité du
castrum
de Bramafam, et toujours sur le même axe de
l'ancienne via dell'Impero, de fasciste mémoire, on retrouve deux
statues en bronze d'importantes dimensions, placées là depuis 1936,
si je rappelle bien, qui présentent à la population valdotaine et à
tous les touristes qui viennent en visite à Aoste l'image des deux
premiers dictateurs de Rome: Jules César et son arrière neveu
Octave, devenu après Auguste. Alors, si les raisons de la deuxième
présence, je parle d'Auguste, est compréhensible, comme au nom
d'Augusta Praetoria Salassorium, doit à sa volonté son édification,
sa naissance; on ne comprend pas bien la raison pour laquelle il y
a une statue de Jules César. Il a été un cadeau de Benito Mussolini
à la population d'Aoste, d'accord, mais maintenant, cela fait
presque 100 ans, on voit une statue qui représente un homme qui n'a
eu aucun lien avec notre communauté, avec l'histoire de la Vallée
d'Aoste, avec les questions valdôtaines; donc pourquoi maintenir
une statue qui n'a aucune raison d'être là s'il y a la volonté,
j'imagine pour la prochaine année, de revoir l'histoire d'Aoste,
revoir les thématiques de son emplacement, de la situation
historique, sociale, anthropologique, qu'il y avait à côté de cette
plaine, qui est devenue la plaine d'Aoste. Donc, je demande avec ma
troisième question s'il y a la volonté de la part de l'Assessorat
de revoir, d'une façon peut-être plus digitalisée, avec des moyens
plus modernes tous ceux qui étaient les témoignages, les
considérations, les études qu'on a faites sur cette période
importante pour notre communauté: je parle du 25 avant
Jésus-Christ; donc, j'écouterais avec intérêt votre réponse,
Monsieur l'Assesseur.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Rispondo a nome del Governo
regionale perché sono argomenti che sì toccano la Soprintendenza
alle attività e ai beni culturali, ma lei li pone giustamente come
argomenti anche di riflessione e le propongo anche alcune
riflessioni sulle quali potrebbe essere interessante anche aprire
un ragionamento sulla memoria, sulla storia, sul valore che la
storia e la contestualizzazione storica hanno a prescindere poi
dall'autenticità della storia stessa.
Lei mi chiede nella prima domanda: "come intende, in occasione
delle prossime celebrazioni di fausta romana memoria, valorizzare i
siti delle
insulae
51, 52 e 59 citati in premessa". Il sito
del Giardino dei ragazzi rientra a tutti gli effetti nel percorso
di valorizzazione della città romana, prevista nell'ambito delle
celebrazioni di "Aosta 2025". Nell'area giochi L. Brivio in via
Festaz ad Aosta si cela infatti un importantissimo sito
archeologico che contiene un ampio settore di alcune case private,
le
insulae
51 e 52 oggi visibili e l'
insulae
59, che
è conservata sotto il parco giochi dell'antica Augusta praetoria,
che sono databili tra il primo e il terzo secolo d.C.. Si tratta di
edilizia che oggi definiremmo popolare, costruita da più nuclei di
caseggiati pluripiani con numerosi ambienti di piccole dimensioni
gravitanti intorno ad aree cortilizie generalmente scoperte. A
separare le
insulae
settentrionali era la strada, il cardo
minore, orientata a nord sud, larga 8,20 metri porticata sul lato
occidentale e pavimentata in lastre di bardiglio che poteva
ospitare negozi e botteghe.
Tra i numerosi reperti trovati, tra l'altro, di ottima fattura,
figurano i medaglioni bronzei degli imperatori Adriano e Antonino
Pio, un cammeo in sardonica raffigurante la personificazione di
Africa e il meraviglioso balteo di parate in bronzo dorato
proveniente dal Mitreo dell'
insulae
59, oggi conservati al
MAR. Tra l'altro, approfitto di questa risposta per invitare i
Valdostani e chi ci ascolta comunque di andare a vederli perché
sono delle opere di fattura veramente eccezionale.
Per rispondere alla sua domanda, il sito sarà oggetto di
manutenzione straordinaria proprio in vista dell'apertura al
pubblico.
Domanda n. 2: "se non intenda razionalizzare le esposizioni
statuali di Gaio Giulio Cesare Ottaviano Augusto, ormai presente in
più di un punto della città e principalmente se intenda, ostentando
corretta visione storica, ricoverare in altri lidi più confacenti
la statua di Gaio Giulio Cesare, eradicandola da una terra che mai
il sanguinario tiranno calcò ne dominò. I falsi storici non rendono
onore allo studio e alla ricerca dei bravi professionisti che su
Augusta Praetoria Salassorum operano incessantemente. Come il
consigliere Lucianaz correttamente espone, le statue che oggi
campeggiano allo sbocco di Avenue Conseil des Commis e che
fronteggiano la stazione ferroviaria sono in quella posizione da
ormai più di 80 anni. La volontà dell'allora Governo italiano, come
lei ha citato di Benito Mussolini stesso, era proprio quella di
marcare fortemente l'identità romana in un'ottica di rilettura
storica centralista, come lei ha giustamente rilevato, del tutto
avulsa alla moderna stereografia che evidenzia piuttosto
l'impossibilità di attribuire facili e utilitaristiche etichette al
passato. Tuttavia, proprio il carattere politico e propagandistico
di tale statuaria assume oggi, agli occhi della persona di cultura,
priva di pregiudizi, un valore che il nostro Codice dei beni
culturali riconosce all'articolo 10, quando afferma che: "Le cose
immobili e mobili, a chiunque appartenenti, che rivestano un
interesse particolarmente importante a causa del loro riferimento
con la storia politica militare, della letteratura, dell'arte e
della cultura in genere, ovvero quali testimonianze dell'identità e
della storia delle istituzioni pubbliche, collettive o religiose
sono a tutti gli effetti beni culturali", almeno fino a quando non
sia intervenuta una verifica rispetto al loro interesse. Se da un
lato si può comprendere l'affezione che certa storiografia locale
mantiene nei confronti della memoria di una parte del passato dei
nostri territori, dall'altro non si può non rimarcare però - e
questo è stato anche argomento di riflessione che abbiamo fatto
insieme ai tecnici della Soprintendenza - la pericolosità di un
simile approccio, che porterebbe a risultati potenzialmente in
contraddizione con la stessa missione propria di una
Soprintendenza. Negli anni 20 e 30 del XX secolo, periodo qui
oggetto di attenzione, l'utilizzo con fini ideologici del ricordo
della Fondazione di Augusta Praetoria portò, ad esempio, alla
cancellazione di altre parti della città medievale di Aosta
percepite come inadatti alla "narrazione" imperante in quell'epoca.
Tra questi ricordiamo, a semplice titolo di esempio, la Cappella
della Trinità presso la Porta Praetoria. Non può e non deve essere
questo l'approccio di una moderna attività di tutela, non si agisce
sull'onda della "memoria" ma in linea con la storia - e parliamo di
storia con la "S" maiuscola - nella consapevolezza che non esistono
monumenti sbagliati ma solo opere frutto del tempo in cui sono
state concepite, come peraltro recita l'articolo del codice che le
ho appena letto. Per questo motivo non si ritiene di dover
prevedere la rimozione delle statue, quanto piuttosto - e di questo
la ringraziamo collega Lucianaz per lo stimolo e la provocazione -
si coglie l'invito, quello sì, a una sua più corretta
contestualizzazione che ne spieghi il significato storico moderno
ormai consolidato.
Lei chiede alla domanda n. 3: "se non ritiene che vada condotto
un approfondito studio relativamente al periodo legato alla nascita
dell'urbe augustana - quindi alla fine del primo secolo A.C., leggo
la sua domanda - che, oltre alle preziose testimonianze
archeologiche e i testi storici già noti, con l'ausilio di nuove
tecniche di studio e di ricerca, quale, ad esempio, l'utilizzo
della prorompente digitalizzazione, si vedrebbe favorire una più
approfondita conoscenza delle realtà antropiche, oltre che storiche
e architettoniche di quel periodo, permettendo pertanto un
approccio empatico più resiliente, storicamente sostenibile
dell'evento che, tramite le suddette manifestazioni, si intende
celebrare". Sono in corso da circa 4 anni studi approfonditi
supportati da moderne tecnologie condotti dal personale della
Struttura Patrimonio archeologico e restauro beni monumentali
relativi proprio al periodo storico inquadrabile alla fine del
primo secolo a.C.. Le faccio un esempio: il progetto "Siti d'alta
quota", condotto in collaborazione con l'Office cantonal du Valais
per mezzo di una convenzione, ha come scopo primario la conoscenza,
la conservazione e la valorizzazione di una rete di accampamenti
militari di epoca romana, età tardo repubblicana augustea, ubicati
in alta montagna tra Valle d'Aosta e Vallese, utilizzati per
conquistare il territorio alpino controllato all'epoca dai Salassi
e arrivare alla fondazione della nuova colonia di Augusta
praetoria. Lo studio dei siti archeologici e dei numerosi reperti
in essi trovati sta portando questo studio - questo per dire come
la storia viene modificata anche in base poi alle più recenti
valutazioni e ricerche -, sia dei siti archeologici che dei
reperti, a una rivalutazione di quelli che prima erano considerati
"villaggi salassi", interpretandoli appunto come avamposti
dell'Esercito romano inviato da Augusto. L'asservimento completo
dei Salassi - condotto anche con l'ausilio di altre popolazioni
locali, questo non dobbiamo dimenticarcelo - si compì, come lei ha
giustamente citato, nel 25 a.C. con la costruzione della nuova
città, nella quale gli sconfitti, come ci racconta l'attuale
storiografia, poterono trovare spazio e nuove forme di vita sociale
per mezzo di commerci e matrimoni, arrivando addirittura a
ricoprire importanti cariche pubbliche, come dimostrano alcune
iscrizioni aostane.
Presidente -
Per la replica, la parola al consigliere
Lucianaz.
Lucianaz (RV) -
Assessore, non posso non ringraziarla per
questa risposta abbastanza dettagliata, abbiamo appreso parecchie
notizie di cui io non ero al corrente, quindi la ringrazio.
Qualche appunto glielo devo sollevare, il fatto che comunque
rimarrà questa statua di Giulio Cesare, non so in che modo si potrà
giustificare la sua presenza, comunque rimarrà lì ad imperitura
memoria, un personaggio storico che nulla ha a che fare con la
nostra Valle, ripeto, quindi continuerò a criticare questa
ostentazione. Abbiamo criticato la lupa di Piazza del Fascio per
tanto tempo, è ancora lì e nessun'altra giustificazione storica ha,
però probabilmente siamo affezionati a questi simboli della Roma
eterna.
Sul fatto della sconfitta dei Salassi io apprezzerei un
approfondimento, perché la logica mi spinge a interrogarmi sul
fatto che la cinta muraria è stata creata a partire dal 25 d.C.,
quindi un periodo di due anni, credo, per edificarla... è stata
edificata una cinta muraria di dimensioni ciclopiche: circa 6
metri, con un posto di guardia impressionante, in una terra di
sconfitti dove vigeva la Pax Augusta, dove vi chiedo: ma per quale
ragione è stata edificata una cerchia così importante di mura a
difesa di una città se l'avversario era stato sconfitto e venduto
al mercato di Ivrea, come raccontano storici, tipo Dione Cassio
vissuto nel III secolo d.C. o Svetonio vissuto 100 anni dopo i
fatti. Vi chiedo quindi per quale motivo è stata edificata una cosa
così importante se non c'erano nemici? Se i nemici erano stati
sconfitti? È una delle ragioni per le quali apprezzerei uno studio
più approfondito.
Detto questo, contesto fortemente la presenza di certi simboli
che, ripeto, secondo me, è un'offesa al buon senso e alla storia
ma, ripeto, mi ritengo soddisfatto della sua risposta.
