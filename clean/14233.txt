Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 756 del 22 giugno 1994 - Resoconto
OGGETTO N. 756/X - Concessione di un contributo di lire
13.780.000, ai sensi della legge regionale 20 agosto 1993, n. 69,
al CRAL Cogne di Aosta per l'organizzazione del saggio di fine anno
dei corsi di musica e danza.
Deliberazione - Il Consiglio
Premesso che:
La legge regionale n. 69 del 20 agosto 1993 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico.
Il sig. Delio Donzel, presidente del CRAL Cogne di Aosta, ha
presentato in data 11 aprile 1994 due richieste tendenti ad
ottenere un contributo per l'organizzazione dei saggi di fine anno
dei corsi di musica e di danza.
Le iniziative si terranno rispettivamente il 23 e il 25 maggio
1994 presso l'Auditorium del CRAL Cogne e il 28 maggio 1994 presso
il Palaghiaccio di Aosta.
Il Presidente del CRAL Cogne ha presentato inoltre un
dettagliato preventivo delle spese che ammontano a lire
27.555.000;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8, comma 1 della legge regionale 20 agosto
1993, n. 69.
La Giunta, su proposta dell'Assessore alla Pubblica Istruzione,
ritiene opportuno aderire alla richiesta mediante la concessione di
un contributo di Lire 13.780.000, pari al 50 percento della spesa
preventivata, ai sensi dell'articolo 3, comma 1 della legge
regionale n. 69/1993.
La spesa graverà sui fondi versati dalla SITAV in applicazione
dell'articolo 16 della convenzione regionale del 16 febbraio 1978,
repertorio n. 5099 ed utilizzabili per il finanziamento delle
attività culturali realizzate ai sensi delle leggi regionali 20
agosto 1993, n. 69 e 21 dicembre 1993, n. 89, come stabilito dalla
deliberazione di Giunta
 n. 1412 in data 25 febbraio 1994.
Visto il parere favorevole rilasciato, in assenza del Dirigente,
dal Vicedirigente dei Servizi Culturali dell'Assessorato della
Pubblica Istruzione, ai sensi dell'articolo 72 della legge
regionale n. 3/1956 e successive modificazioni e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Richiamata la legge regionale 20 agosto 1993, n. 69;
Delibera
1) di approvare, ai sensi dell'articolo 3, comma 1 della legge
regionale 20 agosto 1993, n. 69, la concessione al CRAL Cogne di
Aosta (C.F. 80008190078) di un contributo di lire 13.780.000
(tredicimilioni-settecentottantamila), pari al 50 percento delle
spese preventivate, per l'organizzazione dei saggi di fine anno dei
corsi di musica e di danza in programma rispettivamente il 23 e 25
maggio 1994 presso l'Auditorium del CRAL Cogne e il 28 maggio 1994
presso il Palaghiaccio di Aosta;
2) di impegnare la spesa di Lire 13.780.000
(tredicimilionisette-centottantamila) con imputazione al capitolo
72550 ("Gestione del fondo versato dalla SITAV in applicazione
dell'articolo 16 della convenzione in data 16 febbraio 1978, rep.
n. 5099 e successive modificazioni ed integrazioni") del bilancio
di previsione della Regione per l'anno 1994 che presenta la
necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in due rate:
- la prima di lire 8.268.000
(ottomilioniduecentosessantottomila), pari al 60 percento
dell'importo concesso immediatamente dopo che la presente
deliberazione è divenuta esecutiva;
- il saldo, pari al 40 percento, fino ad un massimo di lire
5.512.000 (cinquemilionicinquecentododicimila) su presentazione di
un dettagliato e documentato rendiconto, tenendo presente che il
contributo in questione non è soggetto alla ritenuta d'acconto del
4 percento prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Se nessuno chiede la parola, i
consiglieri sono invitati a votare.
Presenti, votanti e favorevoli: 32
Il Consiglio approva all'unanimità
