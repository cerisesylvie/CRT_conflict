Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1688 del 19 dicembre 1990 - Resoconto
OGGETTO N. 1688/IX - Comunicazione al Consiglio di
provvedimento amministrativo concernente variazione al bilancio di
previsione della regione per l’anno 1990.
Presidente - Do lettura del testo della delibera:
Il Consiglio regionale
- ai sensi del primo e quinto comma dell’articolo
42 della legge regionale 27 novembre 1989, n. 90;
prende atto
della comunicazione della seguente deliberazione della Giunta
regionale:
Oggetto n. 9884 in data 16 novembre 1990: Variazione al bilancio
di previsione della Regione, per l’anno 1990, per
maggiori assegnazioni statali.
Presidente
- Ha chiesto di parlare
l’Assessore alle Finanze Lavoyer, ne ha facoltà.
Lavoyer (ADP)
- Le maggiori assegnazioni statali per le
quali si è reso necessario il presente provvedimento sono state
comunicate dall’ufficio entrata in data 3 ottobre
’90 e riguardano:
a) Assegnazioni relative al fondo sanitario nazionale di parte
corrente.
La prima assegnazione è di L. 40.883.000 per il 1988 per
prevenzione e repressione delle sofisticazioni concernenti il
metanolo, assegnate con deliberazione CIPE del 13 ottobre
’89 ai sensi della legge 462/86.
La seconda assegnazione è di L. 70 milioni, relativa al 1989,
per borse di studio per medici neolaureati, assegnate con
deliberazione CIPE del 13 ottobre 1989.
La terza assegnazione è di L. 39.747.000 relativa agli anni
1987-89 per la lotta all’AIDS, assegnata
dall’Istituto superiore di sanità.
La quarta assegnazione è di L. 128.756.000, relativa al 1989,
per mutui pre-riforma afferrenti l’edilizia
sanitaria, assegnati con delibera CIPE del 13 ottobre 1989.
La quinta assegnazione è pari a L. 1.052.044.000, relativa al
1989, per il risanamento sanitario degli allevamenti animali,
assegnata con delibera CIPE del 12 aprile ’89: L.
1.007.044.000 per TBC e brucellosi, L. 45.000.000 per leucosi.
b) Assegnazioni per l’attuazione di interventi
programmati in agricoltura.
La prima assegnazione è di lire 297.000.000 relativa al 1989 per
l’innovazione e lo sviluppo della meccanizzazione
agricola, assegnati con DM 72764 del 16 novembre 1989.
La seconda assegnazione è di L. 99.160.000, relativa
all’anno 1987, per l’attuazione degli
interventi previsti dalle decisioni CEE n. 81/518 in materia di
statistica agraria, assegnate con DM n. 11175 del 24 novembre
1989.
La terza assegnazione è di L. 30.020.000, relativa al 1988, con
finanziamento del piano di lotta contro
l’ipofecondità e la mortalità neo e post-natale del
bestiame, assegnata con DM il 13 gennaio 1989.
La quarta assegnazione è di L. 78.000.000 per il cofinanziamento
del piano di lotta fitopatologica integrata e così ripartita: 42
milioni relativi al 1988, 36 milioni relativi al 1989.
c) Assegnazioni per l’attuazione di interventi
diversi.
La prima assegnazione è di L. 28.207.300 relativa al 1988 per il
finanziamento del piano degli asili nido, legge 891/77, assegnata
con DM del 16 novembre 89, sulla base della popolazione infantile
al censimento del 1981 e dei posti bambini in asilo nido al 31
novembre 1987.
La seconda assegnazione è di L. 62.012.850 relativa al 1988 per
contributi a favore di imprese artigiane mediante
l’utilizzo della quota ripartita del 75 per cento
del fondo nazionale per l’artigianato, legge
399/87.
Presidente
- Qualcuno chiede la parola? Il Consiglio è
chiamato a prendere atto.
Il Consiglio prende atto
***
