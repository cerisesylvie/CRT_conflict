Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 759 del 9 ottobre 2014 - Resoconto
OGGETTO N. 759/XIV - Interpellanza: "Comunicazione agli
agricoltori dell'entità dei contributi da liquidare da parte di
AGEA".
Presidente -
Per l'illustrazione, ha chiesto la parola il
collega Nogara, ne ha facoltà.
Nogara (UVP)
- Merci Président.
Bene, inizierei o, meglio, ripartirei dal fatto che con
l'interpellanza, sempre su AREA, dello scorso Consiglio abbiamo
ottenuto solo parziali risposte, infatti nell'altra interpellanza
che abbiamo presentato nel Consiglio scorso lei mi ha risposto a
due domande, ma all'ultima domanda, la più importante, non mi ha
risposto, allora insisto sul problema. Da diversi anni AREA non
invia più lettere - prima lo faceva - agli agricoltori per dare la
situazione, la loro situazione per quanto riguarda soprattutto i
pagamenti o quanto è loro dovuto per l'anno in corso che prendono
la domanda. Mi riallaccerei subito ad un fatto, nel senso
che...adesso qua mi riferisco sempre all'ex Assessore, ora
Consigliere Isabellon, che mi sembra due o tre, quattro...come si
chiamano? assemblee dell'AREV passate, si era impegnato
ufficialmente a ripristinare questo sistema, cioè che l'AREA
facesse di nuovo le lettere agli agricoltori. Dal momento che
questo non è avvenuto, allora mi riferisco a lei adesso, Assessore
Testolin, spero che lei si prenda il
"
badò"
(traduzione letterale dal patois: "peso") di rimettere in piedi
questo sistema; ma perché le chiedo questo? Le chiedo questo perché
ci sono state diverse situazioni, che degli agricoltori, non
vedendo sul conto versata nessuna cifra, hanno iniziato la solita
processione all'AREA per chiedere al Direttore se, per piacere, non
poteva vedere qual era la situazione. Alla fine dovevano fare una
richiesta ufficiale per avere la loro situazione e si scopriva che
c'era, per esempio, la decisione da parte dell'AREA di dargli un
determinato
tot
di soldi, perché spettava agli agricoltori e
invece l'AGEA gliene liquidava altri, e alla fine veniva spiegato
che probabilmente era un problema di superfici, non superfici,
eccetera.
Questo sistema dev'essere di nuovo un po' ripristinato, io con
un "116" le ho richiesto, data 29 settembre, non mi è ancora
arrivato...la richiesta appunto della lettera che ha fatto AREV
all'AREA, per sapere come operano per i pagamenti agli agricoltori
del verde. Non mi è ancora arrivata, però ho avuto delle
informazioni su quanto è stato risposto e diciamo che le
risposte...sarebbe perfetto, sarebbe eccezionale se AREA facesse
tutto questo...questa pratica fosse giusta, come l'hanno elencata,
perché è come dovrebbero fare, ecco, bisognerebbe solo inserire ad
un certo punto il fatto che, una volta che AREA ha stabilito quanto
va ad un agricoltore per il verde agricolo e lo comunica ad AGEA,
con un'altra lettera lo comunica all'agricoltore, anche solo per il
fatto che l'agricoltore, se non viene pagato, se ci sono dei
problemi, ha tutto in mano per potersi...io dico incavolare, ma
denunciare AGEA, denunciare AREA se non viene pagato o addirittura
rivalersi sui CAA, perché sennò succede quello che sta succedendo
adesso che tutti...c'è la processione dal Direttore di AREA per
chiedergli per favore...lui si mette lì al computer, dice: "fra un
mese ti pagheremo", poi questa cosa va avanti per quattro-cinque
mesi, fino a quando, per sfinimento, a volte arriva o non arriva
niente.
Tra l'altro, qua incominciamo a parlare del malfunzionamento o
della non perfetta organizzazione di AREA. Per quello che riguarda,
per esempio, il pagamento di tutte quelle pratiche bloccate dalla
Finanza, nel mese di luglio dovevano essere immediatamente
sbloccate. Ad un certo punto il Direttore AREA per un
periodo...proprio in quel periodo di giugno non c'era, degli
agricoltori sono andati a lamentarsi...sono state inserite sei
pratiche, queste sei pratiche nel giro di dieci giorni sono state
pagate. Ci è poi stato detto che ci sono stati dei problemi quando
è tornato il Direttore di AREA, che doveva essere lui a decidere
queste cose, morale della favola: le pratiche adesso sono state
pagate per...sarà il 98 percento, a metà ottobre, comunque sei
pratiche non sono ancora state pagate, sono state forse bloccate
lì, non si sa per quale motivo, queste sarebbero cose interessanti
da capire e da sapere, e lei, Assessore, penso che sappia benissimo
anche a quali pratiche io mi riferisco.
Una cosa che mi ha stupito abbastanza è che per i problemi che
ci sono stati nel 2013...ci sono stati dei problemi di inserimento
di pratiche, adesso io non sto a dire di chi è la colpa, perché qui
siamo sempre da capo...se è dei CAA, se non è dei CAA, se è di AREA
o non è di AREA. Io so per certo che probabilmente c'è stato un
disguido proprio coi CAA per queste pratiche, però AREA si era
presa l'incarico di cercare di risolvere questa situazione, però
l'ha risolta con una lettera del maggio 2014, dove diceva
chiaramente che queste pratiche non inserite entro il 15 di maggio
non venivano pagate da AGEA. Io mi chiedo una cosa: se questa
lettera è partita da AREA verso gli agricoltori perché le pratiche
non sono state inserite, perché delle pratiche del 2008-2009 non se
ne sa più niente e non è arrivata nessuna lettera a nessuno? Le
pratiche 2008-2009 non sono state inserite o da AREA, o da AGEA,
cioè se la discutono loro due, però è quello che le ho detto
l'altra volta, Assessore, la prego, questa volta nella sua risposta
di dirmi queste pratiche qua a chi spetta...chi deve pagarle,
perché qua si lavora sempre, si specula sempre sulla pelle degli
agricoltori! Allora, questa gente che ha presentato le domande,
perfette e in tempo, è dal 2008-2009 che aspetta che vengano
liquidate e, per una discussione tra AREA e AGEA, che se ne fregano
bellamente della situazione critica in cui versano gli
agricoltori...loro non sanno ancora di questi soldi che devono
prendere di che morte devono morire. Quelle del 2013, da
informazioni che ho avuto, sembra che forse ci sia la possibilità
che siano pagate, eh, da parte dei CAA. Io spero che nella sua
risposta ci dia delle informazioni un po' precise, visto anche la
sua trasferta a Roma e l'incontro con...magari abbiamo la
possibilità di avere delle risposte precise e delle risposte
incoraggianti per gli agricoltori valdostani. Grazie.
Presidente
- Grazie. Per la risposta, ha chiesto la
parola l'Assessore Testolin, ne ha facoltà.
Testolin (UV)
- Grazie Presidente.
Innanzitutto, solo per rispondere parzialmente a quelle che sono
delle domande che hanno ampliato evidentemente l'orizzonte anche un
po' di quella che era l'interpellanza presentata e per dare due
informazioni puntuali su quelle che sono le affermazioni che sono
state fatte dal collega Nogara nella sua presentazione. Solo per
significare come le sei pratiche che erano state pagate, senza
entrare nei particolari, perché ci si perderebbe un attimino,
facevano parte di domande a campione che non erano state mandate
nell'anno 2013 per l'anticipo, e quindi erano lavorabili, mentre
quelle che sono state pagate successivamente sono state rese
lavorabili solo dal mese di maggio in avanti. Questa quindi è una
motivazione tecnica per cui alcune sono partite in anticipo
rispetto ad altre e le altre sono state inserite da maggio in
avanti e sono state pagate, mi sembra, nel mese di settembre,
questo è l'aspetto tecnico.
Per quanto riguarda la trasferta a Roma, era già preventivata da
qualche tempo per definire anche con AGEA altri aspetti che
riguardano tutta la programmazione, non soltanto il verde agricolo,
ma anche tutte le misure strutturali, che necessitano di
un'attenzione particolare, per far sì di non trovarci, diciamo, con
delle spese non effettuate, quindi su dei lavori che devono andare
avanti sia da parte di privati, sia di Amministrazioni pubbliche,
in modo da poter garantire un corretto avanzamento di quella che è
la spesa sul PSR. All'interno di questa trasferta si è
evidentemente parlato anche delle pratiche 2009, che sono state già
oggetto nella precedente programmazione di contatti, così come
aveva detto lei, giustamente, nella passata seduta del Consiglio,
dove c'erano stati già dei contatti, anche verbalizzati, tra AGEA,
AREA e i CAA e dove si è cercato di trovare una soluzione che,
peraltro, era già stata abbozzata sia nel 2008...sia nel 2009, sia
nel 2010, sia nel 2011, poi, per tutta una serie di motivi, era
stata, così, troncata. Adesso si è definita una ricerca, un metodo
per poter addivenire ad una soluzione che permetta di capire se si
può trovare una soluzione dove AGEA permetta l'inserimento di
queste pratiche, dunque i pagamenti, o si debba scegliere delle
strategie diverse, quindi nelle prossime settimane questo sarà
comunque oggetto di verifica.
Per quello che riguarda le domande specifiche di
quest'interpellanza:
"se esiste la volontà di ripristinate le
comunicazioni d'ufficio sulle simulazioni di quanto AGEA dovrà
liquidare, sulle eventuali riduzioni, anomalie o errori, onde
evitare agli agricoltori inutili processioni negli uffici di AREA
VdA"
, si sottolinea che, fatta salva la volontà di comunicare
gli importi oggetto di premio, in questi ultimi anni sono
intervenute una serie di difficoltà, che evidentemente
richiederebbero approfondimenti tecnici specifici sulle tematiche
in oggetto, che verrebbe abbastanza lungo affrontare. In questa
sede, comunque, si ritiene opportuno ricordare alcuni elementi:
prima del passaggio ad AREA VdA gli importi erano direttamente
calcolati dai servizi regionali, che contestualmente comunicavano
ad AGEA le relative proposte di liquidazione. Oggi il contesto è
differente poiché le liquidazioni sono fondate su esiti istruttori
basati sul sistema di gestione, controllo e comparazione delle foto
aeree. La disponibilità degli importi da liquidare emerge solo al
momento dell'autorizzazione alla liquidazione tramite gli elenchi
trasmessi ad AGEA al termine delle operazioni istruttorie, cioè
degli atti amministrativi che permettono la liquidazione stessa.
Questa liquidazione coincide con gli importi autorizzati, fatte
salve sanzioni, recupero e sospensioni degli aiuti operati da AGEA
al momento del pagamento. Diciamo quindi che, fatta una prima
analisi, dove mettiamo che l'agricoltore debba prendere 10 mila
euro, questi 10 mila euro alla fine di quest'istruttoria possono
essere effettivamente 10 mila o di meno e quello sarà l'importo che
viene inviato a Roma, ad AGEA. Quest'importo che viene inviato ad
AGEA sarà quello se nel momento del pagamento AGEA non applicherà
sanzioni o blocchi, come possono essere quello della Finanza, o
altre cose delle quali AREA non è a conoscenza.
Il servizio di comunicazione degli importi agli agricoltori è
comunque attivo su richiesta, tant'è vero che adesso per gli
anticipi bancari, a fronte di un incasso che ci dev'essere da AGEA,
è possibile comunicare ad un agricoltore l'importo presunto di
quello che dovrebbe essere il suo verde agricolo. Si deve tenere
conto del fatto che eventuali problematiche possono emergere
solamente in fase istruttoria, quindi, per quanto concerne le
difficoltà, tra le cifre risultanti da una prima simulazione e gli
importi a quelle proposte alla liquidazione incidono dunque le
varie fasi istruttorie, che possono portare a modifiche degli
importi, vale a dire che se io dico che può prendere 10 mila euro -
quello che spiegavo prima -, durante l'istruttoria questi 10 mila
euro possono essere limati per una serie di conseguenze. Una
comunicazione attendibile potrebbe dunque essere inviata
esclusivamente al beneficiario nel momento in cui si invia ad AGEA
gli elenchi delle domande da pagare. Crediamo che questo tipo di
intervento possa essere preso assolutamente in considerazione, così
come si cercherà di elaborare anche un sistema informativo che
permetta ad AREA di comunicare agli interessati l'eventuale
sospensione a vario titolo della propria domanda, quindi anche se
una domanda dovesse essere sbloccata in tempi, diciamo,
ragionevolmente ristretti, si deve mettere in piedi un meccanismo
per cui...questo chiaramente scegliendo anche un metodo di
informazione che non sia oneroso, quindi tramite PEC o qualcosa del
genere: ecco, questa è un po' l'idea.
In merito al secondo punto:
"se intenda comunicare
ufficialmente, tramite lettera, a tutti gli agricoltori che hanno
ancora degli arretrati da percepire, a partire dall'anno 2008, le
cifre loro spettanti e quando verranno liquidate"
, per
rispondere alla domanda, è doveroso prioritariamente sottolineare
come quelli che vengono definiti "arretrati da percepire" sono in
realtà delle domande di aiuto che in fase di elaborazione hanno
evidenziato delle problematiche principalmente dovute alla loro
possibile non ammissibilità, quindi potevano anche essere delle
domande che non avevano titolo per essere richieste...al non
rispetto degli impegni annuali o pluriennali che l'agricoltore si
era preso, per cui possono portare a delle problematiche, e
conseguentemente oggetto di possibili sanzioni parziali o totali, o
soggette ad esiti di
refresh
, cioè ad un confronto con le
nuove foto che vengono ogni due anni ripresentate per il confronto
sul territorio...non definitivi, o all'incongruenza tra le
superfici richieste a premio e quelle effettivamente detenute, cioè
ci possono essere delle casistiche all'interno delle quali la
domanda, diciamo, non trova corrispondenza per quello che è stata
espressa.
Quest'attività, seguita con ancor maggiore attenzione rispetto
all'ordinario, dall'inizio di quest'anno, in funzione anche
dell'imminente termine dell'attuale programmazione 2007-2013, ha
l'obiettivo di portare evidentemente a chiusura tutte le posizioni
a vario titolo sospese durante questo periodo entro la fine della
programmazione stessa, addivenendo quindi alla possibilità o meno
del loro pagamento e della quantificazione dello stesso, perché
evidentemente ci potranno anche essere situazioni dove non si
riuscirà a dare corso ad un pagamento perché la domanda non ne
aveva diritto. Solo in presenza di esiti istruttori positivi e
definitivi sarà dunque possibile, così come evidenziato nell'altra
risposta...sarebbe nostra intenzione comunicare di volta in volta
gli importi inviati a pagamento, utilizzando anche qua,
evidentemente, metodi che siano non troppo onerosi per la pubblica
amministrazione. Grazie.
Presidente -
Grazie Assessore. Per la replica, la parola
al Consigliere Nogara.
Nogara (UVP) -
Merci Président.
Benissimo quanto mi ha detto in parte per quanto AREA dovrebbe
comunicare agli agricoltori, va bene, lei però ad un certo punto mi
ha parlato...io appunto ne ho una sotto mano, una lettera,
praticamente una richiesta di documentazione che fa l'agricoltore
quando vede che sul suo conto non arriva niente, allora chiede la
lettera di documentazione. Lei mi ha detto che la lettera di
documentazione vale per gli anticipi bancari, dove si inserisce la
simulazione di quanto dovrebbe prendere. Allora se va bene per gli
anticipi bancari, mi spiega questa simulazione che valore ha? Io su
questa lettera ho una simulazione, per esempio, del 2010 che dava
10 mila euro, l'allevatore ne ha presi 4 e 98. Allora quando è
andato a chiedere del perché e del come, dopo dieci volte che è
andato senza esagerare, le assicuro senza esagerare, è stato detto
che c'erano dei problemi di superficie e che il Direttore - questo
mi ha autorizzato l'agricoltore a dirlo - non andava giù a Roma a
chiedere l'elemosina per lui. Qua cioè ci troviamo in situazioni
dove degli agricoltori che hanno presentato le domande, che hanno
presentato tutto, che è stato registrato, che è stato tutto
dichiarato in regola, dove l'AREA gli fa una simulazione di 10.400
euro e poi gliene danno 4 e 89...allora capisce perché io le dico
queste cose? Allora, va bene tutto, io le dico: va bene tutto se
viene comunicato tutto all'agricoltore, ma che la superficie...tra
l'altro, era la stessa, qua c'è anche la cosa della superficie,
l'anno prima, l'anno dopo...allora, che lui debba andare...almeno
che lui sappia se deve denunciare AGEA perché non lo paga, che
possa denunciare AGEA che non lo paga in base a quello che gli ha
scritto AREA, perché AREA gli ha messo nero su bianco com'è la sua
situazione. E queste situazioni devono arrivare a tutti gli
agricoltori, perché tutti devono essere in grado di sapere quello
che possono fare, anche, al limite, a livello giuridico, perché si
trovano in situazioni che passano degli anni...io la situazione che
le ho detto è del 2010, siamo nel 2014. Allora qui io continuo a
ripeterglielo: c'è una grave mancanza di organizzazione ad AREA e
questa mancanza di organizzazione e di rispetto anche verso gli
agricoltori dovrebbe essere controllata dall'Amministrazione, è
quello che le ho detto nell'altra interrogazione. Allora, la
relazione che mi ha fatto il dottor Pasquettaz - che non è lui che
l'ha fatta, ma l'ha fatta il Direttore di AREA - non c'entra
niente, qua bisogna fare dei controlli sull'operato di AREA. La
lettera che AREA ha mandato all'AREV è perfetta, le dico io che è
perfetta, mancano solo le comunicazioni agli agricoltori, ma come
prassi di cose che dovrebbero fare è perfetta...peccato che
facciano tutto il contrario.
Lei poi mi ha parlato del perché non sono state ammesse nel
2008-2009 certe pratiche, guardi che nel 2008-2009 non c'entrano
niente le foto aree...
(interruzione dell'Assessore Testolin, fuori
microfono)
...ecco, scusi allora, avevo capito quello delle foto aeree,
perché nel 2008-2009...e, se vuole, le faccio vedere, ma ce li ha
senz'altro, i verbali degli incontri con AREA e AGEA, è un problema
loro...
(nuova interruzione dell'Assessore Testolin, fuori
microfono)
...no, ma io...scusi, ho capito male allora, pensavo mi avesse
detto quello delle foto...è un problema loro di inserimento e io le
ripeto: visto che gli agricoltori hanno presentato nei tempi giusti
e in regola, perché ci sono anche gli elenchi degli agricoltori ai
CAA controfirmati da AREA che sono stati mandati nei tempi giusti e
sono state lavorate le pratiche dai CAA...è un problema di
AREA-AGEA. Io all'ultimo punto le ho chiesto quando e come verranno
pagate, perché questa gente si aspetta questo e voi, come
Amministrazione, dovreste almeno dargli una risposta, almeno
scrivergli una lettera su questa situazione 2008-2009, almeno
questo io chiedo, non chiedo altro. Grazie.
Presidente
- Grazie collega Nogara. Punto 20 all'ordine
del giorno.
