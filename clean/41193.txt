Classificazione
ENERGIA
Energia idroelettrica



Oggetto del Consiglio n. 363 del 5 febbraio 2019 - Resoconto
OGGETTO N. 363/XV - Interrogazione: "Predisposizione di uno
studio per valutare la potenziale possibilità di sfruttamento delle
acque a fini idroelettrici da parte dei consorzi di miglioramento
fondiario".
Rini (Présidente)
- Point n° 11 de l'ordre du jour. Pour
la réponse, la parole à l'Assesseur Borrello.
Borrello (SA) -
Ho già avuto modo di parlarne con il
collega Luboz anche all'interno della III Commissione consiliare,
quando c'è stata la possibilità di audire il Coordinatore del
dipartimento, l'ingegner Rocco, in virtù anche della tipologia
della richiesta che lei ha prodotto, dove mi chiede tutta una serie
di documentazioni, di cui le ho già fornito copia in modo da
agevolare lo sviluppo della mia risposta.
Per quanto attiene la prima questione, tutti i consorzi di
rilevamento fondiario presenti sul territorio regionale,
attualmente sono 176, dispongono di diritti di derivazione d'acqua,
i quali sono effettuati sui corpi idrici superficiali, ma in alcuni
casi anche all'interno di corpi idrici sotterranei. In allegato
abbiamo formulato l'elenco dei 176 consorzi di miglioramento
fondiario, utili anche per quanto riguarda un programma tecnico che
si chiama Segrian per quanto riguarda l'accesso ai contributi del
TSR: questa è una cosa importante per avere un'analisi omogenea
delle potenzialità di accesso ai contributi a livello europeo.
Per quanto riguarda la seconda questione, attualmente sul
territorio regionale risultano già rilasciate 64 subconcessioni di
derivazione d'acqua a uso idroelettrico al servizio di impianti che
sfruttano alcune infrastrutture di proprietà di consorzi di
miglioramento e di consorzi irrigui, di queste solo 30 sfruttano
anche il diritto di derivazione in capo al consorzio. Per quanto
riguarda questo dettaglio, all'interno dell'allegato 2, ha tutta la
formulazione dei titolari. A titolo informativo si allega
un'ulteriore tabella: la tabella n. 3 per quanto riguarda invece le
domande, che sono attualmente in istruttoria, e sono 25 domande,
oltre alle 64 che precedentemente le ho annunciato, con il dato
aggiornato al 31 dicembre 2018.
Terzo quesito: abbiamo formulato un elenco di consorzi di CMF
che hanno promosso o stanno promuovendo le iniziative legate allo
sfruttamento a scopo idroelettrico, con diritti di derivazione a
scopo irriguo, sono riepilogati nella seguente tabella, all'interno
della quale si evidenzia una considerevole disomogeneità delle
iniziative, alcune di queste iniziative riguardano la realizzazione
di impianti idroelettrici caratterizzati da una potenza nominale di
pochi chilowatt, che è necessaria per esigenze puntuali del CMF.
Altre invece riguardano un aspetto più di carattere economico,
destinate alla produzione e alla vendita dell'energia da immettere
in rete. Il discorso della rete, dell'immissione in rete con tutto
quello che è legato agli incentivi è un elemento importante da
prendere in considerazione, anche per andare a sviluppare l'ultimo
quesito che lei ha posto.
Per quanto attiene all'ultima sua domanda, non è stato mai
commissionato dall'Amministrazione regionale uno studio che possa
andare a valutare la potenzialità. Riteniamo che potrebbe essere
utile anche all'interno dell'evoluzione del piano di tutela delle
acque, dove sappiamo che ci sono diversi portatori di interesse,
trovare il giusto equilibrio rispetto alla potenziale fruizione
della risorsa idrica, rispetto alle esigenze di salvaguardia del
territorio. Bisogna anche riconoscere per onestà intellettuale che
avere una potenzialità di produzione teorica di energia non
significa che poi concretamente esista la possibilità di realizzare
una centralina perché entra in gioco anche la valutazione dei costi
di realizzazione. I costi sono strettamente connessi anche con lo
stato delle reti e con la necessità di intervento su di esse. È
quindi una valutazione generale della manutenzione dei CMF
all'interno del territorio regionale. Bisogna poi anche tenere
conto - e questo è un elemento importante - anche dei possibili
ricavi, dell'esistenza e della consistenza degli incentivi per
quanto riguarda le risorse rinnovabili a livello nazionale. Per
quanto riguarda la disponibilità, l'abbiamo già manifestata
all'interno della commissione di fare un ragionamento complessivo
all'interno del piano di tutela delle acque.
Cito ancora un ulteriore passaggio: con la direttiva n. 3 del
2017 dell'Autorità distrettuale del Po sono cambiate le regole per
quanto riguarda le nuove possibilità di utilizzare e di realizzare
questi impianti e si prendono in considerazione le esigenze
effettive legate alla situazione in essere. Le ho fornito
documentazione, in ogni caso, anche in virtù di una risposta, che
dovevo formulare alla collega Minelli in merito al PTA e con la
manifestata disponibilità di parlarne in commissione, potremo
approfondire, quando lei ritiene, l'argomento.
Dalle ore 16:06 assume la presidenza il Vicepresidente
Rollandin.
Rollandin (Presidente)
- Per la replica, la parola al
collega Luboz.
Luboz (LEGA VDA)
- Merci Monsieur l'Assesseur, je vous
prie de remercier aussi vos bureaux pour l'excellent travail qui
ont réalisé. C'est un argument que j'ai beaucoup à
cœur, car dans mon temps libre je gère -
maintenant est un peu plus limité - un consortium d'amélioration
foncière et vous savez les difficultés qui ont les bénévoles qui
gèrent les consortiums d'amélioration foncière. Je retiens que la
ressource "eau publique" pourrait revenir en quelque sorte à aider
les consortiums pour ce qui est des frais de manutention de leurs
œuvres.
So in diverse realtà quanto siano remunerative queste risorse,
per due piccoli consorzi di miglioramento fondiario di cui ho
conoscenza un imprenditore privato ricava 700-800 mila euro l'anno
dalla risorsa acqua pubblica, destinando al consorzio di
miglioramento fondiario dal 2 al 5%. Ritengo quindi che sia anche
doveroso da parte dell'amministrazione pubblica, che spesso è in
condizioni di difficoltà nell'erogare contributi ai consorzi di
miglioramento proprio per il loro funzionamento, rendere edotti i
presidenti di consorzio, laddove sia possibile, dello sfruttamento
ai fini idroelettrici di questa risorsa. So che il cosiddetto
"decreto FER 1" è stato emesso, è stato inviato a Bruxelles,
ritorna in questo decreto il corrispettivo incentivante per le
risorse idroelettriche, laddove non pregiudichino la risorsa idrica
principale, quindi ritengo che in III Commissione ci sarà modo e
tempo per analizzare più approfonditamente questo argomento.
