Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 283 del 30 ottobre 1972 - Resoconto
OGGETTO N. 283/72 - Acquisto, dalla Signora Fardella Bianca
ved. Morgari, di un fabbricato, sito in Comune di Aosta, angolo via
Abbé Gorret-via Martinet. Approvazione e finanziamento di spesa.
Delega alla Giunta.
Montesano (P.S.D.I.)
- Si passa all'oggetto n. 20. La
discussione è stata ampia e completa e comprensiva anche di questo
n. 20 e 21; però se c'è qualcuno che nel fatto specifico vuole
intervenire, mi pare che lei ha chiesto la parola. La parola al
Consigliere Dolchi.
Dolchi (P.C.I.)
- Solo per una brevissima
precisazione.
Tanto per ribadire che il nostro voto contrario è un voto di
principio, che ho l'intenzione di sollecitare e io in proposito, mi
associo alle richieste del collega Savioz, per l'inizio
dell'attività della Commissione.
Il nostro voto è un voto contrario di principio, vorrei solo
rassicurare il Consigliere Chantel sul problema delle perizie, noi
anche per quanto riguarda l'oggetto n. 20, come il precedente 19,
come il seguente 21, noi mettiamo oggi in discussione l'entità
dell'importo, la perizia, noi abbiamo sottolineato il fatto che
riteniamo inopportuno l'acquisto sia per un milione, come per 200
milioni di immobili senza tener conto come diceva il collega
Chincheré dei strumenti nuovi esistenti.
E per quanto riguarda l'allegato all'oggetto n. 20, in più
diciamo che il nostro voto contrario, indipendentemente dal prezzo,
indipendentemente dal valore, è collegato al fatto che proprio per
questo argomento ci sarebbe la specifica, l'obbligo per lo meno, la
necessità dell'applicazione di quella famosa legge perché rientra
in un piano particolareggiato il famoso PPE 1 del piano regolatore
generale della città di Aosta, riguardante l'ampliamento della Via
Martinet e la sistemazione della zona Cattedrale e Place Roncas,
quindi è chiaro che non entriamo nell'entità del prezzo, però ci
richiamiamo al fatto che se si applica per questo immobile, come
per tutti gli altri che saranno interessati dal piano
particolareggiato, è chiaro che il metro dovrebbe essere unico ed è
quel metro, che col dibattito del 9 ottobre e di oggi, noi ci
sentiamo di dover insistere di richiedere al Consiglio
regionale.
Montesano (P.S.D.I.)
- Allora si passa ai voti.
Chi approva l'oggetto n. 20 alzi la mano. Contrari? Astenuti? Il
Consiglio approva.
