Classificazione
ASSISTENZA SANITARIA E OSPEDALIERA



Oggetto del Consiglio n. 605 del 26 maggio 2021 - Resoconto
OGGETTO N. 605/XVI - Interrogazione: "Strumentazione in
dotazione alle USCA operanti sul territorio regionale".
Bertin
(
Presidente) -
Alla presenza di 33
Consiglieri possiamo iniziare i lavori pomeridiani del Consiglio.
Comunico che il presidente della Regione Lavevaz è temporaneamente
assente in quanto sta partecipando in videoconferenza alla
Conferenza dei Presidenti delle Regioni, pertanto non dovesse
essere presente nel momento in cui ci sono iniziative rivolte a
lui, le stesse verranno rimandate e riprese nel momento in cui
ritornerà.
Siamo al punto n. 16 all'ordine del giorno. Per la risposta, ha
chiesto la parola l'assessore Barmasse, ne ha facoltà.
Barmasse (UV) -
Le domande sono: "quale sia la
strumentazione in dotazione alle USCA operanti nel territorio
valdostano; quale sia la strumentazione medica in dotazione alle
USCA nelle Regioni limitrofe e se si ritenga soddisfatto della
dotazione in capo alle USCA operanti nel territorio
valdostano".
Con riferimento all'oggetto dell'interrogazione e sentita
l'Azienda USL della Valle d'Aosta, informo che l'
équipe
USCA
(Unità Speciale di Continuità Assistenziale) -disciplinata a
livello regionale dalle DGR n. 185/2020 e n. 1114/2020, dal comma
6bis dell'articolo 29 della legge regionale n. 5/2000 come da
ultimo aggiornato dalla legge regionale n. 10/2020 - nel suo
intervento a domicilio ha in dotazione: DPI, dispositivi di
protezione individuale, che l'Azienda USL ha provveduto con
personale infermieristico esperto al percorso formativo del
personale USCA per il corretto utilizzo dei DPI, l'auto di servizio
dedicata; il saturimetro; il termometro; il fonendoscopio; lo
sfigmomanometro; il misuratore di glicemia; farmaci previsti dal
protocollo di terapia Covid nel rispetto delle linee guida
dell'Istituto superiore di sanità, cioè l'Enoxaparina 4000 unità,
Prednisone 5 milligrammi e 25 milligrammi, 40 milligrammi
die
è la posologia raccomandata, Desametasone 4 milligrammi
e 8 milligrammi, Paracetamolo endovena, fisiologica da 100 ml e 250
ml, deflussori a caduta, Insulina Glargine più Insulina Aspart o
Insulina Lispro; il ricettario per prescrizioni farmaci e
consulenze specialistiche;
tablet
o PC portatile con SIM e
cellulare di servizio.
Nell'ambito del suo intervento di presa in carico l'USCA può
attivare i sistemi di telemedicina e telemonitoraggio, la consegna
domiciliare di saturimetro per l'automonitoraggio del paziente, la
fornitura di contenitore criogenico di ossigeno, la fornitura
diretta al paziente di farmaci in caso di necessità, il servizio di
psicologia dedicato all'emergenza Covid e può collaborare con il
Servizio tamponi e distretti nell'esecuzione dei tamponi
diagnostici per SARS-COV2.
L'
équipe
dell'USCA in Valle d'Aosta, a differenza di
quanto avviene in altre Regioni, prevede la presenza di una figura
infermieristica esperta e mantiene in maniera organica i rapporti
con i medici di medicina generale, la continuità assistenziale e
con gli specialisti ospedalieri. Il medico dell'USCA, in base al
quadro clinico evidenziato, potrà disporre la permanenza a
domicilio con supporto terapeutico e monitoraggio, selezionare e
indirizzare per la terapia con anticorpi monoclonali i soggetti
Covid positivi in situazioni di fragilità clinica, il che comporta
una forte sinergia organizzativa tra i reparti ospedalieri, medico
di famiglia e le USCA, con il supporto della telemedicina; prendere
contatto con l'area sanitaria temporanea di Variney dedicata alla
cura e assistenza dei pazienti Covid positivi nelle situazioni in
cui è controindicato il mantenimento a domicilio e non è necessario
ricorrere all'ambiente ospedaliero, disporre il ricovero
ospedaliero nei casi critici.
In riscontro al secondo quesito dell'interrogazione, verificata
a titolo di esempio la delibera della Giunta regionale del Piemonte
n. 20.2700 in data 29 dicembre 2020, la quale, tra l'altro, dispone
circa la strumentazione in dotazione all'USCA, si riferisce che in
Piemonte ogni USCA dispone di un'auto di servizio dedicata e della
messa a disposizione di ulteriori auto in rapporto alle necessità;
di test rapidi per la ricerca dell'antigene su tampone
nasofaringeo; del concentratore di ossigeno ad alto flusso per la
gestione delle emergenze; di strumenti informatici: PC,
tablet
,
smartphone
e di attrezzatura diagnostica:
saturimetro, saturimetro pediatrico, termometro, fonendoscopio,
sfigmomanometro, ecografo portatile ove disponibili, farmaci e ogni
altro presidio medico necessario per gli interventi.
La citata deliberazione prevede poi che le Aziende sanitarie,
tramite i Direttori dei distretti, assicurino presso le sedi
distrettuali l'assegnazione dei locali e la dotazione degli
strumenti di cui sopra.
I medici dell'USCA utilizzeranno nello svolgimento delle loro
attività che prevedono un contatto diretto con il paziente i
seguenti dispositivi di protezione individuale, cioè i DPI: una
mascherina di tipo FP2, FP3, un camice monouso, grembiule monouso
idrorepellente, tuta in
tyvek
, un occhiale di protezione,
occhiale mascherina visiera, due paia di guanti, un copricapo, un
paio di copricalzari. Una mascherina chirurgica sarà fornita e
fatta indossare al paziente, l'ASL provvede, tramite la struttura
aziendale preposta, in relazione alle forniture richieste
pervenute, a fornire a ogni USCA un quantitativo di DPI sufficienti
a svolgere l'attività.
Con il sistema informatizzato piattaforma Covid-19 della Regione
Piemonte sono gestite tutte le procedure di segnalazione, presa in
carico interventi, monitoraggio dei pazienti con infezione
SARS-COV2 accertata o sospetta.
I medici dell'USCA, per lo svolgimento delle specifiche
attività, sono dotati di ricettari del Servizio sanitario
nazionale, che dovrà essere utilizzato esclusivamente per la
gestione in acuto dei pazienti da trattare.
In conclusione, pur tenendo conto dell'eterogenea formazione ed
esperienza professionale dei medici USCA nella nostra regione e del
continuo
turnover
degli stessi, non si ravvisano, a mio
avviso, carenze strumentali e organizzative rispetto alle altre
Regioni.
Presidente -
Per la replica, ha chiesto la parola il
consigliere Lavy, ne ha facoltà.
Lavy (LEGA VDA) -
Assessore, mi lascia un pochino
interdetto perché, sapendo il suo passato... non capisco bene come
la strumentazione che sia in capo ora alle USCA possa permettere
una diagnosi efficace, perché, per quanto riguarda delle
apparecchiature mediche, abbiamo essenzialmente un fonendoscopio e
poco altro. Il
tablet
, a quanto so, praticamente non serve a
nulla, invece ciò che manca, ed è importantissimo - l'ha citato
anche lei che in Piemonte, per esempio, c'è - averlo a
disposizione, è un ecografo portatile, ma anche un
emogasanalizzatore, che sicuramente potrebbero rendere molto più
efficace la diagnosi.
Per quanto riguarda l'ecografo - ovviamente io le riporto una
segnalazione che mi è stata fatta - un'USCA, quella che opera nel
distretto di Châtillon, ce l'ha semplicemente perché c'è stata una
donazione, mentre le altre USCA invece non ce l'hanno. Mi è stato
riferito così, le chiedo ovviamente di verificare, mi è stato detto
che l'USL avrebbe impedito, avrebbe negato il fatto che ci fosse
una donazione di alcuni ecografi portatili. Io le chiedo di
verificare una cosa che mi è stata segnalata, non so se sia vero o
meno, però le chiedo assolutamente di approfondire la questione e
le domando anche magari di rapportarsi in maniera più diretta
proprio con le USCA, perché, ripeto, a quanto mi è stato segnalato
da più parti, le strumentazioni in dotazione - soprattutto si fa
sentire per la diagnosi la mancanza di ecografi e di
emogasanalizzatori - sono assolutamente insufficienti.
Veramente, Assessore, io le chiedo anche, visto quello che è
stato il suo passato, di approfondire e di sentire effettivamente
le USCA perché ci sono delle difficoltà.
