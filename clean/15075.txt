Classificazione
ASSISTENZA SOCIALE
Politiche giovanili


Resoconto integrale del dibattito dell'aula
Oggetto del Consiglio n. 1558 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1558/X Concessione, ai sensi della legge regionale 20
agosto 1993, n. 69, di un contributo di lire 7.595.000 alla
Cooperativa di Sviluppo Sociale e di Animazione "Indaco" di Aosta
per l'organizzazione del progetto di scambio multilaterale di
giovani denominato "Itaca", da realizzare nell'ambito del programma
comunitario "Gioventù per l'Europa".
Deliberazione Il Consiglio
Premesso che:
La legge regionale 20 agosto 1993, n. 69, regolamenta la
concessione di contributi a favore di associazioni e enti pubblici
e privati per manifestazioni ed iniziative di carattere culturale,
scientifico e artistico;
Il sig. Alberto Ragazzi, presidente della Cooperativa di
Sviluppo Sociale e di Animazione di Aosta, ha richiesto
all'Amministrazione regionale un intervento finanziario nelle spese
previste per l'organizzazione del progetto di scambio multilaterale
di giovani denominato "Itaca", da realizzare nel quadro del
programma comunitario "Gioventù per l'Europa";
Il progetto di scambio, previsto dal 23 luglio al 16 agosto
1995, sarà rivolto a n. 48 giovani appartenenti alla Valle d'Aosta,
Francia, Spagna e Portogallo e la prima settimana di scambio
avverrà a Valsavarenche (loc. Bien).
Gli obiettivi che il progetto si prefigge sono i seguenti:
- consolidare la rete culturale europea, supporto necessario
verso l'apertura di altri scambi legati ai riferimenti culturali ed
alle pratiche espressive al fine che ciascun partner possa far
scoprire la propria cultura integrandola con la cultura altrui;
- favorire il processo d'integrazione tra giovani dell'Unione
Europea appartenenti alla stessa fascia d'etá ma con
caratteristiche socio-culturali diverse;
- favorire gli scambi tra regioni con caratteristiche
geografiche, culturali, espressive, linguistiche diverse;
- instaurare rapporti di collaborazione duraturi tra i giovani
partecipanti allo scambio;
- rafforzare, attraverso il perseguimento degli obiettivi
precedenti, la consapevolezza nei partecipanti dell'appartenenza
all'Unione Europea.
La richiesta di finanziamento è stata corredata della copia del
bilancio, qui appresso descritto, trasmesso, ai fini della
concessione del contributo europeo, all'Agenzia Nazionale Italiana
Gioventù per l'Europa presso il Ministero degli Affari Esteri
(D.G.R.C. - Ufficio Scambi Giovanili):
Uscite previste:
1) Spese di preparazione (viaggi per la preparazione
del progetto, documentazione, costi amministrativi,
segreteria, fax, telefono..) lire 2.500.000
2) Costi del gruppo di animazione lire 4.000.000
3) Assicurazione dei partecipanti lire 1.000.000
4) Spese di viaggio lire 10.000.000
5) Spese di vitto e alloggio lire 23.000.000
6) Spese per il programma (attività sportive,
culturali, visita guidata del M. Bianco) lire 10.000.000
7) Spese di valutazione e follow-up lire 2.000.000
8) Costi di amministrazione lire 2.000.000
9) Altre spese lire 2.000.000
----------------------
Totale uscite lire 56.500.000.
Entrate previste:
1) Contributo della Cooperativa "Indaco" lire 3.000.000
2) Contributi da Enti pubblici lire 10.850.000
3) Contributo dei partecipanti lire 14.400.000
4) Contributo richiesto
a "Gioventù per l'Europa" lire 28.250.000
----------------------
Totale entrate lire 56.500.000
Il presidente della cooperativa Indaco ha fatto presente,
inoltre, che il progetto usufruirà del finanziamento europeo di
lire 28.250.000, pari al 50 per cento del suo costo complessivo e
ha chiesto all'Assessorato della Pubblica istruzione di intervenire
mediante la concessione di un contributo di lire 10.850.000,
corrispondente al punto 2 delle suddette "Entrate".
I Servizi Culturali dell'Assessorato della Pubblica istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3, comma 2, della legge regionale 20 agosto
1993, n. 69, in considerazione della rilevanza culturale che
riveste l'iniziativa.
Il contributo, pertanto, può essere determinato nella misura
massima di lire 7.595.000 corrispondente al 70 per cento
dell'ammontare di lire 10.850.000 richiesto.
Visto il parere favorevole rilasciato dal Dirigente dei Servizi
Culturali dell'Assessorato della Pubblica istruzione, ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Delibera
1) di approvare, ai sensi dell'articolo 3, comma 2, della legge
regionale 20 agosto 1993, n. 69, la concessione, alla cooperativa
di sviluppo sociale e di animazione "Indaco" (Via Porta Pretoria,
27 - Aosta - C.F. e P.IVA 00571310077), di un contributo di lire
7.595.000 (settemilionicinquecentonovantacinquemila) pari al 70 per
cento dell'ammontare di lire 10.850.000 richiesto quale concorso
nella realizzazione di uno scambio multilaterale di giovani
denominato "Itaca", organizzato nell'ambito del programma europeo
"Gioventù per l'Europa";
2) di approvare e di impegnare la spesa di 7.595.000
(settemilioni-cinquecentonovantacinquemila) da imputare al capitolo
57260 del bilancio preventivo della regione per l'anno 1995
("Contributi ad enti ed associazioni culturali ed educative per
manifestazioni ed iniziative culturali e scientifiche"), che
presenta la necessaria disponibilità di fondi;
3) di liquidare il contributo in due rate:
- la prima di lire 4.557.000
(quattromilionicinquecentocinquanta-settemila), corrispondente al
60 percento dell'importo concesso, immediatamente;
- la seconda, di lire 3.038.000 (tremilionitrentottomila), a
iniziativa conclusa e secondo le modalità previste dall'articolo 9
della legge regionale n. 69/1993;
4) di ordinare l'emissione del relativo mandato di pagamento con
le modalità di cui all'articolo 59 della legge regionale n. 90 del
27 dicembre 1989 e successive modificazioni, precisando che il
contributo è da assoggettare alla ritenuta d'acconto del 4 percento
di cui alI'articolo 28 del D.P.R. n. 600/1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente I Consiglieri sono invitati a votare:
Presenti, votanti e favorevoli: 30
Il Consiglio approva all'unanimità
