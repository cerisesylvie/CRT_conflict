Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 553 del 29 maggio 1989 - Resoconto
OGGETTO N. 553/IX - Disegno di legge: "Modifiche ed
integrazioni alle leggi regionali 11 novembre 1977, n. 66 e 23
giugno 1983, n. 59, recanti disposizioni sul funzionamento, sullo
stato giuridico e sul trattamento economico del corpo forestale
valdostano".
Presidente: Abbiniamo la trattazione dei progetti di legge n. 62
e 64, iscritti ai punti 20 e 26 dell’ordine del
giorno.
Ha chiesto di parlare l’Assessore
all’Agricoltura, Foreste ed Ambiente Naturale
Perrin, ne ha facoltà.
Perrin (UV):
Je veux rappeler au Conseil
qu’au cours du printemps M.me la Conseillère Breuvé
avait présenté un projet de loi concernant cet objet, projet de loi
qui était très simple puisqu’il était composé
d’un seul article. En effet ce projet prévoyait
uniquement l’abrogation du point b) de
l’article 8 de la loi n° 66, concernant la
possibilité réservée uniquement aux hommes de participer aux cours
et donc d’entrer dans le corps forestier
valdôtain.
Nous avions repoussé à ce moment-là ce projet de loi, tout en
approuvant le principe qui avait été avancé par M.me Breuvé.
Cependant nous avions dit qu’il fallait arriver à
une modification de différentes lois concernant le corps forestier,
pour pouvoir présenter au Conseil un texte unique, modifiant
certaines problématiques à l’intérieur du corps
forestier même.
Au début de cette législature, à partir de la fin de
l’été dernier, nous avions demandé au fonctionnaire
compétent de préparer ce texte de loi. Un premier texte avait été
présenté, qui a eu des problèmes à l’intérieur des
services compétents qui doivent utiliser le corps forestier
valdôtain; ensuite, en abandonnant l’idée
d’arriver au texte unique et en renvoyant cela à
termes plus longs, nous avions préparé un projet de loi qui avait
été accepté par la Junte le dix du mois de mars (qui cependant
avait eu l’opposition pour certains articles du
corps forestier), avec lequel nous avions à partir de ce moment-là
ouvert des pourparlers pour arriver à un texte qui voit aussi
l’accord du corps forestier dans
l’attente de parvenir au texte unique.
C’est le texte qui a été présenté le 17 du mois
d’avril, quand le parti communiste avait justement
anticipé, tout en sachant qu’il y avait des
pourparlers entre le corps forestier et l’Assessorat
pour cela; mais ce n’est pas un reproche.
Evidemment les deux textes de loi présentés ont été discutés au
niveau de Commission et moi-même j’ai dit que
j’étais favorable à une réunification des deux
textes, ce qui a été fait par les Commissions elles-mêmes, de façon
à présenter à ce Conseil un texte unifié.
Le texte, qui est présenté, prévoit une série de choses: avant
tout à l’art. 1 la modification de
l’organigramme du corps forestier, qui
d’après ce nouveau organigramme est augmenté de 31
unités, donc 15 brigadiers et 16 gardes simples.
L’art. 2 modifie légèrement ce qui est de
l’âge pour entrer dans le corps forestier.
La loi actuelle n° 66/77 prévoyait l’âge maximal
de 26 ans; une requête était celle de se conformer à la législature
courante et donc de pouvoir permettre qu’on puisse
entrer dans le corps forestier jusqu’à 40 ans. Après
un ample débat aussi à l’intérieur du corps et à
l’intérieur du service, on a retenu que cet âge pour
le travail spécifique du corps forestier ce serait trop élevé et
donc on a préféré s’uniformiser à la directive qui
est du corps forestier de l’Etat, cela non pour
abdiquer à une compétence primaire de la Vallée
d’Aoste en matière de personnel, mais pour un
parallélisme qu’il est bien de garder dans certains
endroits.
Un autre problème était celui de la taille que
l’ARCI Donna demande d’abolir;
maintenant il y a une taille de 1,65 m. pour pouvoir entrer dans le
corps.
La loi n° 874 du 13.12.1986 a étudié le problème de la taille,
renvoyant à un décret du Président du Conseil des Ministres la
fixation de la taille pour les différents corps, et justement le
DPCM 411 du 22.7.87 en application de la loi n° 874, a fixé pour le
corps forestier de l’état la taille minimale de
1,65. Là aussi, pour ce parallélisme, nous avons demandé de
maintenir cette taille.
Sur proposition du parti communiste, à la suite de la loi
présentée par ce dernier, il y a une petite modification de la
lettre h) de l'art. 8 de la loi de 1987 concernant les candidats
mâles qui, pour pouvoir se présenter aux concours doivent
"aver
adempiuto agli obblighi di leva".
Il faut espérer dans le futur
les femmes ne soient pas obligées au service militaire, puisque
dans ce cas il faudra modifier cet article.
L’article 3 prévoit l’abrogation
d’une norme qui, peut-être valable dans le passé, ne
l’est plus actuellement, puisque
l’art. 49 empêche actuellement de pouvoir prêter
service aux forestiers dans la juridiction
d’origine. Nous retenons qu’il faut
faire confiance aujourd’hui au corps forestier et je
crois qu’il n’y a aucune différence
pour le fait qu’ils soient nés dans une Commune et
puissent exercer leur activité dans cette Commune même.
Finalement, le deuxième alinéa de l’art. 3 abolit
la lettre b) de l’art. 8 de la loi de 1977
permettant aux femmes de pouvoir entrer dans le corps
forestier.
Cette loi a eu l’accord des organisations
syndicales, qui le 5 du mois de mai ont approuvé ces
modifications.
Il y a uniquement une petite correction matérielle à faire à
l’art. 2 du texte unifié, au point 2 "
Il punto h)
del primo comma della legge 11 novembre 1976 ..."
est celui de
la loi 11 novembre 1977.
Nous demandons donc au Conseil de voter ce texte de loi.
Presidente:
E’ aperta la discussione
generale. Ha chiesto di parlare il Consigliere Mafrica, ne ha
facoltà.
Mafrica (PCI):
Esprimo la soddisfazione del Gruppo
comunista per il fatto che oggi si arrivi a votare questo testo
unificato che permette l’accesso delle donne nel
corpo forestale regionale.
Anche se brevemente, si deve sottolineare come una battaglia che
le donne hanno condotto per numerosi anni, oggi trova un primo
concreto risultato.
Non sarà una vittoria definitiva su tutti i campi, ma perlomeno
questa discriminazione vecchia e superata non esisterà più a
partire da oggi nella nostra Regione, per ciò che riguarda il corpo
forestale.
Credo che sia un risultato di cui bisogna dare atto soprattutto
alle donne; è stata una Consigliera a portare il problema in questo
Consiglio con una proposta di legge; è stata
un’associazione di donne a promuovere
quest’anno un referendum per il superamento di
questa discriminazione.
La Giunta regionale aveva, in effetti, annunciato già dal 10
marzo la sua intenzione di procedere alla presentazione del testo
di legge; il Gruppo comunista e Nuova Sinistra hanno presentato il
proprio disegno di legge dopo aver sollecitato in Consiglio una
presentazione che si stava protraendo nel tempo; erano ormai
passati quaranta giorni, la Giunta non presentava ancora il proprio
disegno di legge, per cui si è deciso di provvedere in questo
modo.
Comunque, il disegno di legge presentato dal Partito comunista e
da Nuova Sinistra aveva due elementi che lo differenziavano da
quello della Giunta, elementi che sono già stati citati
dall’Assessore. Uno è quello
dell’età: il nostro progetto di legge uniformava
l’età massima a quella prevista per il resto del
personale. In Commissione, nell’intento di arrivare
oggi ad una votazione unanime del Consiglio, abbiamo convenuto su
questa lieve modifica che innalza di due anni l’età
massima.
C’è un punto che ancora era contenuto nella
nostra proposta di legge, che invece non è stato accolto in
Commissione e che ci siamo riservati di sottoporre
all’esame del Consiglio, ed è quello della statura.
Il disegno di legge unificato riporta, come ha detto
l’Assessore, la statura di 1,65 m.: ci sembra che
questo tipo di scelta possa penalizzare ancora
l’accesso delle donne al corpo forestale. La nostra
proposta non prevedeva alcun livello di statura nè per i maschi nè
per le donne; se però si fissa un livello, se vogliamo anche tener
conto della differenza che esiste fra i sessi, sarebbe opportuno
affrontare in modo più razionale e più corretto questo discorso. In
questo senso con il Consigliere Riccarand abbiamo preparato un
emendamento che presenteremo all’esame del
Consiglio.
Siamo, quindi, soddisfatti che oggi si arrivi alla conclusione
dell’iter legislativo, che si elimini quella lettera
b) che impediva alle donne di accedere al corpo forestale; dobbiamo
in questo caso - cosa che non faremo in altri - dare anche atto
alla Giunta di aver voluto confrontare unitariamente i due testi e
permettere alle Commissioni di giungere ad un testo unificato.
Ci auguriamo che il Consiglio voglia ancora riflettere sulla
questione della statura e che nella giornata di oggi sia possibile
votare definitivamente questa legge.
Presidente:
Ha chiesto di parlare il Consigliere
Riccarand, ne ha facoltà.
Riccarand (NS):
Il testo che è stato concordato in
Commissione recepisce gran parte della proposta di legge che era
stata presentata lo scorso 14 aprile dal Gruppo comunista e da
Nuova Sinistra. Avevamo posto con quella proposta di legge una
serie di problemi; anzitutto il diritto di accesso delle donne al
corpo forestale regionale, inoltre il superamento dei limiti di età
e di altezza che erano contenuti nella precedente normativa e poi
la revisione della pianta organica con un sensibile incremento del
personale.
Il testo che è scaturito dai lavori della Commissione elimina la
discriminazione che prima esisteva nei confronti delle donne,
innalza seppure di poco i limiti di età e prevede un sensibile
incremento del personale nel corpo forestale regionale. Infatti, il
personale viene incrementato di 31 unità (15 brigadieri e 16
guardie in più). E’ rimasto invece irrisolto il
problema dei limiti di altezza, che rimangono fissati in m. 1,65, e
su questo avevamo già preannunciato la presentazione in aula di un
emendamento che cercherò di illustrare alla fine della mia
esposizione.
Oggi dobbiamo anche fare una valutazione di tipo politico sul
modo in cui la Giunta regionale arriva alla discussione e
all’approvazione di questo provvedimento. Si tratta
di un modo che non depone sicuramente a favore della Giunta
regionale, che ha dimostrato anche in questo caso una scarsa
chiarezza di idee e un modo di operare che è ancora una volta
all’insegna della improvvisazione e
dell’opportunismo. Dico questo perchè il nodo
principale di questo progetto di legge poteva essere sciolto più di
un anno fa, quando in Consiglio regionale si discusse la proposta
di legge presentata dalla Consigliera Breuvé.
Quella proposta di legge - come ricordava anche
l’Assessore Perrin - era costituita da un unico
articolo, che chiedeva di consentire anche alle donne di
partecipare ai concorsi, di entrare nel corpo regionale forestale,
ma non affrontava il nodo della revisione
dell’ordinamento complessivo del corpo
forestale.
Chiedo a tutti di andare oggi a leggersi il testo del
provvedimento che approviamo: non sarà mica questo provvedimento
che va ...
(Interviene l’Assessore Perrin, fuori
microfono)
...
ho capito benissimo e sono andato anche a rileggermi
i verbali dell’anno scorso; ci sono ripetute
dichiarazioni dell’Assessore
all’Agricoltura che dice che
"nous devons revoir
entièrement la loi n° 66".
Non sarà mica questa una revisione
globale della legge?
Qui i punti che vengono presi in considerazione sono esattamente
quelli che erano stati sollevati un anno fa, quando si disse che
non si potevano affrontare subito perchè si doveva andare ad una
ridefinizione della normativa generale.
Invece questo non è avvenuto. Quindi, quel rinvio che è stato
fatto un anno fa è stato un rinvio del tutto pretestuoso. Questa è
la realtà che oggi emerge in tutta evidenza, perchè si poteva
benissimo approvare un anno fa quel provvedimento e poi si
sarebbero affrontati i nodi che esistono di dirigenza, di organico,
di rapporti fra il personale, di modalità di funzionamento che
rimangono irrisolti anche con il provvedimento di oggi.
Allora la realtà è questa: se all’inizio
dell’anno non fosse partita una raccolta di firme
per un referendum abrogativo della norma che impedisce alle donne
l’accesso al corpo forestale, la Giunta non avrebbe
ancora presentato nessun testo, pur essendoci un impegno che
risaliva ad un anno fa. E’ soltanto dietro la spinta
di questa iniziativa referendaria che la Giunta ha annunciato il 10
marzo di aver presentato un testo che eliminava questa
discriminazione. Ho visto che l’Assessore si è
offeso per quello che io dico, ma io dico esattamente le cose come
stanno, perchè, se andiamo a vedere il comunicato del 10 marzo
1989, la Giunta diceva:
"La Giunta regionale, nella sua seduta
ordinaria di questa mattina, ha approvato su proposta
dell’Assessore all’Agricoltura,
Foreste ed Ambiente Naturale Perrin il disegno di legge recante:
"Nuove norme sull’ordinamento e sul funzionamento
del corpo forestale valdostano e sullo stato giuridico del relativo
personale"
, che è cosa anche qui sostanzialmente diversa dal
testo che poi la Giunta più di un mese dopo ha trasmesso alla
Presidenza del Consiglio. Anche come dicitura, il testo del 17
aprile recita
"Modifiche ed integrazioni alle leggi regionali 11
novembre 1977 ecc.".
Questo significa che quello che era il disegno iniziale della
Giunta di andare ad una ridefinizione complessiva della legge, non
c’è stato. Lo scorso anno è stato usato come una
scusa per non votare la proposta di legge della Consigliera Breuvé,
dopo un anno ci ritroviamo però nella stessa situazione,
l’unica cosa che cambia è l’aumento
di organico, perchè il testo che è uscito dalla Commissione prevede
la possibilità delle donne di accedere al corpo forestale,
l’aumento dell’organico e un paio di
modifiche ulteriori, che sono il frutto della proposta che il
Gruppo comunista e Nuova Sinistra hanno presentato.
Ci troviamo a votare oggi un provvedimento sacrosanto, che però
poteva benissimo in questi termini essere adottato un anno fa.
Ma c’è anche qualcosa di più che indica come la
Giunta arrivi a votare oggi questo provvedimento tirata per i
capelli dall’iniziativa delle donne e dei Gruppi di
opposizione, senza aver chiarito la strategia complessiva rispetto
al corpo forestale; questo qualcosa riguarda la pianta organica.
Anche qui se andiamo a vedere qual era la proposta della Giunta
presentata il 17 aprile e qual è la proposta definitiva, vediamo
che la questione è completamente modificata e va nel senso della
proposta che noi abbiamo fatto. Inizialmente la Giunta aveva
proposto di aumentare di due il numero dei marescialli e di
incrementare il personale dei brigadieri da 20 a 48, quindi più 2
marescialli e più 28 brigadieri per un totale di più 30 persone.
Nella proposta definitiva abbiamo invece una situazione
completamente diversa: i marescialli rimangono 20 come erano prima,
i brigadieri sono aumentati di 15 e non più di 28 come aveva
proposto inizialmente la Giunta, le guardie, che secondo la
proposta della Giunta non dovevano aumentare, sono aumentare di
16.
Perchè questo è importante? E’ importante perchè
sappiamo benissimo che dietro alla proposta della Giunta di passare
con i brigadieri da 20 a 48, c’era poi organicamente
collegato un disegno di suddivisione all’interno di
ogni stazione forestale del personale in tre specializzazioni; ad
ognuna di queste specializzazioni doveva far capo un brigadiere e,
all’interno dell’Assessorato, un
diverso dirigente. Questo era il disegno iniziale che la Giunta
aveva in testa. Di questo disegno - fortunatamente, io dico, - non
troviamo più nessuna traccia in questo testo, perchè è stato un
disegno contrastato anzitutto dai forestali, i quali si sono
chiesti in nome di che cosa sarebbero andati a perdere
l’unità operativa, che è fondamentale, con la
suddivisione del personale in tre specializzazioni.
E’ per questo che dico che ancora una volta
andiamo a verificare un modo di operare della Giunta che è al di
sotto di quella che è la chiarezza operativa e strategica che deve
avere un governo regionale.
Un provvedimento di questo genere noi lo potevamo votare lo
scorso anno, perchè qui non siamo andati a modificare nulla
nell’organizzazione complessiva del corpo forestale
regionale. Siamo andati a dare una risposta positiva ad una
richiesta che è venuta con forza dalla società valdostana, di
consentire l’ingresso anche alle donne del corpo
forestale, ma tutto il resto è rimasto come prima. Abbiamo, per
fortuna, incrementato sensibilmente l’organico
perchè i compiti del corpo forestale sono aumentati, ma tutto il
resto del problema (l’organizzazione, il
funzionamento, i rapporti e la gerarchia) sono tutti da definire in
un successivo provvedimento; vedremo quanto la Giunta lo tirerà
fuori.
Comunque è chiaro che daremo un voto favorevole a questo
provvedimento che, ripeto, si avvicina sicuramente molto di più
alla proposta che Nuova Sinistra e il Partito comunista hanno
presentato il 14 aprile, rispetto ai disegni preannunciati dalla
Giunta e tradotti poi nell’articolato presentato il
17 aprile.
Detto questo, nel merito del provvedimento evidentemente siamo
d’accordo; si tratta di una sintesi in cui
evidentemente abbiamo dovuto rinunciare ad alcune cose rispetto
alla questione del limite massimo di età, rispetto al numero delle
guardie in più da assumere, però ci sembra una soluzione
equilibrata.
L’unico punto su cui già in Commissione avevamo
detto che non eravamo d’accordo, era quello
riguardante la questione dell’altezza. Già allora
l’Assessore aveva sottolineato questo problema di
mantenere una sorta di parallelismo con il corpo forestale dello
Stato, in cui il limite è di 1,65 m.; però credo che nel momento in
cui noi andiamo a modificare questa norma che vietava alle donne di
entrare nella forestale, quindi andiamo a modificare la
composizione del corpo forestale, questo parallelismo non lo
possiamo più fare, perchè sappiamo che nel corpo forestale dello
Stato non è consentito ancora l’ingresso delle
donne.
Se vogliamo fare un parallelismo, lo possiamo fare con i corpi
dello Stato in cui è consentito l’ingresso delle
donne. Ad esempio, nella polizia di stato, in cui è possibile la
partecipazione delle donne, il limite di altezza in base al DPCM
che citava prima l’Assessore è di 1,65 per gli
uomini e di 1,58 per le donne. A parte il fatto che è tutto
discutibile, perchè non siamo tenuti a fare nessun parallelismo, ma
se come punto di riferimento vogliamo fare un riferimento fra Stato
e Regione, non possiamo prendere il corpo forestale dello Stato in
cui per ora non esiste la possibilità dell’ingresso
delle donne, ma dobbiamo prendere la polizia di stato, in cui
questo è consentito.
Il Gruppo comunista e Nuova Sinistra presentano un emendamento
all’articolo 3 del testo della Commissione,
proponendo di aggiungere un comma che abolisce ogni limite di
altezza, perchè non abbiamo trovato degli elementi che
giustifichino e rendano necessario questo limite. Proponiamo di
abrogare il punto m) che stabilisce il limite di 1,65.
In subordine, se il Consiglio non è d’accordo di
abolire il limite di altezza e ritiene opportuno mantenere un
limite minimo di altezza, proponiamo che si adotti lo stesso
sistema che è stato introdotto nella polizia di stato, cioè 1,65
per gli uomini e 1,58 per le donne.
Presentiamo questo emendamento chiedendo al Consiglio di
valutarlo attentamente e di accoglierlo, tenendo anche presente che
esiste la legge n. 874/86, che ha citato prima
l’Assessore Perrin, che riguarda proprio questo
concetto dei limiti di altezza. Tale legge sancisce formalmente
all’art. 1 che l’altezza delle
persone non costituisce motivo alcuno di discriminazione per la
partecipazione ai concorsi pubblici indetti dalle pubbliche
amministrazioni, comprese quelle ad ordinamento autonomo, salvo
alcuni casi specifici che sono previsti all’art. 2 e
su cui si deve provvedere con decreto del Presidente del Consiglio
dei Ministri.
Quindi, noi abbiamo una affermazione contenuta nella legge dello
Stato, che ci dovrebbe portare a superare questa questione
dell’altezza.
Se il Consiglio non ritiene opportuno eliminare del tutto questo
limite di altezza, riteniamo che almeno la differenziazione sia un
atto doveroso.
Siamo stati informati che in Parlamento è attualmente in
discussione una proposta di legge che prevede la possibilità di
ammettere anche il personale femminile nel corpo forestale dello
Stato e nel corpo della guardia di finanza; nella proposta si
prevede che per quanto riguarda i limiti di altezza rimanga 1,65
per gli uomini, ma venga stabilito il limite di 1,58 per le donne,
così come avviene per la polizia di Stato. Ci sembra questo un
elemento ulteriore di valutazione, perchè probabilmente andremo a
livello nazionale verso una normativa di questo genere.
Presidente:
Ha chiesto di parlare il Consigliere Pascale,
ne ha facoltà.
Pascale (PSI):
Volevo esprimere la soddisfazione del
Gruppo socialista perchè si conclude oggi una vicenda iniziata
alcuni anni fa, ancor prima della presentazione del disegno di
legge dell’anno scorso, sollevata, come ha ricordato
l’Assessore, dalla Consigliera Breuvé del Gruppo
socialista. Il disegno di legge fu poi rinviato perchè fu votato un
ordine del giorno da parte di tutto il Consiglio con
l’impegno di affrontare questo problema e risolverlo
all’inizio di questa legislatura.
E’ vero che ci siamo arrivati con un anno di
ritardo; credo che questo ritardo sia dovuto non solo alla
difficoltà delle contrattazioni che l’Assessore
doveva assumere con i rappresentanti del corpo forestale, ma, se
vogliamo forse essere sinceri, perchè in definitiva le forze
politiche e forse noi stessi a parole siamo favorevoli alla pari
opportunità fra uomo e donna, però quando andiamo a porre in atto
questi principi ci sono delle resistenze.
Comunque è positivo che si sia eliminata questa discriminazione
per quanto riguarda la presenza delle donne nel corpo forestale; mi
pare però che si potrebbe fare oggi un ulteriore passo avanti
affrontando anche il problema dell’altezza. Se
abbiamo eliminato una discriminazione di principio, mi pare che di
fatto questa discriminazione rimanga se si mantiene
l’attuale altezza prevista dalle norme vigenti.
Il Consigliere Riccarand ha presentato due emendamenti: il primo
che vuole eliminare qualsiasi limite, il secondo che si rifà alla
legge in vigore per la polizia di Stato. Mi pare che il corpo
forestale sotto molti aspetti sia equiparato a quelle che sono le
norme per la polizia di stato, per cui personalmente sarei
favorevole ad approvare il secondo emendamento anzichè il primo, in
modo da mantenere questa equiparazione con un altro corpo dello
Stato.
Sollecito l’Assessore e le forze politiche a
voler oggi fare questo ulteriore sforzo per eliminare quelle che
sono le discriminazioni esistenti.
Presidente:
Dichiaro chiusa la discussione generale. Ha
chiesto di parlare l’Assessore
all’Agricoltura, Foreste ed Ambiente Naturale
Perrin, ne ha facoltà.
Perrin (UV):
Au delà de toute une série de considérations
qui ont été faites sur le projet de loi qui avait été présenté le
10 du mois de mars et celui que nous trouvons ici, je voudrais dire
ceci.
Quant au premier projet, il s’agissait
d’une première tentative d’arriver à
une nouvelle réglementation du corps forestier; projet qui a été
renvoyé uniquement dans l’attente
d’arriver à un texte unique, qui puisse, en
abolissant toutes les lois actuelles, dicter des nouvelles normes.
Je crois que justement dans ce projet de loi certaines choses qui
ont été récriminées par M. Riccarand, devront au contraire être
contenues. La subdivision, qui n’était pas une
subdivision en sens organique, mais de connaissance, de capacité du
corps forestier, doit être acquise. Il s’agit de
devoirs toujours plus complexes pour le corps forestier, qui
demandent une spécialisation toujours plus appofondie.
Donc nous sommes parfaitement de l’avis
qu’il faut maintenir l’unité du corps
forestier, mais à l’intérieur de chaque maison
forestière il doit y avoir au niveau de connaissance une
différenciation et donc y être quelqu’un qui puisse
suivre de façon plus particulière, mais qui devra justement être
substitué au moment où il n’est pas présent, parce
que autrement viendrait à tomber cette unité dont les maisons
forestières ont besoin.
Il ne s’agit pas ici d’une
présentation en retard d’une modification pour ce
qui concerne l’introduction des femmes, que nous
avions justement acceptée de l’année dernière, et
que le Conseil avait approuvé à travers un ordre du jour.
En effet, la votation d’un projet de loi qui ne
prévoit que l’abolition de la lettre b) de
l’art. 8, n’aurait aucune conséquence
si non accompagnée d’une modification de
l’organigramme du corps forestier. Si nous avions
l’année dernière voté ce projet de loi, projet de
loi présenté par M.me Breuvé, nous aurions pas pu quand même
introduire les femmes à l’intérieur du corps
forestier, parce que toutes les places prévues par
l’organigramme actuel étaient remplies et donc il
fallait forcement modifier aussi l’organigramme.
Le point de différenciation reste encore celui de la taille.
Pour démontrer la bonne volonté, que nous avions dès
l’année dernière voulu la parité entre les hommes et
les femmes, on pourrait accepter la deuxième proposition. Je crois
qu’il faut quand même mettre une limitation pour ce
qui concerne la taille; l’abrogation tout court
d’une limitation à mon avis pourrait aussi être
dangereuse.
Donc on pourrait accepter la deuxième proposition à niveau
expérimental.
Nous devrons aller à une modification globale de la loi; si dans
le futur on verra qu’il y a des inconvénients on
pourra quand même aller à revoir cette norme.
Presidente:
Si passa all’esame
dell’articolato. Do lettura
dell’articolo 1:
Art. 1
(Organici)
1. La tabella organica dei posti e del personale inserito nei
livelli funzionali di cui all’allegato alla legge
regionale 23 giugno 1983, n. 59, è soppressa e sostituita dalla
tabella di cui all’allegato A alla presente
legge.
Presidente:
Pongo in votazione l’articolo 1
testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Presidente:
Do lettura dell’articolo
2:
Art. 2
(Requisiti)
1. L’art. 2 della legge 23 giugno 1983, n. 59, è
sostituito dal seguente: "Al primo comma dell’art. 8
della legge regionale 11 novembre 1977, n. 66, sono apportate le
seguenti modificazioni:
- ai requisiti previsti dal punto d) viene aggiunto il seguente:
"non avere carichi pendenti";
- il paragrafo g) è sostituito dal seguente:
"avere età non inferiore agli anni 18 e non superiore agli anni
28, salvo eccezioni di legge".
2. Il punto h) del primo comma dell’art. 8 della
legge 11 novembre 1977, n. 66, è sostituito dal seguente: "per i
soli candidati di sesso maschile, avere adempiuto agli obblighi di
leva".
Presidente:
Pongo in votazione l’articolo
2 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Presidente:
Do lettura dell’art. 3:
Art. 3
(Abrogazione di norme)
1. L’articolo 49 della legge regionale 11
novembre 1977, n. 66 è abrogato.
2. Ai fini dell’ammissione alle prove di concorso
di cui all’articolo 11 della legge regionale 11
novembre 1977, n. 66, il requisito previsto alla lettera b)
dell’articolo 8 della medesima legge è abrogato.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS):
Avevamo presentato due emendamenti per
verificare qual era la volontà del Consiglio, perchè su questo in
Commissione non avevano trovato un accordo.
Mi sembra che l’Assessore abbia accettato la
seconda proposta, che è quella di una differenziazione di altezza
fra uomini e donne in analogia con quello che avviene nella polizia
di Stato, quindi ritiriamo il primo emendamento
nell’ambito dello spirito unitario con cui abbiamo
cercato di portare avanti questa proposta di legge.
Presidente
: Do lettura del secondo emendamento
all’articolo 3, presentato dal Consigliere
Riccarand, che aggiunge il seguente terzo comma:
"Il punto m) del primo comma dell’articolo 8
della L.R. 11.11.1977, n. 66, è sostituito dal seguente:
"m) avere una statura non inferiore a metri 1,65 per gli uomini
e a metri 1,58 per le donne".
Lo pongo in votazione:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Presidente:
Pongo in votazione l’articolo
3 nel testo così emendato:
Art. 3
(Abrogazione di norme)
1. L’articolo 49 della legge regionale 11
novembre 1977, n. 66 è abrogato.
2. Ai fini dell’ammissione alle prove di concorso
di cui all’articolo 11 della legge regionale 11
novembre 1977, n. 66, il requisito previsto alla lettera b)
dell’articolo 8 della medesima legge è abrogato.
3. Il punto m) del primo comma dell’articolo 8
della legge regionale 11 novembre 1977, n. 66, è sostituito dal
seguente:
"m) avere una statura non inferiore a metri 1,65 per gli uomini
e a metri 1,58 per le donne";.
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
4:
Art. 4
(Disposizioni finanziarie)
1. L’onere derivante
dall’applicazione della presente legge valutato in
annue lire 1.160.000.000 a decorrere dal 1990 graverà sui capitoli
dei futuri bilanci corrispondenti ai seguenti capitoli del bilancio
preventivo per l’esercizio 1989 per gli importi
sottoindicati:
Capitolo 29070 L. 860.000.000
Capitolo 29071 L. 263.000.000
Capitolo 29080 L. 6.000.000
Capitolo 29081 L. 1.000.000
Capitolo 29090 L. 30.000.000
2. Alla copertura dell’onere di cui al comma
precedente si provvede per gli anni 1990 e 1991 mediante utilizzo
per lire 2.320.000.000 delle risorse disponibili iscritte al
programma 3-2 "Altri oneri non ripartibili del bilancio pluriennale
1989/1991".
3. Per gli esercizi successivi gli oneri saranno iscritti con la
legge di approvazione dei relativi bilanci.
Presidente:
Pongo in votazione l’articolo
4:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Presidente:
Pongo in votazione la tabella A,
allegata:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Presidente:
Pongo in votazione la legge nel suo
complesso:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Presidente:
I lavori sono terminati e riprenderanno alle
ore 16,00 di questo pomeriggio.
La seduta è tolta
.
???
