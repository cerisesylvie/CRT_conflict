Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 245 del 23 ottobre 1971 - Resoconto
OGGETTO N. 245/71 - Concessione di contributo
all'Associazione Sport Invernali della Valle d'Aosta (A.S.I.V.A.)
nelle spese per l'attività sciistica durante la stagione invernale
1971/1972.
Siggia
(P.C.I.)
- Relatore l'Assessore
Milanesio.
Milanesio
(P.S.I.)
- Fulmineo, non fulminante -
fulmineo.
Si tratta di dare, come nell'anno precedente, 25 milioni di
contributo all'Asiva, la quale, per quanto riguarda il trascorso
bilancio, che aveva avuto un contributo di 25 milioni dalla
Regione, ed ha chiuso con 19.037 lire di attivo e presenta un
bilancio per l'esercizio finanziario 1971/1972 di un certo numero
di milioni, di cui alcuni, cioè per l'esattezza 30 milioni, sono
messi in entrata sotto la voce "contributo Amministrazione
regionale". La Regione propone però di confermare all'Asiva il
contributo dell'anno scorso: 25 milioni.
Ramera (D.C.)
- Ma io l'anno scorso in occasione del
contributo all'Asiva avevo detto che questo contributo doveva
essere visto o sotto un aspetto o sotto un altro aspetto, e cioè se
si vuole finanziare lo sport come dopolavoro è una cosa, se si
vuole finanziare sotto il punto di vista agonistico allora il
ragionamento cambia totalmente.
25.000.000 se si vuole fare dello sport agonistico, soprattutto
nella specialità che più è attinente alla Valle d'Aosta, mi
sembrano pochi e io riterrei di aderire alla richiesta dell'Asiva
per 30milioni.
Se, invece, si considera un contributo per manifestazioni di
tipo dopolavoristico, allora direi che sono eccessivi.
Per il punto contributo, quindi, io chiedo che venga portato a
30 milioni, però vorrei dire anche di più.
L'Asiva sta svolgendo da anni un'attività in campo agonistico, i
cui frutti però vengono goduti da altri enti o associazioni come le
forze armate, le fiamme gialle e la Polizia ecc. ecc., cioè
praticamente la Valle d'Aosta spende annualmente 20-30 milioni per
creare degli atleti che saranno i campioni, anzi taluni sono
addirittura campioni italiani, però debbono correre sotto l'egida
di esercito o polizia o Guardia di finanza o Vigili del fuoco.
Ora, io riterrei che l'Assessorato del Turismo, nel predisporre
questi programmi non solo di finanziamento, dovrebbe vedere insieme
all'Asiva quali possibilità esistono per evitare che i nostri
migliori atleti debbano uscire dalla Valle d'Aosta e correre sotto
altre bandiere.
Ci sarebbe la possibilità di, non so, di una assunzione nel
corpo forestale o altrimenti vedere con i Vigili del fuoco che
hanno un gruppo sportivo e che ora, almeno, mi consta che
dovrebbero fare una casermetta a Courmayeur per cui, ed un dato
momento, questi atleti che escono praticamente con i soldi della
Regione e corrono sotto le nostre bandiere!
E non che noi forniamo questi atleti e al momento in cui
diventano ... in cui raccolgono i frutti di questa preparazione,
vadano a vincere i titoli italiani domani per la scuderia Salvarani
o cose del genere!
Quindi, io ritengo di suggerire e l'accettazione del contributo
richiesto dall'Asiva, perché questo è lo sport tipicamente
valdostano, quello che, naturalmente ogni anno, porta i nostri
migliori atleti alla squadra nazionale e, nello stesso tempo, di
vedere assieme all'Asiva quale possibilità ci sono di impiego dei
migliori perché rimangono in Valle d'Aosta e non vadano fuori
Valle. Grazie.
Germano (P.C.I.)
- Una mozione d'ordine che diceva
discutiamo le questioni sulle quali siamo d'accordo. Ora, il
Consigliere Ramera propone che questo o sia fatto in un altro
modo...
(voce)
...allora ... Abbiamo detto: le cose sulle
quali siamo d'accordo votiamole, Le cose sulle quali non siamo
d'accordo le rinviamo alla prossima seduta.
Io direi, la Presidenza, prima di mettere un ordine del giorno
in discussione, chieda se si è d'accordo su questo? Se non ci sono
osservazioni si fa, se ci sono osservazioni si rinvia. (
voce di
Andrione)
...Come no, Andrione, è stata accettata così.
Fosson
(U.V.)
- Ma la questione è questa, che
l'altro giorno, nella riunione dei Capi Gruppo si è detto:
discuteremo. Perché certe osservazioni, per certi argomenti, sono
state sollevate già nella riunione dei Capi Gruppo e si è detto:
portiamo lo stesso in Consiglio, si discuterà in Consiglio e siamo
stati tutti d'accordo così. Io accetto la mozione d'ordine.
Ora, praticamente, ci sono dei punti che sono molto controversi
e altri invece che possono anche passare facendo una discussione,
però non ci sarà nessun oggetto di qui che passi senza nessun
intervento. Perché ci sono altri argomenti che, o si ha bisogno
delle spiegazioni o no...
(
Germano
- ...Non accettiamo la mozione d'ordine,
allora...)
Ramera (D.C.) -
...l'italiano non è una parola vaga...
Qui si chiede se si vuol modificare di quel tanto in più, c'è una
questione migliorativa. Punto e basta...
(voce:
chiede anche
tutta una questione degli atleti...)
(parlano tutti assieme)
Fosson
(U.V.)
- E allora, eventualmente
l'assessore non ha che da dire: "questo è un punto controverso, lo
portiamo un'altra volta".
Andrione
(U.V
.) - Io chiedo la parola sulla
mozione d'ordine. Mi dispiace fare polemica con Germano, ma vorrei
farla lo stesso. Vorrei dire questo: che il fatto di ammettere
all'ordine del giorno certi punti non escludeva che questi punti
potevano essere discussi.
Ora, il punto in questione - contributo dell'Asiva - io, in
francese si dice "j'ai regardé en religieux silence", non ho detto
neanche una parola, perché in tutti i Consigli precedenti ho
parlato, in questo stavo zitto, tranquillo, però ben, adesso nel
caso specifico è l'emarginato e quindi tu hai ragione di fare le
polemiche perché, va bene, è brutto e cattivo, d'accordo; però,
metterlo all'ordine del giorno non vuol mica dire approvare
automaticamente. Si potrà ben anche discutere, posporre,
modificare, roba di questo genere.
Germano (P.C.I.)
- Certo!
Andrione
(U.V.)
- Allora, qual è la discussione?
La discussione è sui 25 milioni, io sono contrario alla proposta di
Ramera. Lo dico prima. Ma personalmente sono contrario. Non c'è
violazione di quell'accordo.
Siggia
(P.C.I.)
- Assessore Milanesio, ma, se
risponde subito forse evitiamo tante altre discussioni sulla
mozione d'ordine.
Fosson
(U.V.)
- Se si ritira questo provvedimento,
si porta un'altra volta, è un conto, altrimenti parlo anch'io su
questo provvedimento, sul merito però.
E sul merito io sarei anche dell'avviso di votare, così, i 25
milioni all'Asiva, però ci sono delle considerazioni da fare,
perché effettivamente sono considerazioni che abbiamo già fatto nel
passato e quindi non sono delle considerazioni nuove. Quando si
parla di questo problema in genere il Consiglio è sempre stato
tutto d'accordo, però poi, quando si arriva - mentre per altri
provvedimenti o altri sport, si arriva ad essere molto più larghi,
la questione dello sci viene un po' vista sotto un altro aspetto e
viene vista sotto un altro aspetto anche in questo senso: che va
bene noi abbiamo accolto, nelle sale sotto, il campione del mondo
Thuning ed era logico di accoglierlo, però abbiamo avuto un
campione italiano in due specialità del fondo che era il nostro
Blanc, modesto, modesto il nostro valdostano di Bionaz che contro
tutti i prognostici, quest'anno, ha guadagnato il campione italiano
della 15 Km e della 50 Km e praticamente non abbiamo assolutamente
dato nessun riconoscimento ufficiale da parte del Consiglio.
Questa è una grave lacuna e io colgo l'occasione adesso per
farla presente specialmente all'Assessore al turismo perché si
ricordi che, eventualmente, la propaganda turistica della Valle
d'Aosta si fa anche in questo modo e il nostro modesto Blanc,
vincendo due campionati italiani, ha dato un lustro alla Valle
d'Aosta ed ha fatto una propaganda turistica che vale molto di più
di tanti dépliants di tante pubblicazioni che si fanno su certi
giornali.
Quindi, detto questo, il risultato del campionato italiano vinto
da Blanc, come altre volte vinti da altri Valdostani, è frutto di
un lavoro profondo, fatto su dei giovani in tutta la nostra
Regione.
Ora, se c'è uno sport, che non è solo uno sport spettacolo, ma
che è uno sport praticato dai nostri giovani, uno sport che fa
effettivamente bene e che attraverso la scuola si cerca di
incrementare, e vediamo con quale successo anche, bisogna che oltre
la scuola ci sia una continuità e quindi questo è uno degli sport,
non diciamo lo sport nazionale, ma deve essere lo sport base
regionale e quindi su questo dobbiamo fare tutti gli sforzi.
Non entro in altri particolari perché si era già visto in
passato se c'era una possibilità di dare una preferenza a questi
giovani per il Corpo forestale. L'Assessore, credo che attualmente
si dovrà fare un concorso per dei custodi forestali, quindi potrà
eventualmente tenere conto anche di questo e inserirlo nel bando di
concorso al momento opportuno.
Quindi, se c'è una riduzione per altre cose, io dico, per
intanto sono favorevole a passare i 25 milioni.
Però, se noi facciano questo ragionamento, possiamo anche
arrivare ai 30 milioni per lo sport dello sci, perché,
effettivamente, è quello che noi dobbiamo incoraggiare, è quello
che viene praticato effettivamente, è quello che noi dobbiamo
incoraggiare, è quello che viene praticato effettivamente; molto
meglio che per qualche squadra di calcio - non dico le piccole
squadre di calcio, ma per certe altre squadre di calcio dove noi
diamo dei contributi cospicui che sommati tutti insieme sono
inferiori a quelli che noi diamo per lo sci.
Siggia
(P.C.I.)
- Assessore Milanesio.
Milanesio
(P.S.I.)
- Beh, mi fa piacere che ogni
tanto qualcuno cambi idea.
Io do atto al Consigliere Ramera che anche l'altro anno aveva
sostenuto la tesi della necessità di rimpinguare questo nostro
contributo - cosa su cui io convergevo - e se si era contenuto
nella cifra di 25 milioni era perché si era dovuto tener conto
delle diverse e contrapposte opinioni. E anche perché, da parte di
quei banchi, si era sostenuto che molto spesso si spendevano questi
soldi in cene, ecc. ecc., cosa che non è assolutamente vera, tra
l'altro, perché mi risulta che l'Asiva - mi risulta - fa una
attività molto sana e direi molto proficua.
Ora, io non è che potrei fare un gesto demagogico e dire "La
Giunta è d'accordo di accettare la proposta del Consigliere Ramera,
quindi portiamo a 30 milioni".
Ora, io ritengo che sia più serio, questa sera, deliberare così
come proposto da parte della Giunta e riservarsi successivamente,
se sarà il caso, di aumentare questo stanziamento che, a mio
avviso, la richiesta del Consigliere Ramera fosse, se non in quella
entità, comunque si giustifica. Io do atto che questa richiesta si
giustificherebbe pienamente perché in effetti gli sport della neve,
che sono gli sport tradizionali, che dovrebbero essere gli sport
così tipici della Valle d'Aosta, non sono sostenuti
sufficientemente come si dovrebbe e si potrebbe fare. E questo, non
per una colpa dell'Amministrazione regionale, o comunque di questa
in modo particolare, ma nemmeno di quelle che l'hanno preceduta, ma
per un andazzo che le cose han preso.
Quindi io direi, intanto deliberiamo questo e riserviamoci,
successivamente, di rivedere questa questione.
Montesano (P.S.D.I.)
- Altri che chiedono la parola?
Io vorrei fare una raccomandazione ai signori Consiglieri.
Siccome c'è un argomento importante alla fine dell'ordine del
giorno, che è la mozione presentata dall'Union Valdôtaine, e in
considerazione che questo oggetto è di grande aspettativa per il
pubblico che segue appassionatamente questo nostro dibattito, sia
in tribuna, sia nella sala delle riunioni al piano terreno, io
esorterei i Signori Consiglieri ad essere brevi negli interventi e
a dire esclusivamente quello che è necessario per poter arrivare in
ora possibilmente compatibile, vero, con la nostra resistenza, alla
discussione della mozione di sfiducia.
Allora, c'è ancora Dolchi. Vuol prendere la parola su questo
argomento?
Dolchi (P.C.I.)
- Noi avevamo già fatto una proposta che
era in questo senso, cioè di agevolare la discussione del Consiglio
per arrivare al dibattito sulla mozione e proporremo al relatore
dei vari argomenti - proprio perché riteniamo sia giusto discutere
con tutta l'ampiezza necessaria, là dove è necessario discutere,
che il relatore chieda al Consiglio, preventivamente, su ogni
argomento, se ci sono discussioni, cioè se qualcuno intende parlare
a favore o anche contro, contro ma anche a favore. In modo che non
si perda tempo.
Se ci sono richieste di parola, il relatore accantona
l'argomento, se invece non ci sono richieste di parola, vuol dire
che senza discussione si mette ai voti l'oggetto. In questo modo
arriveranno rapidamente alla fine degli argomenti che sono
all'ordine del giorno, accantonando quei pochi che eventualmente
dessero oggetto di lunghissima discussione, perché non si può
preventivamente prevedere se un oggetto porta a una discussione di
10 minuti o di due ore.
Montesano (P.S.D.I.)
- Allora, votiamo l'oggetto,
l'argomento.
Ramera (D.C.)
- La sua comunicazione sta bene. Però,
allora, vorrei sapere, almeno per il mio Gruppo, vorrei sapere cosa
si intende fare. Perché mi sembra che a quest'ora non si discute
una mozione di sfiducia se non con una pausa.
Quindi o vogliamo discutere stasera e andiamo avanti finché
vogliamo, o domani mattina, a me non interessa.
Però, allora, stabiliamo a che ora si finisce. Una seduta, si
farà una pausa e poi si discute la mozione di sfiducia, perché non
ritengo che sia logico andare avanti così senza pause, con un
ordine del giorno di questo genere.
Adesso, per esempio, finiamo gli oggetti all'ordine del giorno,
poi faremo la pausa, poi discuteremo, per esempio, la mozione di
sfiducia, anche stasera. A me questo non preoccupa minimamente.
Passando invece a quanto ha detto l'Assessore su questo punto,
io accolgo - se detto in questo modo - l'impegno della Giunta che
noi votiamo i 25 milioni e l'impegno successivo a rivedere le
possibili varianti in aumento del contributo all'Asiva.
Montesano (P.S.D.I.)
- Allora votiamo questo oggetto n.
10 e poi passiamo, appunto, alla proposta del Consigliere Ramera.
Chi è favorevole alla delibera alzi la mano. Contrari, astenuti. Il
Consiglio approva all'unanimità.
Ed ora, prima di passare all'ordine n. 11 io desidero prima di
tutto dire al Consigliere Ramera che opportunamente dice: facciamo
una interruzione. Interruzione breve è vero, si deve fare. Non si
può fare una lunga interruzione anche perché mi rendo conto che c'è
un pubblico molto numeroso ad assistere a questa seduta di
Consiglio e quindi ... prima di tutto io sono contrario al rinvio
della mozione al giorno dopo. Penso che la gran parte, la totalità
dei Consiglieri siano concordi nel discuterla questa sera. Ora se
si vuol fare una piccola interruzione, io non sono quello che
impedisce la sospensione breve del Consiglio. Ecco.
Il Segretario del Consiglio mi dice, finiamo questi oggetti
amministrativi e poi passiamo alla fase politica facendo un quarto
d'ora, mezz'ora al massimo di interruzione - d'accordo? D'accordo,
anche perché c'è un pubblico che ascolta nel salone al piano terra
e quindi sia al corrente delle decisioni a questo riguardo.
