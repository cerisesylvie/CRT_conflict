Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 1431 del 23 settembre 2015 - Resoconto
OGGETTO N. 1431/XIV - Interpellanza: "Interventi per il
rispetto della tempistica dei pagamenti dell'indennità compensativa
da parte di AREA VdA".
Presidente
- Per l'illustrazione, ha chiesto la parola il
Consigliere Nogara, ne ha facoltà.
Nogara (UVP)
- Merci Président.
Per l'ennesima volta ci troviamo a parlare delle problematiche
riguardanti diciamo un po' la gestione del PSR, i problemi in
agricoltura, eccetera. Noi nella pausa estiva abbiamo così nelle
varie manifestazioni...anche perché ci sono venuti a cercare
diversi agricoltori che ci hanno fatto presente le grosse
problematiche che hanno, a cui non vengono date delle riposte. Non
vengono date delle risposte dal Presidente di AREA, spesso qualcuno
dice che anche con lei, Assessore, ogni tanto non si hanno delle
risposte perché demanda tutto al Presidente di AREA, che spesso non
si fa trovare, non si fa sentire: queste sono voci, speriamo che
siano solo voci.
Veniamo invece ai fatti reali. Qui ci sono...oggi mi sono tirato
fuori tutte le dichiarazioni che in commissione, quella famosa
commissione che abbiamo fatto qua in quest'aula, dove tutti si sono
presi degli impegni, tra cui il Direttore di AREA si era preso
degli impegni importanti. Il primo impegno importante era quello su
tutte le pratiche del 2008 e del 2009 ancora in sospeso, qui ci
troviamo appunto con questa problematica che non era da imputare
assolutamente agli agricoltori, ma era da imputare o ad AREA, o ai
CAA, o ad AGEA, ma non agli agricoltori, la dichiarazione del
Direttore di AREA è stata questa in quest'aula: "
contiamo non
nel mese di dicembre dove ci sono altre scadenze, ma a gennaio di
concludere tale percorso e di provvedere all'istruttoria e ai
pagamenti
", questo è stato dichiarato in quest'aula. Siamo
stati contattati da diversi agricoltori che ancora adesso non sono
stati liquidati e in più qualcuno, che forse si è mosso giustamente
in certi modi così...gli hanno detto di nuovo: "
sì, forse nel
mese di gennaio o di dicembre ti pagheremo
". Qua si rimanda
sempre di anno in anno, non voglio fare confusione, Assessore, io
le sto solo leggendo le dichiarazioni del dottor Francesia. Quando
si parla di
refresh
, anche qui il dottor Francesia dice:
"
la notizia positiva è che gli sforzi prodotti a livello
regionale hanno avuto uno sblocco e già ieri abbiamo cominciato a
chiudere delle domande che erano rimaste in sospeso,
per noi
questo è un aspetto molto positivo"
. Il
refresh...
ci
sono ancora adesso degli agricoltori che devono ancora prendere dei
soldi, anche questi a dicembre dovevano prenderli, siamo di nuovo
quasi a dicembre e non li hanno presi. Queste persone hanno dovuto
muoversi in altri modi..."
adesso sembra, da dichiarazioni fatte
sempre dal Direttore, che a dicembre probabilmente, per accordi
presi con AGEA, saremo pagati
". Adesso mi fermo qua perché qua
ce n'è...tutte dichiarazioni una dopo l'altra, perciò tutte queste
dichiarazioni che sono state fatte sulle pratiche
2008-2009-2010...
Sul
refresh
è interessante capire una cosa: che
addirittura queste persone che avevano sbagliato...cioè le foto
aeree erano sbagliate, che è stato fatto presente a tutti, che è
stato fatto presente all'AGEA, e via dicendo, si sono trovate,
affinché la loro pratica venisse presa in considerazione, a dover
firmare delle pratiche dove si stabiliva che i terreni non erano
quelli che effettivamente erano. Hanno dovuto firmare delle
pratiche che invece che avere - le faccio un esempio - cento
ettari, ne avevano venti. Cos'è successo quest'anno? Che il
Direttore di AREA ha mandato delle lettere a queste persone,
sapendo che le foto aeree erano sbagliate, di restituire quei soldi
per il carico degli animali, perché avevano preso i soldi per il
carico del bestiame, ma con una superficie invece di cento a venti
è chiaro che loro quel carico di animali non potevano prenderlo e
adesso, nel 2015, gli arriva la lettera che dice: "tu mi devi
restituire quei soldi": ecco, queste sono delle assurdità che non
stanno né in cielo, né in terra! Okay, andiamo avanti.
In più noi abbiamo preso degli impegni. Assessore, lei si
ricorda, abbiamo fatto questa lettera di impegni assieme, ci siamo
spostati fuori qua in due o tre, ci siamo messi e abbiamo scritto
questa lettera di impegni. La lettera di impegni dove AREA, il
Direttore di AREA si era preso cinque impegni da fare,
probabilmente adesso forse qualcosetta ha fatto, ma di questi
impegni qua l'unica cosa che fanno...si ritrovano ogni tanto a
delle riunioni, gli ho chiesto anche se potevamo partecipare una
volta: "se mi fa la cortesia quando ci saranno queste riunioni di
avvisare anche a noi che qualcosetta magari abbiamo da dire".
L'ultima è stata la risposta per i 240 agricoltori che hanno le
pratiche ferme a Roma per la famosa problematica della finanza,
eccetera, dove ci mandano una lettera dopo due mesi-due mesi e
mezzo che l'allora Presidente della Commissione Borrello gli aveva
fatto una richiesta per sapere a che punto erano queste
pratiche...praticamente dicendoci: "guardate io di questo non ne so
niente". Addirittura Lanièce ha fatto un'interrogazione
parlamentare, ma se non lo sa lui...lei lo sa benissimo, Assessore,
ci siamo parlati in quel periodo che era all'inizio dell'estate, si
parlava di venti giorni perché per le interpellanze, le domande
hanno venti giorni di tempo per rispondere, siamo a fine settembre:
nessuna risposta. È stato gentile il Senatore Lanièce che in una
manifestazione l'ho fermato e gli ho detto: "
sa mica
qualcosa
?".
"Di solito mi dicono che a volte per queste cose
dovrebbero rispondere in venti giorni, ma a volte passa anche un
anno"
. Ecco, queste risposte mi sembrano pazzesche perché ci si
accontenta di questo per lasciare andare tutte le cose come
vanno.
Alla luce di tutto questo, mi viene anche da dire che noi ci
troviamo adesso con il PSR, con il nuovo PSR, proprio in
commissione alle 15 abbiamo chiesto al Direttore della
Commissione...abbiamo chiesto al Presidente della Commissione,
adesso faccio un po' di confusione...se si poteva avere un incontro
con lei, Assessore, o con chi lei ritiene di dover far venire, per
capire qualcosa del PSR 2015, perché noi ci ritroviamo in questo
momento - e questo glielo avevo già detto a fine luglio,
nell'ultimo Consiglio che abbiamo fatto - con gli agricoltori e
soprattutto gli allevatori che hanno tutti i pagamenti da fare,
scendono dagli alpeggi, devono pagare il personale, devono pagare
chi gli ha portato il mangime, hanno tutti i pagamenti da fare, ci
sono 240 pratiche ferme a Roma, non si sa il PSR del 2015 dove
andrà a finire perché non è ancora stato approvato. Si chiedeva
appunto...una volta gli anni scorsi si facevano delle lettere
affinché gli allevatori potessero andare in banca a dimostrare che
prendevano quello che dovevano prendere, adesso voci di corridoio
mi dicono che nelle scorse settimane il Direttore di AREA correva
per poter fare queste lettere in qualche modo...ma non è vero
neanche questo...vede, sono tutte voci, perciò neanche più
questo.
Io penso che ci ritroviamo in una situazione molto grave, io non
so come la valutate voi... Abbiamo gli agricoltori che sono già in
grande difficoltà, se erano diversi anni fa, si poteva...loro cosa
facevano? Scendevano dagli alpeggi, oppure in questo periodo
vendevano un paio di mucche e riuscivano a pagare gli affitti degli
alpeggi, riuscivano a pagare il personale che lavorava negli
alpeggi e si aggiustavano, adesso non riescono a fare neanche
quello. Io non so se qualcuno ha visto le interviste che sono state
fatte alla Fiera di Valpelline, è stato un coro unanime di
agricoltori che dicevano: "non so cosa pensano i nostri politici -
in fondo era rivolto a noi - di fare, perché noi ci ritroviamo
proprio a terra, non abbiamo la possibilità di...siccome viviamo
ormai solo di verde agricolo - perché ormai vivono solo più di
quello -, noi in questa situazione non so come faremo ad andare
avanti". E queste non sono cose che facciamo noi e diciamo qui per
farci...non so, pubblicità o altro, ma è la realtà delle cose.
Dopo tutte queste mancanze - secondo noi - che le ho detto da
parte della struttura che dovrebbe aiutare e gestire questi
problemi, io vi chiedo: "ma facciamo qualcosa? Lasciamo cioè che le
cose continuino ad andare così? Probabilmente...io so di casi che,
quando un legale si è interessato, qualcosa si è mosso. Dobbiamo
andare da un legale per far muovere qualcosa? C'è il Direttore di
AREA che ha un programma per dire all'agricoltore quanto prende in
base alla denuncia che ha fatto, alla domanda che ha fatto per...se
si va tre o quattro volte ti dice cose diverse. Questi sono
programmi che dovrebbero avere anche i CAA, che, quando
l'agricoltore va ai CAA per fare la domanda e la presenta, e dice:
"io ho tot di mucche, tot di ettari, tot di terreno, quanto
prendo?", c'è il programmino che guarda in base al PSR: "tu
quest'anno renderai tot", almeno sa cosa fare - termino subito,
Presidente - sa come organizzarsi. Queste cose le abbiamo dette
mille volte, le abbiamo dette tutti, le abbiamo dette in
cinquantamila...io non so più, questo qua è proprio...è sintomo di
un menefreghismo, perché non è possibile che si permettano certe
cose e si continui ad andare avanti così! Io spero, Assessore, che
d'ora in avanti, vista...perché qua andiamo sempre peggio e lo sa
benissimo, quest'autunno sarà un autunno molto caldo per gli
agricoltori tra i problemi del PSR nuovo e tra tutte le pratiche
che sono bloccate...io spero che voi vogliate prendere qualche
iniziativa o dare uno scossone a qualcuno che dovrebbe essere un
po' scosso. Grazie.
Presidente
- Per la replica, ha chiesto la parola
l'Assessore Testolin, ne ha facoltà.
Testolin (UV) -
Grazie Presidente.
La risposta riprende un attimino quelle che sono già state le
istanze sollevate dal collega Nogara e che sono già state dibattute
nell'ultimo Consiglio prima della pausa estiva. Si ritiene comunque
doveroso e opportuno ritracciare il percorso svolto per affrontare
i cinque impegni previsti nella risoluzione, per evidenziare come
il lavoro sia comunque stato impostato con serietà dalla struttura
per arrivare a delle risposte.
In relazione al primo punto della risoluzione, come peraltro già
esplicitato nei precedenti Consigli e come già evidenziato anche
dal collega, il tavolo di lavoro dei CAA si è riunito in circa
cinque-sei occasioni negli scorsi mesi e con ulteriori momenti di
confronto sino...siano stati inoltre organizzati per recepire le
necessità dei CAA in corrispondenza dell'avvio della campagna 2015,
quindi per inserire le richieste a valere sul 2015, con frequenti
ed importanti scambi di informazioni finalizzati essenzialmente
alla risoluzione di aspetti tecnico-operativi, oltre che per
condividere le istanze da sottoporre ad AGEA, perché anche lì il
continuo flusso di lettere e di richieste ad AGEA è stato comunque
anche lì condiviso con i CAA.
Nel complesso, per rispondere al secondo impegno, sono state
inviate circa 2.650 comunicazioni agli agricoltori. In riferimento
invece alle domande afferenti alle problematiche specifiche, quali
quella attinente alle domande del 2008 e 2009, che sono state
citate, non inserite, AREA VdA, come concordato in commissione a
suo tempo, ha provveduto ad inviare la relativa documentazione ad
AGEA già nel mese di aprile, dopo l'istruttoria, così come si era
concordato, e successivamente a sollecitare periodicamente AGEA
alla presa in carico delle stesse. Solo di recente, per la
precisione lo scorso 16 settembre, anche in seguito alle sue
ripetute istanze, AREA VdA ha ricevuto delle indicazioni da AGEA
per le ultime operazioni da svolgere e propedeutiche peraltro alla
presa in carico da parte di AGEA stessa di dette domande. Solo
quindi per dare la sensazione di come non si sia stati fermi, ma ci
si confronta, comunque, con un'istituzione che effettivamente -
condivido con lei - ha anche dei tempi decisamente
improponibili.
In merito al terzo e quarto punto della risoluzione, si segnala
che sia per la parte finale della programmazione 2007-2013, sia
soprattutto per la prossima programmazione AREA VdA ha provveduto
ad inserire una serie di modifiche in fase di predisposizione delle
nuove misure a premio, andando a semplificare la procedura di
inserimento delle domande. Rammentato che, in riferimento
all'organismo pagatore AGEA, solamente la nostra Regione e l'Umbria
hanno attivato le misure sulla nuova programmazione, tali
operazioni hanno consentito ai CAA di caricare le domande 2015
accorciando notevolmente i tempi di inserimento, grazie ad una
sensibile semplificazione amministrativa e procedurale rispetto
alla passata programmazione. Essa ha comunque permesso di caricare
a sistema tutte le domande relative a quest'anno e non è una
garanzia di pagamento a breve, ma che comunque l'annualità sia,
diciamo, formalmente caricata. Tali interventi hanno consentito di
fatto di anticipare quanto previsto solamente per la prossima
campagna 2016, cioè la creazione di un'interfaccia di dialogo tra
le banche dati nazionali e regionali.
Per quanto attiene al monitoraggio dell'attività di istruttoria
per verificare effettivi miglioramenti dal punto di vista delle
tempistiche di invio al pagamento, si ricorda che nell'annualità
2014 si è vista l'applicazione del saldo diretto per le misure 211
e 215. In quest'ambito si è generato un volume più elevato di
autorizzazioni al pagamento, al quale si è aggiunta una maggiore
attività dei pagamenti relativamente alle annualità pregresse.
Attraverso l'Ufficio di monitoraggio dell'Autorità di gestione
l'analisi delle tempistiche di autorizzazione ha mantenuto degli
standard raggiunti recentemente decisamente interessanti. A
proposito è stato messo in evidenza che le tempistiche dei
pagamenti a partire dalla creazione dell'elenco regionale alla
liquidazione ammontano a circa 20-40 giorni, quindi da quando si
mandano giù gli elenchi autorizzati i tempi di pagamento sono
questi, mentre, rispetto alle domande connesse alle annualità
pregresse, che erano oggetto anche della risoluzione, l'attività di
chiusura è da tempo in corso di effettuazione e dal momento
dell'approvazione della risoluzione ad oggi ha permesso di
autorizzare al pagamento circa 620.000 euro a valere su 399 domande
che erano ancora pendenti soprattutto parzialmente, perché poi se
si fa una media dei pagamenti relativi agli importi erogati, si
arriva su importi intorno ai 1.000-1.500 euro...in sospeso e
domande, peraltro, che erano antecedenti al 2012, questo dato è
comunque in continuo aggiornamento.
Per quanto riguarda la questione
refresh
, che è stata
citata anche dal collega, la questione
refresh
non è di
stretta competenza di AREA VdA, nel senso che le domande oggetto di
comunicazione da parte di AGEA ad AREA dello scorso dicembre sono
state nuovamente autorizzate al pagamento, quindi, una volta
liberate dalla possibilità di intervenire, sono state, diciamo,
prese in carico da AGEA e rispedite per il pagamento. Nonostante
questo, possono esserci ancora alcuni casi che non sono ancora
stati circostanziati e questo può essere...però il grosso, diciamo,
di quella problematica è stato affrontato e risolto in quel
senso.
In merito alla questione della cosiddetta "operazione bonifica",
diciamo che non si ravvisano degli elementi così sconcertanti nella
risposta fornita dal Direttore di AREA all'allora Presidente della
III Commissione consiliare. In tale comunicazione è stato esposto
dettagliatamente che, a fronte dell'autorizzazione al pagamento di
AREA, a partire dal mese di marzo del 2015 - e le richieste di
pagamento sono state inviate a marzo del 2015, le ultime - la
stessa AGEA ha deciso unilateralmente di non provvedere alla
liquidazione delle domande i cui beneficiari sono coinvolti
nell'operazione stessa. A tale proposito...anzi AREA VdA si è fatta
parte attiva, assieme all'Assessorato, sia nel richiedere lo
sblocco dei pagamenti, sia nel promuovere le iniziative ad esso
finalizzate, presso AGEA, e sia ancora nel rendersi disponibile al
fine di garantire la propria collaborazione per velocizzare la
progressione dell'inchiesta presso la Guardia di finanza. Di fronte
a tale difetto di informazione da parte di AGEA, che non ci ha
permesso di condividere prima di oggi quello che è l'iter per
questo tipo di domande, è stato anche intrapreso l'iter
dell'interpellanza parlamentare al Ministro, che è già stato citato
dal collega Nogara. Inoltre AREA VdA ha in varie circostanze
offerto supporto ad AGEA per l'applicazione del decreto Martina del
20 marzo 2015, volto a sanare le situazioni colpite da
quest'operazione di bonifica. Le ultime iniziative intraprese
riguardano una nuova lettera, indirizzata questa volta direttamente
al Ministro, dove vengono ribadite le necessità e le disponibilità
di questa Regione per risolvere la questione bonifica e un incontro
con la Direzione di AGEA ad inizio settembre, in cui sono state
esaminate le procedure finalizzate allo sblocco dei pagamenti, poi
formalizzati in una successiva richiesta di indicazioni ad AGEA
stessa.
In merito a tali problematiche, peraltro, non prerogativa
soltanto della nostra Regione, ma situazione che coinvolge tutte le
Regioni italiane, si evidenzia che negli ultimi 10 giorni si è
assistito allo sblocco dello stallo che perdurava ormai da mesi
nelle operazioni della Guardia di finanza, che ha iniziato a
contattare gli interessati e ad inviare la documentazione e i
verbali al Comando centrale di Roma per la successiva condivisione
dei dati con AGEA, questo a preludere uno sblocco di queste
domande. Tali verbali, in effetti, una volta pervenuti all'Ufficio
contenzioso comunitario, come indicato in una nota inviataci da
AGEA in data 16 settembre, costituiranno la base per l'ammissione
al pagamento o meno della domanda, garantendo dunque lo sblocco
delle domande considerate idonee. Per le aziende non verificate
dalla Guardia di finanza, ma bloccate da AGEA, ci è stato
comunicato dalla stessa Agenzia, nella nota del 16 settembre scorso
che abbiamo citato ora, che AGEA sta attivando una procedura di
controllo comune al primo e al secondo pilastro e che verrà
divulgata non appena definita: queste sono esattamente le parole
utilizzate dal Direttore di AGEA nel comunicarci queste due
iniziative.
A fronte di tale tipo di iniziative e della mole di lavoro
prodotto, si considera che gli impegni assunti in III Commissione
siano stati rispettati, pur osservando in coscienza come parte
delle problematiche, principalmente per cause indipendenti dalle
strutture regionali, non siano ancora totalmente risolte. L'impegno
è dunque di proseguire l'azione fino a qui intrapresa al fine di
concludere le iniziative ancora in essere: questo è l'impegno che
ci eravamo presi all'ora, che abbiamo cercato di portare avanti con
questo tipo di iniziative e che ribadiamo in questa sede.
Per quanto riguarda gli anticipi che sono stati citati dal
collega Nogara per quelli che possono essere i pagamenti relativi
al 2015, sui quali molte aziende erano abituate a lavorare, c'è
stato un incontro non estemporaneo...così da parte di AREA, che si
è resa disponibile...un incontro congiunto tra la Confidi
Agricoltori, tra l'AREV, Coldiretti e AREA stessa per definire
quelle pratiche che possono consentire con i livelli minimi di
applicazione dei premi proposti a Bruxelles per l'approvazione del
PSR...per poter emettere queste lettere che possano dare garanzia
agli allevatori di accedere a delle aperture di liquidità presso
gli istituti bancari. Da questo punto di vista, ci si è attivati
con celerità e nell'intento di andare incontro a quelle che sono le
esigenze degli allevatori. Grazie.
Presidente
- Per la replica, ha chiesto la parola il
Consigliere Nogara, ne ha facoltà.
Nogara (UVP) -
Merci Président.
Vede, Assessore, io non ho mai detto, tra l'altro, che sia
facile riuscire a gestire una situazione del genere, soprattutto
quando si ha a che fare con Roma e con l'AGEA; era per questo
motivo che proprio all'inizio di questa legislatura io avevo
portato...adesso non si può più fare, ma il fatto di dire che
essere enti pagatori probabilmente ci avrebbe portato dei vantaggi.
Noi nella nostra Regione, grazie al
tot-up
degli scorsi
anni, si riusciva, quando c'era una disponibilità finanziaria, a
superare queste problematiche, perché l'Amministrazione anticipava
i soldi che aveva messo da parte: erano circa 50 milioni nel
settennio, ma per appunto queste problematiche riusciva a
superarle.
Prima mi sono dimenticato ancora di dirle una cosa: già proprio
all'inizio di questa legislatura noi qui avevamo avuto proprio una
discussione sui soldi che l'Amministrazione regionale aveva
anticipato a diversi agricoltori e qua c'era stata un po' una
discussione, perché tanti agricoltori, quando avevano ricevuto i
soldi, non li avevano restituiti e questa era una pratica che non
doveva funzionare così, io condanno questi agricoltori che non
hanno restituito i soldi alla Regione. Le assicuro che ci sono
ancora adesso degli agricoltori a cui vengono chiesti i soldi
indietro, ma che non hanno ancora ricevuto i soldi: ci sono degli
agricoltori a cui AREA chiede di restituire i soldi che erano stati
prestati, però non è ancora stata liquidata tutta la somma, cioè
non so...devono prendere ancora 5-6 mila euro e AREA chiede loro di
rientrare di questi 5-6 mila euro. Allora, se può parlarne col
Direttore, perché poi a me qua non mi va di farle dei nomi, ma le
porterò anche le persone che sono interessate da queste pratiche;
allora, io capisco questo, però questi agricoltori dovrebbero prima
ricevere i soldi e poi giustamente immediatamente restituirli...non
chiederli prima di riceverli! C'è solo questa cosa che mi sono
dimenticato di dirle e, se avrà un attimo di tempo, dopo le dirò
anche quali sono le persone, gli agricoltori che sono
interessati.
Un'altra cosa importante: per carità, tanti agricoltori in
questo momento sono in difficoltà finanziarie proprio per far
fronte alle spese che hanno nella loro azienda. È chiaro che una
pratica del genere, come ci ha spiegato prima, quella appunto della
lettera per poter andare in qualche banca, per poter avere un
anticipo...ricordiamoci che qui pagano sempre gli interessi su
soldi che dovrebbero prendere, li pagano, per poter riuscire a
pagare tutte le spese che hanno avuto e le incombenze che hanno
sono obbligati a fare questo. Un'altra cosa sono tutti quei...sono
due allevatori, mi sembra, due agricoltori adesso che sono rimasti
in Valle, che avevano quell'enormità di particelle che non si
riuscivano ad inserire. Qui non sono ancora riusciti a parlarne,
non sono inseribili sul programma, perché scatta il tempo e non si
possono inserire, a me sembra una cosa pazzesca che queste persone
non possano essere pagate...
(interruzione di un Consigliere, fuori microfono)
...ah, sono state inserite quest'anno...meno male, dopo anni e
anni sono state inserite.
Io spero che tutte queste cose e soprattutto le
comunicazioni...guardi che la gente, gli agricoltori che ci sono in
giro, che si lamentano con noi, vengono a parlare con noi, vengono
a parlare con lei, sarebbe sufficiente avvisarli di queste cose,
cioè io dopo quest'interpellanza a chi non ha ascoltato quello che
è stato detto in quest'aula non faccio altro che ripetere quello
che lei mi ha detto: "guardate che cominciano, perché la finanza
comincia a mandare indietro le pratiche, si presume che entro
l'anno magari qualcosa venga pagato". Allora, io quello che
continuo a chiedere da mesi - e non mi sembra una cosa terrificante
* è di avvisare di queste cose, la comunicazione che lei ha fatto a
me può fare un comunicato stampa, può mandare le lettere se ha la
possibilità, ma informateli questi agricoltori! Loro chiedono solo
quello, loro vogliono sapere solo di che morte devono morire.
Devono sapere se..."abbiamo la possibilità di essere pagati?",
"verremo pagati tra...", quello che io volevo far rilevare
all'inizio è che comunque il Direttore Francesia aveva dato in
quest'aula delle risposte e aveva illuso diverse persone, molte
persone che sarebbero state pagate entro l'anno. Queste non sono
cose che io mi invento, le ho lette dalle dichiarazioni che sono
state fatte in quest'aula; allora, se si fanno queste
dichiarazioni, bisogna essere sicuri di quello che si dice e io
ribadisco questo: la gente ha solo bisogno di essere informata,
perché se lei la informa con un comunicato stampa o con una
lettera, non ci perdiamo del tempo qui in aula a fare quello che
sto facendo io adesso. Grazie mille.
Si dà atto che dalle ore 18,56 riassume la presidenza il
Presidente Marco Viérin.
Viérin M. (Presidente) -
Punto 28 all'ordine del
giorno.
