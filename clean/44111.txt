Classificazione
ASSISTENZA SANITARIA E OSPEDALIERA
Igiene e sanità pubblica
TURISMO E INDUSTRIA ALBERGHIERA



Oggetto del Consiglio n. 1177 del 13 gennaio 2022 - Resoconto
OGGETTO N. 1177/XVI - Interpellanza: "Previsione di un
programma di screening preventivo rivolto ai turisti al termine del
loro soggiorno nella nostra regione a tutela degli operatori del
settore".
Marguerettaz (Président) -
À la présence de 26
Conseillers on peut commencer les travaux. Point n° 51 à l'ordre de
jour. Le conseiller Ganis a demandé la parole.
Ganis (LEGA VDA) -
Il turismo è una fonte primaria e di
grande importanza per l'economia della nostra Regione, un settore
importante e determinante, peccato che non sempre si riesca a
essere lungimiranti e molte volte anche un po' poco attenti alle
problematiche che ci circondano. Dico questo perché abbiamo
ricevuto numerose segnalazioni da parte di turisti, albergatori e
personale che garantisce il trasporto dei turisti su problematiche
che si manifestano in alcune stazioni turistiche della Valle.
Problematiche, purtroppo, ancora legate alla pandemia e che
riguardano la ripartenza dei turisti stranieri dopo il soggiorno
nelle nostre località turistica, che devono rientrare presso il
loro domicilio dopo avere effettuato i test antigenici e risultare
negativi per poter ripartire.
Il problema è che in alcuni comuni turistici della Valle, e non
stiamo parlando di piccoli comuni correlati a piccoli comprensori
sciistici, ma di grandi realtà turistiche, le farmacie non sempre
riescono a dare un servizio a tutte le persone che vorrebbero
effettuare uno
screening
immediato e questo diventa un
problema ogni qualvolta il turista straniero deve lasciare la
località turistica in cui soggiorna per rientrare al proprio Paese.
Quest'ultimo, infatti, prima di poter partire deve dimostrare la
negatività al tampone, ma, come ci è stato segnalato, non è sempre
così complice l'operazione... tant'è che molti turistici si
spostano nelle varie farmacie utilizzando anche i mezzi pubblici e
spesso i taxi o servizi a noleggio. Un servizio che sarebbe
normale, peccato che nel caso in cui il turista risultasse positivo
al tampone, l'autista del mezzo, inconsapevole di tutto, dovrà
mettersi in quarantena e poi fare tutta la trafila per poter
tornare al lavoro, uno stop questo che mette in ginocchio una
categoria: quella dei taxi e degli NCC, già martoriata dalla
pandemia. Una categoria il cui servizio a sostegno di tutto il
settore turistico è fondamentale, perché coprono anche quelle
vallate che sono difficilmente raggiungibili con i mezzi di
trasporto pubblico. Sempre su segnalazioni di alcuni albergatori,
abbiamo scoperto che ci sono stati dei turisti che sono andati
oltre Alpe per fare il tampone, per poter poi rientrare; una
situazione, se veritiera, alquanto bizzarra.
È chiaro che, in un momento di pandemia e di grande caos, che
purtroppo regna ancora sovrano, e in un momento di grande afflusso
di turisti come quello delle feste natalizie e dopo lo stop di un
anno, le cose si complicano maggiormente. Quello che riscontriamo
positivamente è che in alcuni comuni hanno avuto la prontezza di
dare un supporto alle farmacie, dando un servizio in più ai turisti
che soggiornano in Valle.
Detto questo, bisogna ricordare che la Giunta regionale aveva
dato nel mese di novembre, con la delibera di Giunta n. 1469, delle
disposizioni urgenti per la somministrazione da parte delle
farmacie e delle strutture private o accreditate per i test
antigenici, affinché individuassero dei locali idonei al fine di
somministrare i test. Una soluzione che in parte ha contribuito a
dare un servizio ai turisti, ma che andrebbe potenziata
maggiormente, soprattutto nei momenti di grande afflusso turistico.
In merito a queste considerazioni, chiediamo, quindi, all'Assessore
competente se sia intenzione dell'Amministrazione regionale
prevedere un sistema di screening preventivo al termine del
soggiorno che non solo prevenga il diffondersi dell'epidemia, ma
anche che tuteli i lavoratori e turisti.
Président -
La parole à l'assesseur Barmasse pour la
réponse.
Barmasse (UV) -
Preciso che questo
screening
al
momento non è avvalorato da alcuna disposizione, né da presupposti
scientifici; peraltro la situazione descritta è comune a numerose
altre attività produttive e lavorative.
L'Amministrazione regionale, come giustamente ha già ricordato
lei, con la DGR n. 1469 del 15 novembre 2021 ha approvato delle
disposizioni che consentono alle farmacie e alle strutture private
autorizzate di effettuare i tamponi antigenici anche in sedi
temporanee situate in luoghi turistici, proprio per facilitare
l'adesione dei turisti a tale servizio e risolvere le problematiche
di adempimento per i rientri nelle proprie residenze. Altro,
l'Amministrazione regionale in questo momento non intende fare,
perlomeno l'Assessorato della sanità non riesce a fare di più,
anche perché questa DGR era stata proprio pensata e studiata per
sopperire alle carenze di personale, quindi in questo momento non
si può fare più, anche per le note criticità di personale
sanitario, che in questo momento è proteso a fare uno sforzo
ulteriore per far avanzare le coperture vaccinali anti
Covid-19.
Président -
La parole au conseiller Ganis pour la
réplique.
Ganis (LEGA VDA) -
Grazie Assessore per la risposta.
Sicuramente, la pandemia complica le cose, ma non deve essere la
solita scusante al problema, come ha anche evidenziato ieri il
collega Manfrin. Bisogna sempre essere attenti e vigili,
soprattutto nel trovare delle soluzioni da una parte, ma bisogna
anche prevedere quali potrebbero essere le problematiche da
affrontare
al fine di pianificare un percorso attuativo e
risolutivo. Certo, le parole corrono come il vento: ecco perché
occorrono i fatti; la nostra Regione ora ha bisogno di certezze e
non possiamo lasciare intere comunità in balìa degli eventi. La
nostra Regione, come abbiamo evidenziato, vive di turismo e in
quest'anno particolare, dato che si riaprivano gli impianti
sciistici dopo un anno di stop, bisognava essere attenti e vigili,
cosa che è stata fatta solo in parte: ecco perché bisognerebbe
garantire un servizio secondo noi importante: quello di
screening
a livello regionale che copra tutto il territorio,
dando così un servizio ottimale a chi trascorre le vacanze nella
nostra valle al fine di prevenire il diffondersi dell'epidemia. Un
sistema di
screening
funzionante e operativo sarebbe anche
di supporto ai Comuni, come abbiamo detto, che sono stati lasciati
soli a gestire la ripartenza della stagione invernale e a tutte le
attività commerciali e alberghiere che vivono grazie al turismo
invernale ed estivo. Secondo noi, una maggiore collaborazione tra
Amministrazione regionale e Comuni potrebbe agevolare le cose e
dare un maggiore servizio alla comunità e a tutti turisti che
frequentano la nostra Valle.
