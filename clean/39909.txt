Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 2917 del 20 settembre 2017 - Resoconto
OGGETTO N. 2917/XIV - Interrogazione: "Iniziative realizzate
per la promozione del Parco archeologico di Saint-Martin de
Corléans".
Rosset (Presidente) -
Punto n. 6 all'ordine del giorno.
Per la risposta ha chiesto la parola l'Assessore Certan; ne ha
facoltà.
Certan (ALPE) -
Per quanto riguarda i primi tre punti
richiesti dal collega Bertin: "il numero di visitatori, gli incassi
ed i relativi costi di gestione dall'inizio dell'anno all'8
settembre 2017 del Parco archeologico di Saint-Martin de Corléans",
il numero totale dei visitatori del Parco archeologico e Museo
dell'area megalitica di Saint-Martin de Corléans dal periodo 1
gennaio/8 settembre è di 10.283 presenze; l'incasso per lo stesso
periodo ammonta ad euro 43.778,60. Nella scheda che le invierò e le
darò abbiamo riportato il dettaglio mensile da gennaio all'8
settembre, diviso per mesi e per incassi ed ingressi. Vedrà che dal
mese di gennaio ci sono stati i mesi di marzo, aprile e maggio, in
cui sono anche triplicati gli ingressi e potrà vedere bene il
dettaglio.
Secondo punto: "se e quali iniziative sono state realizzate nel
periodo sopraindicato al fine di promuovere il sito in
questione".
Per quanto riguarda la promozione, quest'anno, oltre al rinnovo
delle convenzioni già esistenti con ADAVA, FAI, Touring Club
Italiano, Torino città capitale europea, Agenzie di
incoming
e Consorzi turistici valdostani, Skipass Valle d'Aosta, sono state
attivate nuove convenzioni con Maison Bruil d'Introd, Aosta Valley
Card e, in particolare, una convenzione specifica tra l'area
megalitica e Skyway Monte Bianco, che prevede l'ingresso ridotto
all'area megalitica di Saint-Martin ai possessori del biglietto
della Skyway e viceversa.
Elenco ora le varie attività. Gennaio: domenica 22 presentazione
sito sul programma RAI di
Linea Verde
. Febbraio: tutti i
sabati attività didattiche e promozionali e visite guidate;
domenica 12 febbraio, a Riccione, Conferenza di presentazione del
Parco archeologico e del Museo; domenica 19 attività didattiche.
Marzo: tutti i sabati attività didattiche; domenica 19 attività
didattiche e promozionali e
Museo in famiglia
. Aprile: tutti
i sabati attività didattiche; sabato 8 e domenica 9 workshop
Fotografare l'archeologia
; giovedì 20 attività didattiche,
Museo senza barriere
e poi una pagina promozionale su
Archeo visita
che è una rivista mensile. Maggio: tutti i
sabati con le attività didattiche, e poi i martedì 2, 9, 16 e 23 è
stato organizzato un ciclo di conferenze; domenica 14
Aujourd'hui je visite
, in occasione della ricorrenza della
Festa della mamma; martedì 16 programma RAI, presentazione delle
conferenze a Saint-Martin de Corléans; giovedì 18 ICOM con la
Giornata dei Musei
, conferenza più attività didattiche e
Museo senza barriere
; sabato 20 e domenica 21 aperture
speciali per la
Festa dei Musei
, organizzato anche dal
MIBACT e dall'ICOM; domenica 21 attività didattiche e promozionali
e
Museo in Famiglia
; venerdì 26 inaugurazione della
Mostra delle sculture
di Marina Torchio; sabato 27, con
l'Assessorato del turismo, apertura speciale con i maestri dello
yoga, più trasmissione radiofonica; domenica 28 manifestazione
organizzata dalle scuole dal Tecnologico di Verrès e scuola media
di Nus
Piccoli Ciceroni presentano Saint-Martin de Corléans
(Progetto Civis). Giugno: tutti i sabati le attività didattiche,
poi giovedì 15 attività didattica
Museo senza barriere
;
sabato 17 Congresso internazionale ICOM; domenica 18 attività
didattiche e promozionali e
Museo in Famiglia
; sabato 24
apertura speciale per il compleanno del Museo, un altro articolo
promozionale su
Archeo
e sulla rivista svizzera
Rendez-vous
c'è stato un redazionale. Luglio: tutti i sabati
attività didattiche; venerdì 7
Celtica
e visite guidate;
domenica 16 attività didattiche e promozionali e
Museo in
Famiglia
; giovedì 20 attività didattica e
Museo senza
barriere
; sabato 22 e domenica 23 workshop e una pagina
promozionale su
Archeologia viva
, una rivista mensile.
Agosto: tutti i sabati attività didattiche; giovedì 3
Matinée au
Musée
più il concerto di
Aosta classica
; venerdì 4
concerto di
Aosta classica
all'interno dell'attività proprio
della rassegna
Aosta classica
; giovedì 17 attività
didattiche; domenica 20 attività promozionali e didattiche,
Museo in Famiglia
e pagina promozionale su
Archeo
.
Settembre: tutti i sabati attività didattiche e promozionali;
sabato 9 e domenica 10 workshop
Creare il gadget del museo
.
All'interno della settimana di
Plaisirs de Culture en Vallée
d'Aoste
ci sono tutta una serie di iniziative che sono ancora
in corso, in particolare: sabato 16, domenica 17, sabato 23 e
domenica 24 visite accompagnate (sabato 16 con una visita anche in
lingua francese); domenica 17
Museo in Famiglia
, visita
accompagnata con attività per grandi e piccini; giovedì 21
Museo
senza barriere
, visita accompagnata per non vedenti e
ipovedenti lungo il percorso espositivo dell'area megalitica che,
sapete, è predisposto anche per i non vedenti e gli ipovedenti;
sabato 23 con
Gioca con la preistoria. Racconto e attività
pratica per bambini dai 6 ai 12 anni a caccia di indizi per
diventare veri archeologi
e poi ancora una pagina promozionale
sulla rivista
Rendez-vous
svizzera. Queste sono le attività.
Troverà anche i costi e tutti i dettagli. I costi, per un totale di
330 mila euro, sono così divisi: personale, pulizie, gas ed
elettricità.
Presidente -
Per la replica ha chiesto la parola il
Consigliere Bertin; ne ha facoltà.
Bertin (ALPE) -
Purtroppo i risultati confermano le mie
più pessimistiche previsioni. Lo ripeto da anni, direi anche
abbastanza inutilmente: il sito di Saint-Martin, oltre ad avere una
grande importanza storico culturale, può rappresentare
un'opportunità per questa città, per quel quartiere, per questa
Regione, e può rappresentare un punto di attrazione turistica.
Ovviamente, deve essere supportato da una promozione adeguata che
al momento non c'è, e i risultati sono evidenti. Abbiamo il dovere
di far conoscere l'importanza di questo sito, non soltanto nella
nostra regione, ma anche in generale in Europa, perché può
rappresentare una grande opportunità turistica per la città. Come
già detto, anche questo in molte altre occasioni, non basta aprire
la porta perché i visitatori affluiscano; ci vuole una promozione
adeguata e, al momento, non c'è. Anche l'effetto novità è stato
minimo, è svanito abbastanza in fretta; purtroppo anche questo si
poteva immaginare.
Secondo gli studi effettuati tempo fa, per avere un significato
e una sostenibilità questo sito dovrebbe avere più o meno 180 mila
visitatori all'anno. Siamo ben distanti da questi risultati ed è
francamente preoccupante. Eppure non è mancato il tempo per
prepararsi all'apertura del parco, tra l'altro soltanto parziale.
Il ritrovamento è stato fatto quarantanove anni fa e ci sono voluti
trent'anni per realizzare il parco. Non si può dire di essere stati
sorpresi da questo evento, sono trent'anni che aspettiamo e doveva
essere preparato in modo adeguato! I numeri, anche questi di
quest'anno, come quelli dell'anno scorso - tra l'altro quest'anno
nel periodo estivo addirittura si è verificata una riduzione delle
entrate all'interno del parco - non possono che preoccuparci e
devono preoccuparci tutti.
Ormai rappresenta un'emergenza, anche in ragione degli
investimenti che abbiamo fatto, un'emergenza alla quale in qualche
modo bisogna rispondere. Bisogna promuovere, rendere anche soltanto
visibile questo sito. Chi arriva in città, in Valle d'Aosta,
difficilmente riesce a vedere dov'è questo sito e ad avere un
impatto appena arriva in città, è difficile anche sapere dov'è. A
mio avviso questo è un aspetto che va certamente corretto al più
presto. Si vedono molte pubblicità dell'Amministrazione regionale,
ma poche riferite al Parco archeologico di Saint-Martin de
Corléans, soprattutto nella città di Aosta. Questa, lo ripeto, deve
essere una priorità. Se non c'è una sostenibilità di questo parco,
se non lo si promuove adeguatamente, non si fa conoscere
l'importanza e il valore culturale che ha, si corre poi alla fine
il rischio di ridurlo e non si può escludere una chiusura. È
importante agire in fretta, è un dovere che abbiamo verso tutti e
un'opportunità che non possiamo sprecare. Bisogna che questa sia
una priorità di tutti.
