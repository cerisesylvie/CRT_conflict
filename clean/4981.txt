Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 702 del 16 dicembre 1982 - Resoconto
OGGETTO N. 702/VII - INTERVENTI PER LA SALVAGUARDIA DEL MUSEO
NATURALISTICO DELLA SOCIETE' DE LA FLORE VALDOTAINE DI ST. PIERRE -
(Interpellanza).
PRESIDENTE
: Do lettura dell'interpellanza presentata dal
Consigliere Minuzzo:
INTERPELLANZA
VENUTO
a conoscenza che il tetto dei locali che
ospitano il Museo naturalistico della Société de la Flore
Valdôtaine a Saint-Pierre è fatiscente e che l'acqua piovana e lo
scioglimento della neve penetra all'interno causando irreparabili
danni al materiale esposto;
CONSIDERATO
che detto Museo richiama ogni anno
l'attenzione di migliaia di visitatori italiani e stranieri, come
dimostrano le statistiche che hanno denunciato quest'anno oltre
tremila ingressi;
VISTO anche il richiamo offerto dalla Mostra archeologica che
è aperta in permanenza nel vicino castello Sarriod de la
Tour;
INTERPELLA
l'Assessore al Turismo, Urbanistica e Beni Culturali per
sapere se non intenda, disporre immediati interventi tecnici e
finanziari onde eliminare gli inconvenienti denunciati e ciò a
salvaguardia dell'insostituibile materiale naturalistico esposto e
per conoscere anche se non si ritiene opportuno, come accade
altrove, di istituire un biglietto unico di ingresso valevole sia
per la mostra archeologica che per il Museo.
PRESIDENTE
: Ha chiesto di parlare il Consigliere Minuzzo.
Ne ha facoltà.
MINUZZO - (P.S.D.I.):
Non intendo illustrare
l'interpellanza perché mi sembra sufficientemente chiaro il
testo.
PRESIDENTE
: Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Non è il tetto dei locali, sono le due
torrette, quella nord-ovest e quella sud-est, del rifacimento del
Barone Bollati che minacciano il crollo. Ne ho parlato proprio ieri
con il Sindaco, la Sovraintendenza interverrà quanto prima per una
costruzione in cemento armato intorno a tutta 1a torre ed alle
torrette in modo da bloccare la degradazione del monumento,
dopodiché il Museo verrà ampliato per volontà del Comune.
L'architetto, Sig.ra Montanari, se ne interessa e, se il
Consigliere Minuzzo lo vorrà, potrà avere informazioni più precise
da parte sua per quanto riguarda gli appalti ed altri problemi che
lo interessano.
PRESIDENTE
: Ha chiesto di parlare il Consigliere Minuzzo.
Ne ha facoltà.
MINUZZO - (P.S.D.I.):
Ringrazio il Presidente.
