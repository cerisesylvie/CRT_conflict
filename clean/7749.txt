Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2129 del 9 luglio 1986 - Resoconto
OGGETTO N. 2129/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 25 giugno 1986 in poi:
Disegni di legge presentati:
D.L. n. 303, presentato dalla Giunta regionale in data 26 giugno
1986, concernente: "Aumento, per l'anno 1986, della spesa per
l'applicazione della legge regionale 11 novembre 1974, n. 44,
relativa alla concessione di contributi per l'espropriazione e
l'occupazione d'urgenza di aree di terreno a norma della legge
statale 22 ottobre 1971, n. 865 e successive modificazioni" (già
iscritto all'ordine del giorno)
D.L. n. 304, presentato dalla Giunta regionale in data 27 giugno
1986, concernente: "Norme sul contenimento dei consumi energetici e
sullo sviluppo delle fonti rinnovabili di energia" (I e III
Commissione)
D.L. n. 305, presentato dalla Giunta regionale in data 27 giugno
1986, concernente: "Norme per la concessione di finanziamenti
agevolati a favore delle cooperative edilizie" (già iscritto
all'ordine del giorno)
D.L. n. 306, presentato dalla Giunta regionale in data 27 giugno
1986, concernente: "Riforma dell'organizzazione turistica della
Regione (I e III Commissione)
D.L. n. 307, presentato dalla Giunta regionale in data 27 giugno
1986, concernente: "Interventi straordinari a favore di gestori di
impianti di trasporto a fune della Regione" (I e III
Commissione)
D.L. n. 308, presentato dalla Giunta regionale in data 27 giugno
1986, concernente: "Istituzione di un fondo speciale per le
celebrazioni del bicentenario della prima ascensione al Monte
Bianco" (I e III Commissione)
D.L. n. 309, presentato dalla Giunta regionale in data 27 giugno
1986, concernente: "Interventi per la realizzazione di
infrastrutture ricreativo-sportive" (I e III Commissione)
D.L. n. 310, presentato dalla Giunta regionale in data 8 luglio
1986, concernente: "Interpretazione autentica della legge regionale
28 marzo 1985, n. 8, recante norme in materia di esecuzione di
lavori pubblici di interesse regionale da parte di imprese
artigiane" (II e III Commissione)
Proposta di regolamento n. 6, presentata dalla Giunta regionale
in data 3 luglio 1986, concernente: "Prime norme regolamentari per
l'applicazione dell'art. 5 della legge regionale 28 dicembre 1981,
n. 85: Norme per favorire l'inserimento nella vita sociale delle
persone con difficoltà psichiche, fisiche e sensoriali" (II e IV
Commissione)
Disegni di legge vistati:
D.L. n. 281 concernente: "Interventi finanziari per la creazione
di un patrimonio comunale immobiliare"
D.L. n. 280 concernente: "Rifinanziamento per l'anno 1986 della
legge regionale 24 agosto 1982, n. 43 concernente l'adesione della
Regione al consorzio garanzia fidi tra gli agricoltori della Valle
d'Aosta"
D.L. n. 277 concernente: "Ulteriore finanziamento, per l'anno
1986, della spesa per l'applicazione della legge regionale 25
ottobre 1982, n. 71 concernente interventi per opere pubbliche
destinate all'assistenza delle persone anziane, inabili e
handicappate"
D.L. n. 278 concernente: "Ulteriore finanziamento della legge
regionale 2 dicembre 1982, n. 84, concernente: Finanziamento per la
realizzazione di presidi socio sanitari distrettuali"
D.L. n. 283 concernente: "Contributo straordinario al Comune di
Aosta per l'esecuzione di studi diretti al recupero
urbanistico-edilizio della città di Aosta"
Disegni di legge non vistati: -
Deliberazioni vistate: n. 4
Deliberazioni non vistate: -
Con lettera in data 26 giugno 1986 il Presidente della
Commissione di Coordinamento ha richiesto chiarimenti sulla
deliberazione n. 2079/VIII del 10 giugno 1986 concernente:
"Acquisto di un immobile facente parte del complesso Pila 2000 sito
in Comune di Gressan, regione Grand Gorraz di Pila, di proprietà
della società Pila 2000 S.p.A. da destinare a presidio
traumatologico di pronto soccorso. - Approvazione ed impegno di
spesa. - Delega alla Giunta"
Riunioni:
Ufficio di Presidenza: 1
Conferenza Capi Gruppo: 2
I Commissione: 2
II Commissione: 1
IV Commissione: 1
I e III Commissione in riunione congiunta: 2
I e V Commissione in riunione congiunta: 1
La I e la III Commissione hanno effettuato in data 30 giugno
1986 un sopralluogo a Saint-Rhémy per un incontro con la comunità
locale.
Un grave fatto è avvenuto ad Aosta nella tarda serata di lunedì
7 luglio 1986: una potente deflagrazione ha investito uno stabile
di Via Xavier de Maistre, causando parecchi danni alle strutture
murarie e ai locali ove sono ubicati la redazione del Monitore
Valdostano, l'agenzia commerciale San Grato, lo studio di
pubblicità di Musumeci e l'abitazione del Segretario regionale del
PSI.
Danni rilevanti hanno poi subito il Café du Théâtre ed alcuni
uffici della Civica Amministrazione, i cui vetri sono andati in
frantumi. Fortunatamente non si sono registrate vittime.
Che si tratti di un attentato è apparso subito chiaro agli
inquirenti, anche se, al momento attuale, pare arduo capire le
motivazioni di tale gesto e risalire ai mandanti ed esecutori.
La notizia ha suscitato profonda inquietudine nell'opinione
pubblica, in quanto è la seconda volta che si verificano nella
nostra città tali criminose azioni.
Alcuni anni or sono, l'allora Pretore di Aosta, Dr. Selis,
scampò miracolosamente ad un attentato nei pressi della sua
abitazione: la sua autovettura, imbottita di esplosivo, saltò in
aria.
Fenomeni delinquenziali che fino a pochi anni addietro avevano
risparmiato la nostra Regione, cominciano a verificarsi con troppa
insistenza, il che sta a significare che una certa pseudo-cultura
della violenza sta prendendo purtroppo corpo anche da noi, per cui
si rende necessaria una maggiore presa di coscienza di tutti i
cittadini volta ad impedire il ripetersi di tali incresciosi
episodi che turbano la convivenza civile.
A quanti hanno subito le conseguenze di tale insulso atto, ed in
modo particolare al collega Ennio Pedrini, va la solidarietà di
questa Assemblea, che non può che esprimere la più ferma e totale
condanna per ogni forma di violenza sia contro le persone che
contro le cose.
È pervenuto a questa Presidenza il prospetto relativo al flusso
di traffico attraverso il Traforo del Monte Bianco durante il mese
di giugno 1986.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Desidero ringraziare il Presidente del
Consiglio per le sue parole di solidarietà e dichiarare che ho
patito le conseguenze di un atto che, pur non riguardandoci
direttamente, ci ha comunque inferto gravi conseguenze per il modo
in cui è stato eseguito.
