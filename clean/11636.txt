Classificazione
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 458 del 26 gennaio 1994 - Resoconto
OGGETTO N. 458/X - Iniziative inerenti la chiusura del Centro
comunale diurno di socializzazione di Via Antica Zecca.
(Approvazione di mozione).
Mozione - Presa conoscenza delle decisioni della Giunta comunale
di Ao­sta in data 30 dicembre 1993 con la quale veniva decisa la
chiusura del centro diurno di socializzazione di Via Antica
Zec­ca;
Preso atto della profonda disapprovazione manifestata dalla
popolazione aostana attraverso dichiarazioni e interviste di
cittadini, nonché la sottoscrizione di un documento firmato da
oltre 2000 cittadini;
Sentita la determinazione di chiedere la riapertura del Centro
emersa dall'assemblea pubblica tenutasi il 12 gennaio u.s., alla
quale hanno partecipato diversi operatori sociali e amministra­tori
pubblici;
Considerata la necessità di approfondire in tutte le sue
implica­zioni la gravità dei fatti denunciata nelle diverse
sedi
il Consiglio regionale della Valle d'Aosta
Impegna
la Giunta e l'Assessore competente a portare in tempi brevi
l'ar­gomento all'attenzione e all'approfondimento della V
Commis­sione consiliare permanente, nel corso della quale si
richieda l'audizione del Sindaco di Aosta e dell'Assessore comunale
ai Servizi Sociali.
F.to: Aloisi - Bich - Lavoyer - Piccolo - Lanièce.
Presidente -
Ha chiesto la parola il Consigliere
Bich.
Bich (APA) -
L'intento di questa mozione non è
quello di polemizzare né quello di creare delle sovratensioni, dal
momento che ce ne sono già parecchie e si riflettono sull'opinione
pubblica e sulla stam­pa; ma è quello di capire un po' qual è la
posizione della Giun­ta, qual è la posizione dell'Amministrazione
regionale, e soprat­tutto capire qual è la posizione delle
amministrazioni locali, in modo particolare del Comune di
Aosta.
Dirò che sono stato spinto anche dall'emozione per sottoscrivere
questo atto politico assieme agli altri colleghi della
Federazio­ne, perché il sottoscritto ha avuto l'onore di essere uno
fra i fondatori del Centro Antica Zecca. Nel 1984, in tempi quasi
eroici, in condizioni di assoluto caos dei servizi sociali e con
grandi difficoltà nel cercare di riordinare l'offerta pubblica in
quel settore, il sottoscritto, con diversi altri operatori sociali,
in modo particolare con l'Assessore ai servizi sociali di allora,
Egidio Lanivi, con difficoltà spesso considerate insormontabili,
abbiamo cercato di organizzare questo Centro di socializza­zione.
Le difficoltà derivavano: da un apparato burocratico, che poneva
davanti ogni giorno il problema delle competenze e il comune non
aveva competenze per fare questo; dall'assenza di fondi; dalla
lunghezza delle procedure per cui le decisioni avrebbero
procrastinato nel tempo una qualsiasi risposta dall'ente pubblico
all'ente locale, in favore e a sostegno delle condizioni di
disagio, che sono diffuse e che allora erano ancora più diffuse
nella città.
É un'area grigia quella delle condizioni di disagio, di
difficile definizione; chi ha fatto il sindaco, e qui ve ne sono
diversi, e chi ha fatto l'amministratore comunale sa bene che molto
spes­so, arrivando al mattino in municipio, possono trovarsi in
anti­camera il soggetto a rischio nel suo malessere sociale, il
quale è indefinibile e che non può definire il sindaco.
Allora le risposte che poteva dare il sindaco erano: "Vai
dall'assistente sociale", che era un po' come pensare di curare una
malattia con l'ausilio dell'assistente spirituale. In alterna­tiva,
si poteva decidere di non ricevere questi soggetti, oppure di
organizzarsi un po' di più e creare un servizio che potesse dare
un'assistenza anche se precaria a queste persone. E così si scelse
di fare allora, senza neppure delle delibere, con volonta­riato a
bizzeffe, con Egidio che alla sera andava a tinteggiare assieme ai
futuri utenti questo Centro, che poi era uno scanti­nato con un
piano sopraelevato; quindi, con tanta volontà si è riusciti a fare
questo.
In effetti, questo Centro diede delle buone risposte, perché in
qualche modo si dava anche un'assistenza a quelle persone che
venivano rilasciate dal Servizio di psichiatria, perché il sindaco,
anche lì con mille improprietà, spesso con molto timore di
sbagliare e con una certa angoscia, firmava il ricovero coatto,
poi, dopo il ricovero coatto, la prosecuzione volontaria
dell'in­ternato nell'ospedale, ma i problemi nascevano con il
reinseri­mento di questi soggetti. Comunque, il Centro dava delle
ri­sposte e andava discretamente bene.
Poi c'è stato un periodo di buio, io non l'ho più seguito, ed è
bal­zata alla cronaca in questi ultimi tempi la chiusura del Centro
Antica Zecca di Aosta. In effetti sarebbe stato il caso di
discu­terne in Comune, se la Giunta municipale non avesse deciso di
sospendere il servizio dando delle motivazioni che sono abba­stanza
incomprensibili (o sono comprensibilissime, a seconda da che punto
di vista le si vedano).
Dicono queste motivazioni: "All'USL nell'ambito di tali modelli
operativi è emersa la possibilità di affrontare i problemi del
di­sagio psichico e psichiatrico con risposte più razionali e senza
sovrapposizioni di ruoli e di interventi, quindi nell'ambito della
Regione e Unità sanitaria locale".
In un dibattito abbastanza infervorito tenutosi circa un mese fa
si dice proprio che le competenze, soprattutto gli indirizzi, le
organizzazioni della rete dei servizi, erano proprie della
Regio­ne. Allora non si riesce a capire più niente; da qui, la
domanda: cosa vuol fare l'Amministrazione in questa direzione e
quali sono i servizi sostitutivi a quelli chiusi? Perché non
possiamo pensare di andare avanti stando a quello che si sente
dire, so­prattutto da rappresentanti di una certa polarità, che
parlano pomposamente di solidarietà, e poi proprio le persone che
par­lano di solidarietà vanno a soffocare quelle maglie molto
strette che ci sono sul territorio, che assorbono la parte più
difficile e più scarsamente gestibile del rapporto
individuo-società. Quindi si va a tagliare dove già l'essenziale è
sottodimensio­nato, dove l'offerta è quasi inesistente.
C'è la richiesta di conoscere la linea della Regione su questo
punto; so che l'Assessore si è già interessato di questo, so che
sta formulando delle proposte precise, so che già si stanno
deli­neando dei servizi che saranno senz'altro più funzionali alla
domanda; però mi chiedo, dati i tempi burocratici, data la
lun­ghezza delle decisioni, che è connaturata purtroppo con la
scienza amministrativa nostra, se in questo periodo era proprio
necessario chiudere traumaticamente questo rapporto con il Centro
Antica Zecca.
In secondo luogo, non riusciamo a capire la lettera che ha
in­viato l'Assessore alle politiche sociali del Comune di Aosta
alla Cooperativa Antica Zecca, nella quale dice che
l'Amministra­zione regionale ha assunto nuove decisioni ed
indirizzi deter­minanti ai fini di una diversa impostazione dei
servizi rivolti alle persone con problemi psichici e psichiatrici.
Come se tutto fosse già deciso e quindi il cambio fra i due servizi
fosse attua­to.
Mi sono permesso di presentare assieme ai colleghi questa
mo­zione, che non ha altro senso se non quello di discutere di
que­sto argomento in Consiglio regionale, dal momento che ci
ven­gono assegnate queste competenze, e di poter sentire dagli
amministratori qual è stata la motivazione reale della chiusura e
quali sono le condizioni di sussidiarietà a quel servizio, ben
sapendo però che già da un po' di tempo l'Amministrazione era molto
restia nei filtri e lasciava passare pochissimo l'utenza dall'area
del disagio - che è spesso l'anticamera del sindaco - a quella che
è l'area della copertura del servizio sociale.
Nessun intento polemico, ripeto, solo la volontà di avere dei
chiarimenti.
Presidente -
Ha chiesto la parola il Consigliere
Parisi.
Parisi (VAP) -
Il problema sollevato da questa
mozione è in apparenza un problema che dovrebbe riguardare solo il
Centro di socializza­zione del Comune di Aosta, e invece credo che
vada al di là di quello che è il problema specifico che emerge
dalla mozione.
Innanzitutto volevo premettere che il mio intervento non è
dettato dal fatto che in tribuna ci siano i cartelli o gli inviti o
le sottoscrizioni a fare qualcosa, ma rientra nel dovere di ogni
consigliere e di chiunque si interessi dei problemi della
collet­tività. Quindi credo che l'impegno di ognuno di noi vada al
di là di quelli che possono essere gli inviti fatti attraverso le
mani­festazioni, che possono esplicarsi in tantissimi modi.
Come dicevo prima, la questione va al di là di quello che è il
di­scorso del Centro di socializzazione e coinvolge direttamente
questo Consiglio, in particolare i consigli precedenti, che non
hanno avuto la capacità e forse la volontà di affrontare e
risol­vere i problemi che riguardavano la legge 18/81. Credo che
tutto parta da quel momento lì. Bisogna far rilevare che per quanto
riguarda la prevenzione, la cura e la riabilitazione delle malattie
mentali e del disturbo psichico in particolare, come veniva detto
dal Consigliere Bich, è stato fatto poco e non è stato fatto
comunque quel lavoro di programmazione e di ana­lisi che era
previsto dall'allegato alla legge, dove si prevedeva­no certi
servizi ma che poi in effetti, per quello che mi risulta fino
adesso, non sono stati fatti. Mi riferisco ad uno studio pre­gevole
che era stato fatto nel 1985 da parte dell'USL, che sta­biliva una
serie di proposte operative, studio del quale non mi risulta sia
rimasta traccia.
Dico questo tanto per inquadrare il problema che si vuole oggi
affrontare in questo Consiglio, per­ché ritengo che non basti fare
gli inviti agli incontri per verifi­care quali sono i motivi che
hanno determinato una certa scelta anziché un'altra. Credo che,
invece, l'impegno da parte di que­sto Consiglio, in modo
particolare dell'Assessore al quale non possiamo imputare
sicuramente queste responsabilità, debba essere quello di fare in
modo di dare in tempi brevissimi delle risposte concrete ai
cittadini, che sono coinvolti da queste ne­cessità e da questi
bisogni. Perché non basta fare i libri bianchi: l'impegno nostro
deve essere quello di dare delle risposte con­crete e immediate,
possibilmente credibili, alle reali esigenze dei cittadini,
altrimenti faremmo tutti dei bei discorsi; però, nel momento in cui
non fossimo in grado di dare delle risposte, di­venteremmo poco
credibili, come lo siamo stati tutti fino ades­so.
L'intervento, al quale si riferiva il Consigliere Bich, fatto
dal Comune di Aosta nel 1984, era legato al fatto che la Regione in
quel momento, a distanza di tre anni, non era stata in grado di
dare delle risposte a questo tipo di problema. Allora non esiste­va
il problema della tossicodipendenza, né esistevano tante al­tre
problematiche; si trattava di dare delle risposte ad un pro­blema
contingente ma che non andava sicuramente a dare una risposta
complessiva all'intera problematica che era inserita nella legge
18/81. Mi ricordo che allora, quando era stata fatta questa
proposta, la Cooperativa di Via Antica Zecca si era offer­ta di
dare questo servizio andando ad attingere a delle unità operative,
a livello di volontariato. Poi il problema, forse per quella
carenza dovuta all'inefficienza o alla incapacità di una
programmazione regionale, si è via via ampliato ed ha portato a
creare una struttura che sicuramente ha dato degli ottimi
ri­sultati, ma che non ha affrontato e risolto nella sua interezza
questo problema che è un problema delicatissimo e che ha biso­gno
di risposte più complessive.
Non aggiungo di più. Credo che il Comune di Aosta debba dare una
risposta per il Centro di socializzazione, se non per quanto
riguarda la materia specifica che attiene alla malattia
psichia­trica o comunque a quello che è annesso a questo problema,
che è un problema di carattere regionale e al quale va data una
ri­sposta su tutto il territorio regionale, non limitandosi al solo
territorio del Comune di Aosta. Però, sicuramente, il Comune di
Aosta dovrà dare una risposta anche a quelle che sono tutte le
altre problematiche, perché non credo che possa pensare di tirarsi
indietro su una problematica che riguarda il suo territorio.
Quindi le cose stanno su due livelli: non credo sia giusto che
il Comune di Aosta sospenda, così come è stato fatto, l'erogazione
di un servizio che da tutte le parti è stato ritenuto
indispen­sabile e utile alla collettività; al tempo stesso, però,
credo che l'impegno dell'Assessore debba essere quello di
affrontare la problematica in maniera più complessiva, per dare una
rispo­sta a tutti i bisogni previsti e alle necessità previste
dalla legge 18/81. Mi auguro che, non solo per quanto riguarda
l'aspetto occupazionale, che ha una sua rilevanza, ma per quanto
ri­guarda la soluzione del problema dell'utenza, si affronti questa
problematica nella sua giusta dimensione e mi auguro che
l'As­sessore, in tempi brevi, con il concorso delle associazioni e
di chiunque è direttamente coinvolto a questo problema, possa dare
delle risposte concrete per il soddisfacimento dei bisogni di tutta
la collettività.
Presidente -
Ha chiesto la parola il Consigliere
Chiarello.
Chiarello (RC) -
Mi ero dichiarato disponibile
anch'io a firmare la mozione in oggetto, proprio perché questo
problema non è secondario. E condivido quando Bich, che parla tante
volte come un libro stampato, ha detto che la solidarietà non può
essere una opi­nione, non è un
optional,
ma deve essere
dimostrata nei fatti.
Questa del Centro Antica Zecca mi sembra una strana questio­ne.
Ho qui una specie di
dossier
, da dove si evince che l'anno
scorso a giugno è stato votato dal Consiglio comunale di Aosta un
ordine del giorno in cui si dice che il Centro sociale è utile,
funziona bene, anzi gli vengono aumentati i finanziamenti in modo
che possa andare avanti bene. Si dice che si stanno stu­diando
delle soluzioni sulla tipologia del servizio ma si confer­ma che la
gestione proseguirà a convenzione.
Invece il 29 dicembre, tre giorni prima della scadenza della
convenzione, c'è un'altra lettera in cui si dice che, dato che
l'Amministrazione regionale ha assunto nuove decisioni e indi­rizzi
determinanti, si toglie questa convenzione.
Dai dati che abbiamo questo Centro è risultato molto utile, e mi
sembra poco serio da parte del Comune, se questa Giunta non ha
ancora assunto le nuove decisioni che permettano al primo gennaio
di risolvere tali problemi, prendere una decisione il 29 dicembre.
Questa Cooperativa ha avuto la delibera di decisione il 31
dicembre, cioè il giorno prima per il giorno dopo doveva chiudere
questo servizio.
Più che parlare tanto di questa cosa, appoggio la richiesta di
Bich di discutere con il Sindaco di Aosta e con le persone
inte­ressate proprio per vedere come mai si è giunti a questa
deci­sione. Non vorrei che ci fossero anche lì giochi politici. Non
gio­chiamo sulle persone e sui dipendenti, perché anche qui ci sono
dei dipendenti che hanno perso il posto in questo periodo. Vor­rei
che almeno nel "sociale" riuscissimo a tenere una qualità che ogni
tanto viene sbandierata da questa regione.
Per questo chiedo che venga fatto un incontro al più presto e,
se possibile, che il Comune di Aosta riveda questa sua decisione e
la rimandi, almeno finché la Regione non riesce a sopperire a tale
Centro.
Presidente -
Ha chiesto la parola il Consigliere
Squarzino Secondina.
Squarzino (VA) -
É già stato detto parecchio su
questo problema; si sono già il­lustrati, da parte di chi mi ha
preceduto, gli elementi da tener presente, per cui non mi dilungo
ulteriormente.
Mi sembra molto importante che venga previsto un momento e un
luogo, in questo caso la V Commissione - ma potrebbe essere anche
un altro luogo - in cui affrontare nel suo complesso il problema
del disagio, e non solo il disagio psichico, in cui si rie­sca a
definire con chiarezza quali sono i vari livelli di interven­to
rispetto al disagio e quali sono le responsabilità dei diversi
enti.
Fra l'altro, noi, in commissione, abbiamo più volte, affrontando
i problemi da un punto di vista settoriale, chiesto con forza che
si definissero le linee del nuovo Piano sanitario regionale.
Pur­troppo questo episodio è un'occasione che ci fa toccare con
mano come sia importante che noi chiariamo dove vogliamo andare,
cosa vogliamo fare, come vogliamo realizzare la legge 18, che tipo
di risposte differenziate vogliamo dare all'interno della Regione.
Una volta indicati gli indirizzi, è chiaro che all'interno di
questi, i vari enti locali (comuni compresi) possono poi
at­trezzarsi.
Credo che non spetti a noi, in quest'aula, dire al Comune di
Aosta cosa deve fare o non deve fare; spetta a noi, invece, dire
con chiarezza cosa vogliamo fare di fronte al disagio psichico e
offrire ai vari enti che sono sul territorio la possibilità di dare
risposte differenziate ai bisogni che ci sono.
Presidente -
Ha chiesto la parola il Consigliere
Piccolo.
Piccolo (PRI-ADP-Ind)
- Vorrei aggiungere qualcosa
in ter­mini di invito all'Assessore per quanto riguarda il caso
specifi­co; nella convocazione che dovrebbe avvenire presso la V
Commissione, direi che assieme all'Assessore e al Sindaco del
Comune di Aosta sarebbe opportuno venisse anche il Respon­sabile
del Servizio psichiatria, perché sarebbe opportuno che anche il
reparto di psichiatria desse una relazione dettagliata, non solo
dei casi esistenti in Valle d'Aosta, ma soprattutto di coloro che
devono essere ospitati in strutture diverse della Valle
d'Aosta.
Condivido le considerazioni che faceva il Consigliere Squarzino
per quanto riguarda le persone con problemi di disagio di tipo
sociale.
Volevo aggiungere solo queste cose, il resto è già stato detto
dai colleghi.
Presidente -
Ha chiesto di parlare il Consigliere
Marguerettaz.
Marguerettaz (PpVA) -
Solo per annunciare il voto
favorevole dei Popolari per la Valle d'Aosta e motivare questa
scelta, che non è dettata da nessun giudizio, a differenza degli
interventi che mi hanno preceduto.
Non entriamo nel merito della scelta fatta dal Comune di Ao­sta;
certo, è un problema, ed è un problema urgente e grave che si
presenta per la collettività, ma siamo favorevoli a incontrare il
Sindaco, l'Assessore ai servizi sociali del Comune di Aosta proprio
per capire le ragioni che hanno portato a questa scelta e, al tempo
stesso, per vedere se l'Amministrazione regionale può essere
solidale nei confronti del Comune di Aosta, per poter sopperire là
dove il Comune di Aosta non è in grado di fornire delle risposte,
pur necessarie.
Questo è uno, grave e certamente importante, problema, che però
ne porta con sé tanti altri, concernenti soprattutto il setto­re
dei servizi sociali nella città di Aosta. Ecco perché sarebbe
interessante portare avanti un discorso e un confronto, così co­me,
seppure molto blandamente, abbiamo già cominciato a fare con
l'Assessore in seno alla commissione, anche con i respon­sabili del
Comune di Aosta, proprio per vedere di unire le forze e dare dei
servizi qualitativamente e quantitativamente mi­gliori alla
città.
Ricordiamo che, per quanto riguarda il discorso dei servizi
so­ciali in generale, vi è un'altra grossa problematica che investe
il Comune di Aosta, ed è quella che riguarda il settore delle
poli­tiche giovanili. É un argomento, questo, dietro al quale
spesso si spendono delle parole, ma di fatto, ad oggi, il Comune di
Ao­sta ha ancora servizi messi in piedi anni fa, anzi direi che non
sono neppure più gli stessi, perché alcuni sono stati chiusi.
Quindi, favorevoli ad un confronto con il Comune di Aosta per
vedere se, unendo le forze, possiamo giungere a dare migliori
servizi alla città.
Presidente -
Ha chiesto la parola l'Assessore alla
sanità e assistenza sociale, Vicquéry.
Vicquéry (UV) -
Comme j'ai déjà eu occasion de
dire en commission, nous voterons cette motion.
Je dois dire sincèrement que quand M. Bich nous parle de la
Commune d'Aoste, j'ai un sens d'ouvrir le livre d'histoire, même si
le sens poétique de Bich, à mon avis, est un peu exagéré: l'année
1984 n'était pas le "moyen âge" de la Commune d'Aoste, l'année 1984
était un an après le Plan sanitaire socio-régional et, depuis lors,
les choses ont changé énormément du point de vue socio-sanitaire à
l'intérieur de la Région.
Je ne veux pas entrer dans le mérite de la décision de la
Commune d'Aoste, car en tant qu'ancien administrateur communal j'ai
toujours soutenu que les compétences sont bien différentes entre
commune et Région, et donc aujourd'hui je n'ose pas entrer dans le
mérite de cette décision.
Je me limite à dire qu'il est absolument nécessaire définir les
compétences, non seulement entre Région et commune, mais aussi
entre Région, commune et USL: la Région doit se limiter à faire des
lois et à programmer les services; les communes doivent gérer
certains services et doivent essayer de ne pas gérer certains
autres services. C'est-à-dire, dans le domaine socio-sanitaire, il
faut diviser les deux secteurs principaux: le secteur social dans
le domaine social, le secteur sanitaire tout court. Les rencontres
qui se sont passées avec l'Administration communale ont touché ce
thème principal, c'est-à-dire on a dit à l'Administration
communale: "vous êtes en train de gérer des services sanitaires
tels que les services pour les malades mentaux", et on a dit à la
Commune d'Aoste que celle ci est une compétence de l'USL. Pour
l'instant la Région est en train encore de gérer une partie des
services sanitaires, mais c'est une gestion qui doit être éliminée
en perspective; c'est une compétence stricte de l'USL et, en vue de
la prochaine réforme sanitaire, évidemment la chose sera de plus en
plus importante. Et donc quand la lettre de l'Assesseur de la
Commune d'Aoste dit que la Région a l'intention de programmer
d'autres services, dit cela, c'est-à-dire de programmer et de faire
une loi en matière. Cette loi sera le Plan socio-sanitaire; nous
avons commencé à examiner ce gros problème et il sera nécessaire
définir les lignes directrices pour définir les compétences entre
la Région et les pouvoirs locaux.
Justement Parisi dit que depuis l'entrée en vigueur de la loi
18/81 l'Administration régional a fait peu dans le domaine de la
santé mentale; il est vrai, mais il est aussi nécessaire souligner
que la loi n° 18 est en application de la loi n° 180, et cette loi,
depuis l'entrée en vigueur est objet de discussion et d'examen.
Seulement à niveau central, il y a un mois, a été approuvé un
projet en matière de santé mentale, et je m'engage officiellement à
l'intérieur de la V Commission de prendre en examen ce
problème.
Mais le principe que je suis en train de suivre comme
administrateur est simple. Il est nécessaire définir les besoins
avant de programmer, de légiférer; et après on peut réaliser
quelque chose. Maintenant, on a maintes fois réalisé exactement le
contraire: on a réalisé des structures, et après on a vérifié quels
étaient les besoins. Si on veut faire de la bonne administration, à
mon avis il faut travailler de cette façon, et c'est ce que j'ai
demandé au Service de la psychiatrie de l'USL, et c'est ce que
j'attends encore depuis deux mois. Mais ce n'est pas si facile
comme on pense, parce que le secteur de la santé mentale est un
domaine très délicat.
Il y a l'autre problème, si on peut définir ainsi le domaine du
malaise social: là on voit des jeunes au troisième âge, et c'est
très difficile définir les termes du malaise social. Là aussi j'ai
demandé au service de vérifier quel est le point de la situation,
pour éviter que tout le monde fasse quelque chose et tout le monde
ne fasse rien, car il y a des zones d'ombre totale à l'intérieur de
notre région, et il y a, à l'intérieur de certains quartiers de la
Commune d'Aoste des services qui ne marchent pas car il y a trois
administrations qui s'en occupent.
En renvoyant la discussion générale à l'intérieur de la V
Commission, je répète que le problème est très délicat, la motion
peut être acceptée. Je souligne à nouveau le fait que je ne veux
pas absolument confondre la position de l'Administration régionale
et la position non seulement de la Commune d'Aoste mais des
communes en général: les rôles sont très différents et donc
l'autonomie communale dans les choix est totale.
Presidente -
É chiusa la discussione generale. Ha
chiesto la parola per di­chiarazione di voto il Consigliere
Chiarello.
Chiarello (RC) -
Giustamente l'Assessore Vicquéry
ha detto che non bisogna confondere le cose; intanto la politica è
un po' strana, perché chi ha firmato questa delibera della Giunta
per la chiusura dell'Antica Zecca fa parte di certi partiti che poi
fanno le mo­zioni per discutere queste cose.
É un po' strana la politica e non si riesce tanto a capire. Però
l'Amministrazione regionale mi sembra che sia stata tirata per le
orecchie in tale questione; quando si dice che l'Amministrazione
regionale ha assunto nuove decisioni, mi sembra che sia una
affermazione ben preci­sa ed è per ciò che abbiamo richiesto questa
discussione.
Presidente -
Ha chiesto la parola l'Assessore alla
sanità e assistenza sociale, Vicquéry.
Vicquéry (UV) -
Je prends l'occasion pour
répondre. Quand on dit
"ha assunto nuo­ve decisioni"
,
probablement on se réfère au fait que l'Administra­tion régionale a
fait une convention avec la Coopérative "L'Envers", en insérant
aussi deux cas de malades mentaux qui étaient suivis de la part du
Centre de socialisation de la coopéra­tive. C'est là, à mon avis,
le problème, au-delà du discours général de l'engagement que j'ai
pris au niveau de ces rencontres de propo­ser un plan général de
réorganisation des services.
Presidente -
Pongo in votazione la mozione in
oggetto
Presenti, votanti e favorevoli: 31
Il Consiglio approva all'unanimità
