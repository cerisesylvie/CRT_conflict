Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI



Oggetto del Consiglio n. 1717 del 6 aprile 2011 - Resoconto
OGGETTO N. 1717/XIII - Interrogazione a risposta immediata:
"Assunzione degli addetti ai cantieri forestali da parte
dell'Assessorato dell'agricoltura e risorse naturali".
Interrogazione a risposta immediata
Avendo appreso dagli organi di stampa che risultano ancora
incompiute le procedure per l'assunzione degli addetti alla
forestazione, sia per quanto riguarda i cantieri forestali sia per
quanto riguarda le opere di natura edilizia;
i sottoscritti Consiglieri regionali
Interrogano
l'Assessore competente per sapere se sia vero che, ad oggi,
presso l'Assessorato all'agricoltura e risorse naturali sia stata
assunta a tempo determinato solo una parte di coloro che già
svolgevano le medesime mansioni nel 2010, mentre alcuni operai
sarebbero stati assunti a tempo determinato ex novo.
F.to: Donzel - Rigo - Carmela Fontana
Président
- La parole au Conseiller Donzel.
Donzel (PD)
- Grazie Presidente.
Egregio Presidente, cari colleghi, in questi giorni, nonostante
noi avessimo già presentato una specifica interpellanza che verrà
discussa più avanti rispetto all'assetto della questione della
cosiddetta "salva-precari", e che riguarda non solo gli addetti ai
cantieri della forestazione, è emerso - nonostante avessimo
presentato ben tre interpellanze sul tema - che la questione è
tutt'altro che risolta, come era stato riferito in quest'aula, cioè
è tutt'altro che chiusa la partita e che questi tavoli di lavoro,
che avevamo sollecitato fin da gennaio, si stanno protraendo ancora
adesso...e siamo al mese di aprile, quando normalmente la
cantieristica doveva essere avviata.
Nello specifico, chiediamo di capire se è vero che una piccola
parte sia già stata assunta; vogliamo capire se nessuno è stato
assunto, se qualche dipendente a tempo determinato invece è stato
assunto, e vogliamo anche capire se fra questi dipendenti assunti
ne esista qualcuno che non lavorava l'anno scorso. Pregheremmo però
questa volta di avere una risposta, che non sia come quella delle
altre volte in cui tutto andava bene, e poi i fatti l'hanno
smentito! Ci aspettiamo un attimo di responsabilità su un tema che
consenta anche a noi di lavorare con altrettanta serietà, perché se
chiediamo riscontri puntuali di tavoli di lavori, ci viene detto
che va tutto bene e poi riscontriamo che così non è, è difficile
per noi avere un comportamento corretto!
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente. La domanda è puntuale
e risponderò puntualmente.
In riferimento alle richieste, nel corrente anno sono stati
avviati al lavoro, come di consuetudine, 27 lavoratori presso i
magazzini, le falegnamerie e le officine dislocate nei comuni di
Quart, Verrès, Charvensod e Villeneuve. L'assunzione si è resa
necessaria per l'esecuzione di lavori di approntamento per la fase
di avvio dei cantieri forestali, quali la manutenzione dei vari
mezzi meccanici, la preparazione di macchinari e attrezzature da
lavoro, di materiale legnoso, longarine, piantoni, tavoli, panche e
fontanili per i sentieri, e l'arredo delle aree attrezzate, ed
elementi in ferro per gli interventi di difesa del suolo. Questo è
propedeutico all'attivazione di tutte le attività sul territorio.
Restano da assumere 18 maestranze del contingente previsto che
verranno avviate appena si viaggerà a pieno regime con l'inizio dei
cantieri per quel che riguarda questo aspetto particolare di
predisposizione di tutto quello che serve per avviare i cantieri.
In merito, in particolare - credo che sia una voce che gira, non so
da chi e come sia stata attivata - nessun operaio a tempo
determinato
ex novo
è stato assunto, questo lo dico proprio
con estrema chiarezza, non so chi mette in giro queste voci,
probabilmente l'interesse a farlo da parte di qualcuno ci potrà
essere...io non lo so.
Président
- La parole au Conseiller Donzel.
Donzel (PD)
- Intanto mi rallegra il fatto che non ci sia
nessuno
ex novo
. Comunque prendo atto che 27 lavoratori sono
stati assunti, ovviamente non essendoci ancora graduatorie, sulla
base del fatto che lavoravano l'anno precedente - immagino - in
quei magazzini, e quindi con criterio assolutamente discrezionale,
sappiamo da sempre che servono questi assunti prima, quindi è
chiaro che se questi non cominciano a lavorare non cominciano a
lavorare neanche gli altri. Però, è altrettanto di evidenza che non
si può in questo momento imporre ad alcuni il criterio della
graduatoria e l'eventuale esclusione, mentre altri vengono assunti
senza graduatoria. È una questione di principio.
Lei mi dice: poi verrà fatta la graduatoria...allora poi
verranno licenziati? No, questi ormai lavorano, quindi era di
totale evidenza che le graduatorie andavano fatte a monte
dell'assunzione del personale a tempo determinato; pertanto stiamo
già facendo dei tacconi!
