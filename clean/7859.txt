Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2259 del 6 ottobre 1986 - Resoconto
OGGETTO N. 2259/VIII - ACQUISTO DEL COMPLESSO IMMOBILIARE
DENOMINATO "SINGSING" SITO IN LOCALITÀ PRATI NUOVI DEL COMUNE DI
PONT-SAINT-MARTIN DA DESTINARE A SEDE DI MANIFESTAZIONI CULTURALI E
RICREATIVE. - IMPEGNO DI SPESA. - DELEGA ALLA GIUNTA.
PRESIDENTE:
Do lettura della delibera in oggetto:
IL CONSIGLIO
DELIBERA
1°) di dichiarare che gli immobili oggetto di acquisizione da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare:
- l'acquisto per il prezzo di Lire 454.309.600
(quattrocentocinquanta-quattromilionitrecentonovemilaseicento)
delle seguenti unità immobiliari facenti parte del complesso
denominato "Sing-sing" sito in Comune di Pont-Saint-Martin, di
proprietà dei Signori Clerin Ornella, Clerin Pierino, Clerin
Antonio, Clerin Mario, Bovolenta Rosella e Clerin Aldo ciascuno per
1/6
e
Bovolenta Renzo per l'usufrutto uxorio e censiti
catastalmente come segue:
CATASTO TERRENI DEL COMUNE DI
PONT-SAINT-MARTIN
PARTITA 3057
F. 25 n. 118 (ex 118/a) di are 8,04
F. 25 n. 119 (ex 119/a) di are 8,10
PARTITA 3220
F. 25 n. 274 (ex 274/a) di are
0,99
PARTITA 3219
F. 25 n. 329 (ex 120/b) di are 0,15
F. 25 n. 330 (ex 276/b) di are 0,18
NUOVO CATASTO EDILIZIO URBANO DEL
CO
MUNE DI
PONT-SAINT-MARTIN
PARTITA 1066
F. 25 n. 118/1 Via S. Erasmo P.T.
F. 25 n. 118/2 Via S. Erasmo SOT.
- la permuta tra:
a) gli immobili facenti parte del complesso denominato
"Sing-sing", sito in Comune di Pont-Saint-Martin di proprietà dei
Signori Clerin Aldo e Vitullo Maria, censiti catastalmente come
segue:
CATASTO TERRENI DEL COMUNE DI
PONT-SAINT-MARTIN
PARTITA 3608
F. 23 n. 238 di are 12,89
F. 23 n. 284 di are 4,92
PARTITA 3612
F. 23 n. 288 (ex 288/a) di are 6,26
F. 23 n. 446 (ex 224/b) di are 0,36
F. 23 n. 286 di are 1,60
PARTITA 2516
F. 23 n. 285 di are 6,27
F. 23 n. 287 di are 5,24
PARTITA 3596
F. 23 n. 429 di are 4,75
NUOVO CATASTO EDILIZIO URBANO DEL
COMUNE DI PONT-SAINT-MARTIN
PARTITA 1065
F. 23 n. 238/1, Via S. Erasmo P.T.
F. 23 n. 238/2, Via S. Erasmo SOT. in corso di
costruzione
F. 23 n. 238/3, Via S. Erasmo P. 1.
b) e gli immobili facenti parte del complesso immobiliare di
proprietà regionale sito in Pont-Saint-Martin, località Prati
Nuovi, Via S. Erasmo n. 41/43, destinato ad acciaieria ed "ex
Officine Metallurgiche", distinti al Catasto Terreni del Comune di
Pont-Saint-Martin come segue:
PARTITA 2312
F. 23 n. 73 di mg. 858
PARTITA 1200
F. 23 n. 36 mg. 24
n. 202 mg. 1312
n. 208 mg. 25
n. 209 mg. 31
n. 316 mq. 361
n. 296 mg. 26
n. 206 mq. 314
L'Amministrazione regionale per il maggior valore immobiliare
permutato corrisponderà ai venditori a titolo di conguaglio la
somma di Lire 435.190.000.
3°) di stabilire che i venditori prima
o
contestualmente alla stipula dell'atto notarile di compravendita
estinguano il debito residuo relativo ai sottoelencati
finanziamenti e si impegnino in atto
a
provvedere nel più
breve tempo possibile ed a proprie spese alla cancellazione delle
seguenti ipoteche gravanti sui beni oggetto di
acquisizione:
- ipoteca di I° grado di Lire 200.000.000, iscritta a favore
della Banca Sella S.p.A. con sede in Biella (in data 24.11.1982 c.
6777/a. 475, presso la Conservatoria dei Registri immobiliari di
Aosta) sui seguenti mappali: F. 23 nn. 429, 284, 238, 224, 286,
285, 287, a garanzia di un contratto di apertura di credito in
conto corrente - originariamente di Lire 100.000.000 (rogito Notaio
Presbitero di Ivrea del 19.11.1982)
- ipoteca di II° grado di Lire 79.380.000 iscritta a favore
della "FINAOSTA S.p.A." (presso la Conservatoria dei registri
immobiliari di
Aosta in data 18.1.1985 ai nn. 449/a. 24) sui seguenti mappali:
F. 23 nn. 224, 288, 286, 238, 284, 285, 287, 429 a garanzia di un
contratto di mutuo di Lire 44.100.000 (stipulato in data 10.1.1985
dal Notaio Favre di Donnas).
4°) di stabilire che i venditori all'atto notarile di
trasferimento si impegnino a sollevare l'Amministrazione regionale
da ogni eventuale obbligazione conseguente alla domanda di
sanatoria edilizia di cui in premessa, presentata dai venditori al
Comune di Pont-Saint-Martin in data 1.4.1986, prot. n. 2443.
5°) di stabilire che ogni spesa ed obbligazione conseguente
all'accatastamento al N.C.E.U. di Aosta dei fabbricati ultimati sia
a carico dei venditori.
6°) di approvare la costituzione di una servitù di passaggio
pedonale e con veicoli in genere sui fondi di proprie
tà
dei
venditori distinti al Catasto Terreni del Comune di
Pont-Saint-Martin al F. 23 nn. 229, 228, 220, 227, 226, 325, 225,
ed a favore dei fondi oggetto di acquisizione da parte della
Regione.
7°) di impegnare la spesa di Lire 1.100.000.000
(unmiliardocentomilioni) finanziandola con imputazione al capitolo
23250 del bilancio preventivo della Regione per l'anno 1986 ("Spese
per l'acquisto di beni patrimoniali L.R. 19.4.1985 n. 12") che
presenta la necessaria disponibilità.
8°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del Notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
En examinant cette proposition d'achat,
au-delà de la dénomination d'origine qui est à la base de cet
immeuble et qui, pour une fois, n'a pas été suggérée par la Junte
régionale, il convient de reprendre les raisons qui sont à la base
de ce choix. Cet immeuble appartient à plusieurs propriétaires et
une série de pourparlers a été engagée pour envisager la
possibilité de vente. Pour une partie, comme le dit le rapport, il
s'agit d'un échange: l'achat avait été fait dans la perspective de
répondre aux exigences de la zone, mais le problème de l'ILSSA
VIOLA avait surgi, bloquant ainsi la destination définitive de cet
achat. En conséquence nous avions jugé bon d'accepter cet échange
d'autant que le propriétaire a accepté le prix payé par
l'Administration régionale aux enchères.
Il y a toute une série d'annexes sur l'expertise et à propos de
la destination de l'immeuble nous justifierons le fait que ce soit
l'Administration régionale qui achète, et non pas la commune, suite
à la loi n° 27 et ce choix est dû à plusieurs raisons. Les
pourparlers avaient déjà été entamés par l'Administration régionale
sur une requête de l'Administration communale de Pont-St-Martin et,
parallèlement, il y a plusieurs propositions quant aux réalisations
en matière de sports, intéressantes pour Pont-St-Martin et la zone
environnante; réalisations qui sont en cours de discussion à
l'échelle communale. Je sais que le rapport porte une série
d'observations sur les modifications de la piscine (p. II du
rapport): il pourrait s'agit d'hypothèses seulement. Les
réalisations les plus importantes sont le terrain de boules et la
surface avec les parkings ainsi que le déplacement de certaines
maisons populaires. Il y a donc une série de problèmes que
l'Administration communale étudiera à la suite de cet achat. Voilà
pourquoi nous avons pensé réaliser cet achat en tant
qu'Administration régionale, en suivant les exigences de la commune
d'une part et les exigences de l'Administration régionale de
l'autre.
Nous avons la possibilité de discuter au Conseil de la
possibilité de réaménager le terrain de boules pour permettre les
compétitions à l'échelon national et international.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Questa operazione di compra-vendita
arriva in Consiglio un pò in ritardo, perché il tutto fu definito
prima delle elezioni amministrative dell'anno scorso. Il fatto,
allora, fu di dominio pubblico a Pont-Saint-Martin e pesò anche su
quella competizione elettorale. Fu la classica promessa elettorale
e, forse, anche qualcosa in più, perché quella proposta è riuscita
a condizionare vari interessi con il peso di una famiglia che
conta. Ne conseguì, fin da allora, anche un interessamento fuori
della norma da parte dei responsabili di questa Giunta, per
risolvere al più presto possibile l'acquisto e (perché non dirlo?)
anche per risolvere i problemi e la precaria situazione di quella
famiglia o di quell'azienda.
Sullo sfondo dell'acquisto ci sono appunto queste motivazioni e,
da questo punto di vista, si tratta di una manovra di tipo
clientelare. Oltre a ciò, io credo che si possa dimostrare con
ordine che non esistono motivazioni convincenti per l'acquisto di
quella struttura.
Prima questione: che cosa comperiamo? Io mi auguro che i
Consiglieri abbiano letto le relazioni che accompagnano questa
proposta di deliberazione, che abbiano avuto modo di vedere anche
la documentazione fotografica che è agli atti, e che qualcuno abbia
anche avuto modo di vedere dal vivo di che cosa si tratta. Noi
comperiamo un'area di 6.000 metri quadrati sui quali insistono
sostanzialmente 2 capannoni ed altri pezzi di fabbricati che
costituiscono un complesso nato in modo scoordinato ed
approssimato. Basti pensare che l'attuale bocciodromo non era altro
che un deposito di camion, successivamente adattato. Metà di questi
capannoni è vecchia di 20 anni, l'altra metà è da completare,
perché alcuni sono finiti ed altri no, con una serie innumerevole
di inconvenienti, riportati anche nelle relazioni di stima, e che
io voglio ricordare.
Abusi edilizi. Esiste in pretura una denuncia nei confronti del
proprietario e del direttore dei lavori per la costruzione di circa
350 metri cubi in sovrappiù. Esiste, ed è citata nella reazione di
stima, una tettoia originale, che poi è stata ampliata, ma che non
è mai stata autorizzata dal Comune. Ci sono poi altre cosette tipo:
box abusivi ed altre tettoie anch'esse abusive.
Per quanto concerne la qualità dei fabbricati, si salva, più o
meno, la struttura portante; per il resto, ed io ripeto cose che
sono scritte nella relazione, ci sono finiture modeste e mancano
gli intonaci esterni. L'impianto di riscaldamento è alimentato da
due bruciatori che attingono il gasolio da fusti "volanti", il che,
ma non solo questo, ha fatto sì che il complesso, nel suo insieme,
non abbia ottenuto a tutt'oggi l'autorizzazione dei Vigili del
Fuoco. Leggo testualmente dall'autorizzazione di stima che: "I
proprietari non sono stati invece in grado di fornire le
autorizzazioni dei VV.FF. concernenti le sicurezze
antincendio".
Per quanto riguarda i fusti volanti, il tecnico che ha fatto la
stima scrive che: "Agli effetti della sicurezza antincendio, si
segnala la necessità urgente di allacciare le due centrali termiche
con la cisterna esistente (sempre che quest'ultima risulti ancora
in buono stato)". Il complesso ha una via di accesso inadeguata e
prevede la necessità di una servitù su terreni di proprietà degli
attuali proprietari e quindi è un complesso penalizzato dal punto
di vista dell'accesso.
Noi comperiamo un complesso che, nella sostanza, non è
utilizzato. Vale la pena ricordare che il "Sing-Sing" è stato
chiuso per mesi e che, come scrive il tecnico nella relazione:
"Solo recentemente e su pressioni è stato aperto il bar ed il
bocciodromo". La discoteca è andata in crisi, quindi, probabilmente
era l'azienda nel suo complesso che aveva una gestione
antieconomica. I proprietari debbono essersi posti il problema:
"Che farne? Semplice: lo vendiamo alla Regione".
Secondo ordine di problemi: a che prezzo comperiamo questo
complesso? Io leggo l'introduzione della stima fatta dal tecnico:
"La determinazione di tale valore appare tuttavia problematica in
quanto non esiste in pratica un vero e proprio mercato per questo
tipo di immobili. Questa situazione è poi aggravata dal fatto che
per una parte considerevole gli edifici stessi sono ancora in
costruzione". Detto ciò, la stima viene fatta valutando il valore
oggettivo di quello che oggi è costruito, anzi, per essere più
precisi, la prima stima fa una valutazione di quello che è stato
costruito sulla base dei valori di oggi, mentre la seconda stima
parte dal possibile valore di mercato dell'immobile finito (1
milione a metro quadro) togliendo le opere che si dovrebbero
realizzare (mezzo miliardo circa) per poterlo rendere agibile ed
arriva alle stesse considerazioni della prima stima.
Quali sono i valori? 650.000 per saloni realizzati sotto i
capannoni; 550.000 per cucine, depositi ed altri locali; 500.000
per la sala giochi; 600.000 per il disimpegno, l'atrio e la
biglietteria. Questi valori sono effettivamente pari all'odierno
costo di costruzione delle opere di questa natura.
Bisogna tener conto del fatto che siamo in una zona periferica
di Pont-Saint-Martin e che la metà di questi capannoni ha 20 anni,
eppure noi intendiamo acquistarli allo stesso prezzo (attenzione!)
con il quale si acquistano capannoni nuovi alla periferia di Aosta!
Io sfido chiunque a verificare se si possono comperare o meno
capannoni nuovi, quindi appena costruiti, alla periferia di Aosta
per 600.000. In questo modo e facendo questo tipo di ragionamento i
tecnici arrivano alla determinazione di un valore complessivo di 1
miliardo e 100 milioni.
A questo punto introduco una questione che è la seconda volta
che pongo in Consiglio regionale. Chi altri comprerebbe a 600.000
lire a metro quadro e per questo importo totale quell'immobile in
Pont-Saint-Martin? Ecco la ragione per la quale il tecnico mette le
mani avanti e dice che non c'è un valore di mercato: perché la
richiesta a blocco ed a quelle condizioni non è un valore di
mercato. Non si è aperto, sul valore stesso di mercato un rapporto
effettivo tra domanda e offerta, norma principale che regola tutti
gli scambi sottoposti alla legge del mercato.
Noi non ci sentiamo di approvare a cuor leggero una valutazione
di questo tipo. Solo qualora (e qui anticipo una questione che
affronterò successivamente) si sia davvero obbligati, per scelte
importanti che coinvolgono la necessità immediata di far fronte ad
alcune necessità, si può ricorrere a stime di questo tipo, ma non
certo per l'acquisto di una struttura di questa natura sul cui
utilizzo, per di più pubblico, esistono forti dubbi.
Terzo ordine di problemi: per farne che cosa? La ridda di voci,
delle quali anche oggi abbiamo avuto notizia, e di proposte diverse
sul cosa fare di questo "Sing-Sing" a mio avviso sfiora il ridicolo
e dimostra che in questo caso, prima si è fatta la scelta
dell'acquisto e poi si deciderà sull'utilizzo.
Il Consiglio comunale di Pont-Saint-Martin non è mai stato
investito del problema. Ma il Comune, con lettera del Sindaco, ha
proposto di fare una piscina didattica al posto della biblioteca ed
ha proposto di fare una palestrina o magari una pista per i pattini
a rotelle al piano interrato. Il bocciodromo ed il bar restano; il
salone da ballo potrebbe diventare un locale per manifestazioni
ricreative (quante ne facciamo durante l'anno?). Nei locali al
primo piano, che sono da finire, facciamo un alloggio e le sedi per
le associazioni sportive e culturali di Pont-Saint-Martin che,
ricordo, è uno dei pochi Comuni ad aver destinato un piano intero
del palazzo "Europa" a sede di uffici per tutte le associazioni
culturali e ricreative. È uno dei pochi Comuni che ha sedi per
tutte le associazioni. Credo che al palazzo "Europa" ci siano
almeno 7 od 8 uffici destinati alle singole associazioni. Queste
sono le proposte avanzate dal Sindaco a mezzo lettera.
Il tecnico stesso ritiene di esprimere alcune perplessità a
proposito della piscina didattica la cui realizzazione avrebbe dei
costi e dei risultati non soddisfacenti. In generale per tutte le
altre destinazioni occorrerà preventivamente verificare la
possibilità di ricavare, all'interno delle strutture a
disposizione, dei campi da gioco regolamentari. Non bisogna
dimenticare, ricorda sempre il tecnico, che i piani hanno delle
altezze limitate che impediscono la pratica delle attività sportive
ed in specie di quelle che si praticano in palestra.
Il Presidente della Giunta dice oggi, e riconfermo quanto è
scritto, che la destinazione sarà: "a sede di manifestazioni
culturali e ricreative". Questo andremo a definirlo.
Non è soddisfacente questo modo di procedere. Cosa ci si
propone? Sarà l'ente pubblico a gestire la biblioteca, il bar ed il
salone per le manifestazioni? E comunque, quanto dovremo spendere
per rendere quel complesso adatto ad un centro ricreativo culturale
degno di questo nome? Io ricordo che la perizia prevede quasi mezzo
miliardo solo per sistemare la parte non finita relativa al primo
piano. È prevedibile che una destinazione dignitosa del complesso
abbia un costo aggiuntivo superiore al miliardo e credo di non dire
uno sproposito, anzi, se malauguratamente andrà avanti l'idea di
questo acquisto, temo di essere indicato come un facile profeta. Lo
vedremo.
Oltre a queste considerazioni, ci vogliamo anche chiedere se si
tratta davvero di una priorità? Tutti dicono che noi abbiamo un
sacco di soldi da spendere, ma se li spendiamo in questo modo,
diventa più che mai giustificato il luogo comune sullo sperpero dei
fondi pubblici, ma soltanto in alcune direzioni. Se si tratta di
una priorità, la Giunta risponderà in modo analogo a tutti gli
altri 74 Comuni che vorranno acquistare capannoni e discoteche per
fare centri ricreativi e culturali? È una domanda che a me non pare
assolutamente campata in aria.
Ultimo ordine di problemi: la cessione delle Officine
Metallurgiche. Primo: vengono cedute allo stesso prezzo di acquisto
di un anno fa, quando la Regione acquisì quel pezzo di stabilimento
in un'asta a seguito di un fallimento. Senza entrare nel merito e
senza fare valutazioni tecniche sulla struttura, le due perizie
dicono che i 212 milioni e rotti sono un prezzo equo. È corretto? A
me pare di no, anzi, credo che sia abbastanza discutibile la
correttezza di una simile valutazione.
Inoltre c'è da chiedersi: "Ma perché cediamo le Officine
Metallurgiche a questi proprietari? Per farne che cosa?" Quella è
una struttura che, malgrado alcuni limiti, è adatta ad alcune
attività produttivo-artigianali o piccolo-industriali.
Potrebbe essere utilizzata, analogamente ad altri interventi di
politica industriale ed artigianale, con convenzioni precise che
prevedano investimenti da parte degli imprenditori, per attività
che vadano bene e che abbiano necessità di alcuni dipendenti.
Invece in questo caso ed in questo modo viene alienata una
proprietà senza che il Consiglio abbia, oggi, la garanzia di un
futuro utilizzo della struttura a fini produttivi.
Io mi fermo qui e aspetto che vengano fornite delle spiegazioni
ad alcune delle questioni che ho sollevato, però io credo che il
giudizio che noi dobbiamo dare su questo atto è pesante e grave.
Torno a ripetere che solo l'abbondanza delle risorse può consentire
una spesa allegra e non finalizzata sino a questo livello. In ogni
caso, e ripeto la denuncia in tal senso, a nostro avviso questa è
una operazione di tipo clientelare e di potere, nella quale viene
utilizzata possibilità di usare delle risorse regionali. Da questo
punto di vista il nostro giudizio non può che essere negativo.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
La tentative de démagogie du Conseiller
Tonino, qui est très sensible aux problèmes de la basse Vallée -
attitude très appréciable vis-à-vis de cet achat - ne peut guère
être appréciée. Il a tout d'abord dit que la proposition arrivait à
retardement au Conseil, confondant peut-être un programme qui,
d'une part a été présenté au niveau électoral et de l'autre au
niveau de la Commune de Pont-Saint-Martin.
A ce moment, en se présentant à la population, parmi les
propositions des forces qui avaient prévu de faire certains choix,
il y avait aussi l'achat de cet immeuble. Je crois donc qu'en
présentant un programme, il est tout à fait normal d'avoir des
engagements; les résultats ont donné raison à ces forces et je
regrette que la tentative du Conseiller Tonino soit de dire que le
résultat a été déterminé en conséquence d'un choix pour cet achat
qui avait été fait préalablement. Je voudrais en revanche démontrer
au Conseiller Tonino qu'une série d'expertises a été effectuée par
l'Administration régionale et tant que nous n'avions pas tous les
éléments pour présenter la proposition au Conseil, nous n'avons pas
accepté d'acheter cet immeuble. Je ne veux pas de polémiques: s'il
y a eu un choix de la population à l'égard d'une proposition plutôt
qu'une autre, je ne veux pas faire de commentaires: c'est le choix
d'une commune. Je crois plutôt que la maturité de la population de
Pont-Saint-Martin a été différente et sensible à d'autres arguments
qu'à l'hypothétique achat d'immeuble; si non, comment croire à
l'intelligence des gens qui ont voté? N'importe lesquels!
Je crois que même le Conseiller Tonino ne peut accepter cette
confusion de rôles vis-à-vis d'une proposition comme celle de
Pont-Saint-Martin. Il a cité les difficultés des propriétaires de
cet immeuble; il a dit une chose vraie: ceux qui veulent vendre ont
des difficultés économiques. Le fait qu'il y ait une proposition de
vente n'a rien à voir avec le choix de l'Administration régionale
d'acheter.
Dès qu'il y a eu proposition d'achat de la part de la commune
nous avons jugé qu'étant donné la surface non seulement de
l'immeuble mais aussi du parking de cette zone, le terrain de boues
pouvait être aménagé et la commune utiliser également d'une manière
positive cet espace en y déplaçant par exemple certains logements.
La commune étudie actuellement le plan d'urbanisme du fait que
cette zone était commerciale. Le Conseiller Tonino se demande qui
d'autre pouvait acheter cet immeuble: des représentants du commerce
étaient intéressés, mais cela aurait été au détriment des petits
commerçants et des coopératives qui sont déjà implantées dans cette
zone. Je n'ai pas de données précises à fournir au Conseiller
Tonino, mais c'est ce que l'on m'avait dit.
J'admets qu'au niveau des associations il y a déjà une bonne
disposition dans la commune de Pont-Saint-Martin mais je sais aussi
qu'il y a une requête pour utiliser l'immeuble de Viale Europa et
les écoles: il serait intéressant de pouvoir utiliser le 2ème ou le
3ème étage affecté à présent aux activités des associations.
A propos du problème de la gestion soulevé par le Conseiller
Tonino, je dois dire que pour cette activité, comme pour d'autres
qui seront faites dans les Communes, il conviendra de prévoir une
convention, si l'immeuble reste propriété régionale, ou bien s'il
est à la commune, celle-ci fera un appel d'offre pour certaines
structures.
Le choix de faire cet échange d'une partie de la propriété avec
les "Officine Metallurgiche" est dû au fait que la Famille Clérin -
d'après le Bureau légal - voudrait maintenir l'activité de
transports et donc garderait les garages. Je crois que l'on peut
être d'accord sur la possibilité d'utiliser cet immeuble dans son
ensemble - du fait aussi de l'intérêt que présente la surface.
Quant aux observations sur les expertises, nous avons essayé de
présenter correctement l'information aux Conseillers, d'autant plus
que toutes les difficultés ont été examinées - même les
irrégularités de construction.
PRESIDENTE:
Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
Non voglio entrare nel merito
delle affermazioni fatte dal Consigliere Tonino sulle promesse
elettorali e sulle famiglie che contano a Pont-Saint-Martin. Però,
torno a ripetere che, siccome siamo ormai abituati a queste cose,
le stesse cominciano a non spaventarci più, pur riconoscendo che si
tratta di cose di cattivo gusto.
Dicevo, comunque, che non voglio entrare nel merito di queste
affermazioni che, probabilmente, hanno delle basi. Del resto questa
maggioranza passa speditamente dall'Alta alla Bassa Valle, come se
niente fosse, per la coerenza con la quale amministra. Passiamo
infatti dal capannone di Courmayeur al "Sing-Sing" di
Pont-Saint-Martin. Ma quest'ultimo acquisto desta molte
preoccupazioni per diversi motivi.
Primo: nella stessa perizia del tecnico si parla di stato di
conservazione e si dice: "Nel complesso lo stato di manutenzione
può essere (usa quindi un termine alquanto delicato) definito buono
per quanto riguarda la parte nuova, per quanto riguarda invece la
parte più vecchia può essere discreto". Lo stato degli immobili,
quindi, è particolare al punto che lo stesso tecnico non riesce a
definirlo. Andiamo ora a vedere la situazione attuale dei lavori:
il piano interrato ed il primo piano sono ancora da completare e il
resto è composto da strutture vecchie di vent'anni, come diceva il
Consigliere Tonino, ormai fatiscenti, e che quindi necessitano di
una notevole ristrutturazione.
Andiamo anche a vedere il problema della valutazione, che
interessa di più al Consiglio regionale. Si parla di 1 miliardo e
100 milioni. È una valutazione "futuristica!" Qui si fanno delle
valutazioni sul futuro, cioè su quello che potrà valere questo
immobile dopo la ristrutturazione che, magari, avverrà fra 1, 2, 5
o 6 anni. Siccome fra un certo numero di anni questo immobile potrà
valere 10, 5 o 6 miliardi, il tecnico facendo le dovute proporzioni
e questa è la cosa più assurda, fa delle valutazioni su ipotesi di
valore futuro. Invece la valutazione deve essere fatta sul valore
venale dell'immobile che, in questo caso, non è di 1 miliardo e 100
milioni, cosa che viene messa in dubbio dallo stesso tecnico!
Andiamo a vedere anche l'altra relazione, quella dell'ing.
Maione. Signori Consiglieri, notate la finezza con la quale l'ing.
Maione esce da questa situazione sostenendo: "Si conferma,
pertanto, il valore di L. 1.100.000.000 determinato dai Tecnici
Regionali, quale più probabile valore di mercato del complesso
immobiliare...". Il tecnico regionale, quindi, non ci da il valore
venale dell'immobile ma un valore che potrebbe essere vicino al
valore venale dello stesso. Quindi lo stesso ing. Maione ci
presenta una interpretazione per uscire da una situazione di
imbarazzo.
Il Consigliere Tonino, però, ha sottolineato chiaramente che ci
troviamo anche di fronte ad abusi edilizi: mancate autorizzazioni,
valutazioni eccessive, strutture decrepite (almeno da quanto si è
potuto leggere nella perizia fatta dal tecnico)... E la Regione
insiste su questo argomento e continua a dire: "Sì, noi compriamo
questo immobile, poi lo ristrutturiamo e, aggiungendo i valori
della ristrutturazione, diamo all'immobile un valore attuale".
Se questo è il modo di accedere ad una proprietà (Ed io non
voglio entrare nel merito di come possa essere utilizzata),
dobbiamo necessariamente sottolineare il fatto che ci troviamo di
fronte ad un mercato assolutamente irreale!
Ritengo pertanto che sarebbe più giusto, e ne faccio una
richiesta ufficiale, il ritiro di questa...
PRESIDENTE:
Consigliere Baldassarre, mi scusi se la
interrompo, ma siamo in dichiarazione di voto e quindi lei deve
parlare per fare una dichiarazione di voto e non per avanzare
proposte che dovevano essere fatte in sede di discussione
generale.
BALDASSARRE (P.S.D.I.):
Va bene, ma prima ero assente e
non ho potuto presentare la mia richiesta. Comunque continuo
dicendo che io voterò contro questo provvedimento, sottolineando
naturalmente tutte le anomalie che una sana Amministrazione, che
pensa ad amministrare in modo corretto e trasparente, non può
tollerare.
Ma queste anomalie sono la dimostrazione di come questa
maggioranza porta avanti dei provvedimenti: essa gioca sui numeri e
qui valgono i numeri. Però ricordatevi che questo provvedimento
suscita enormi perplessità.
PRESIDENTE:
Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
In sede di dichiarazione di voto non
mi dilungherò, anche perché il Consigliere Tonino ha già fatto una
"fotografia" abbastanza chiara e, soprattutto, nitida
dell'operazione "Sing-Sing".
Mi auguro solo che il discorso che stiamo facendo sia stato
sufficientemente valutato dalla Giunta regionale, non per altro, ma
perché credo che per il Governo regionale sia venuto il momento di
affrontare il problema del patrimonio regionale che aumenta a
dismisura.
Io credo che la politica dell'acquisto possa anche essere
intelligente; la politica dei vecchi, del resto, era proprio quella
di dire: "Beh me atzate et apré no veillen!" Credo però che la
stessa logica non possa essere adottata da un ente pubblico, anche
perché non basta solo comprare.
Se infatti alla "politica delle vacche grasse" si sostituisce la
"politica delle vacche magre", come manterremo l'intero patrimonio
regionale? Pongo questa domanda anche perché stamattina, su
sollecitazione di alcuni Colleghi (e non sono stato io, altrimenti
sarei stato accusato di avere certe idee fisse e di riproporre
sempre gli stessi argomenti) abbiamo potuto constatare che un
immobile di proprietà della Regione, nonostante tutto, è lì che,
come dicono le Associazioni culturali della Regione, cade a pezzi.
Ripeto che questo non l'ho detto io, caro Assessore Borbey, ma lo
hanno detto le associazioni culturali della Regione, nelle quali
non ci sono solo amici miei!
Ora io mi domando se tutto ciò è necessario e indispensabile. Il
Consigliere Tonino parlava giustamente di priorità ed io aggiungo
che sarebbe il caso di selezionare anche gli acquisti. Io ricordo
di aver avuto l'assenso del Presidente della Giunta quando feci
alcune considerazioni sull'inizio, e sottolineo la parola "inizio",
della politica dell'acquisto di capannoni in località Amérique. Se
si continua così fra un paio d'anni quei capannoni saranno tutti
nostri, però non abbiamo ancora definito che cosa ne faremo. Una
volta, infatti, ci mettiamo dentro degli uffici ed un'altra volta
ci mettiamo dentro gli handicappati, però resta il fatto che non
abbiamo ancora deciso a quale scopo destinarli e questa è un'altra
carenza di notevoli proporzioni.
Richiamo l'attenzione dei Consiglieri sul fatto che nello stesso
Consiglio parliamo per un'ora di una deliberazione nella quale un
Comune, nella pienezza della sua autonomia, rinuncia ad una piscina
e dopo un quarto d'ora scopriamo che noi acquistiamo un altro
immobile per costruirvi una piscina! Ma insomma, io credo che sia
necessario avere almeno un minimo di decenza!
In un pourparlers, durante un'interruzione dei lavori del
Consiglio, l'Assessore Borbey mi diceva giustamente: "A Verrès
costruiremo solo una piscina". Qui scopriamo, invece, che è in
previsione la costruzione di una piscina didattica. Ma non sarebbe
stato più opportuno costruirla "ex novo", con un progetto "ad hoc",
senza cambiare destinazione ad un immobile che, dal punto di vista
statico, presenta già tutte le difficoltà evidenziate dal
Consigliere Tonino? Io credo che non si possa sempre giocare sulle
parole e giustificare, all'insegna dell'abbondanza di denaro, tutte
le operazioni. A differenza di altre Forze che hanno dato una
valutazione difforme, noi abbiamo votato a favore di determinati
acquisti effettuati dalla Regione, ma solo quando era ben
giustificata la destinazione d'uso dell'acquisto che pertanto
acquisiva un suo particolare significato.
Mi scusi, signor Presidente, ma in questo caso, al di là della
biblioteca, che dovrebbe continuare a funzionare, e del
bocciodromo, io mi auguro che non si costruisca la piscina
didattica, altrimenti, non costruendola in un complesso nuovo per
costruirla in un complesso vecchio, faremo un doppio danno alla
pubblica amministrazione.
Ho concluso la mia dichiarazione di voto e, per coerenza con la
nostra impostazione, dichiaro che voteremo contro questa
deliberazione.
PRESIDENTE:
Ha chiesto la parola per dichiarazione di
voto il Consigliere Viberti; ne ha facoltà.
VIBERTI (N.S.):
Grazie signor Presidente. Nonostante che
mi sfugga un sorriso, io trovo mortificante che il Consiglio
regionale venga messo di fronte a provvedimenti di questo genere
che mi ricordano un provvedimento analogo, che però non è più
ritornato in Consiglio, ma sul quale faremo le nostre valutazioni
quando verrà ripresentato, augurandoci che siano state modificate
le condizioni che hanno determinato il nostro primo giudizio. Mi
pare che il Consigliere Tonino abbia saputo descrivere con parole
adeguate una situazione che considero mortificante essere proposta
al Consiglio regionale per un acquisto.
Dalle relazioni dei tecnici dipendenti dall'Amministrazione
regionale, quanto da quella dell'ingegnere consulente
dell'Amministrazione regionale, si evince che vi sono forti
perplessità sulla necessità di addivenire a questo acquisto. È
chiaro che il compito dei tecnici è quello di fare la perizia e non
quello di esprimersi nel merito dell'acquisto. Però, trattandosi di
persone dotate di cervello, essi non riescono a non dire qualche
cosa tra le righe e questo qualche cosa è stato ben compreso dal
Consigliere Tonino che, oltre ad essere un architetto e ad avere,
quindi, una competenza specifica, nutre anche un particolare
interesse nei confronti di ciò che avviene nella Bassa Valle, (come
riconosceva anche il Presidente della Giunta) conoscendo bene i
retroscena ed il mondo della comunità di Pont-Saint-Martin, egli
riesce a dare una chiave di lettura, di quello che sembra un
normale acquisto da parte dell'Amministrazione regionale,
preoccupante ed inaccettabile da chi ritiene che la pubblica
amministrazione debba sempre cercare di fare l'interesse della
collettività.
In questo caso, invece, sembra che si vada incontro alle
esigenze di alcuni privati, dei quali noi non conosciamo
assolutamente niente, ma che, come ha detto lo stesso Presidente
della Giunta, hanno dei problemi. Mentre è certo che ci sono queste
difficoltà, non si vede però quale possa essere il tornaconto della
pubblica amministrazione in questa operazione. Noi non ci
spaventiamo di fronte a spese di centinaia di milioni quando però
esse hanno una loro utilità.
In merito, ad esempio, al possibile dell'acquisto del complesso
di Cavi di Lavagna abbiamo espresso tutta una serie di
osservazioni, ma non ci è sembrato sbagliato muoverci in una certa
direzione, a patto, però, che fossero rispettate certe condizioni:
gli interessi legittimi e particolari dell'Amministrazione e di
tutta la collettività valdostana.
Qual è invece l'interesse, che emerge dalla relazione, per
l'acquisto di questo complesso immobiliare denominato"Sing-Sing"?
Questo interesse non emerge dalle perizie di stima, ma non emerge
neanche dalla relazione che accompagna presenta il provvedimento.
Noi non riusciamo a capire in base a quale ragionamento la Giunta
regionale decida di sottoporre al Consiglio l'acquisto di questo
immobile. Tra l'altro, poi, abbiamo già sentito denunciare dai
Colleghi che mi hanno preceduto il fatto della piscina che, ripeto,
suscita un'impressione di mortificazione. Ma insomma, è possibile
che da una parte si rinunci alla costruzione di una piscina a
favore di un auditorium, quando dall'altro la stessa
Amministrazione, che può aver legittimamente cambiato gli
intendimenti della Amministrazione precedente che era di altro
segno politico, chiede una piscina didattica? Perché allora non
fare "una piscina didattica con auditorium per bambini"...
(...Interruzione del Presidente della Giunta....)
Presidente, lei può dire quello che vuole, ma queste cose sono
scritte e noi, lo ripeto, troviamo svilente che si venga in
Consiglio a chiedere di votare un provvedimento di questo genere
che, a nostro avviso, non ha alcuna motivazione. Inoltre bisogna
aggiungere tutta la serie di cose ben descritta dal Consigliere
Tonino: paghiamo dei prezzi superiori a quelli pagati per
l'acquisto di capannoni in regione Tzambarlet! Paghiamo dei prezzi
di mercato per un immobile che, come è stato spiegato, non ha
mercato! Quale privato andrebbe ad acquistare quei capannoni?
Non c'è qui il Consigliere Pedrini che ha un complesso
immobiliare, per certi versi analogo a questo, ma sappiamo
benissimo quali difficoltà egli incontra a disfarsene, avendo
intenzione di potenziare la sua televisione. Infatti non è riuscito
a concludere un accordo: evidentemente il Comune di Lillianes non
presenta le stesse caratteristiche etniche e di composizione
sociale e politica del Comune di Pont-Saint-Martin. Non trovando
"vere" ragioni per l'acquisto del complesso di Pont-Saint-Martin,
siamo costretti a dare retta alla dietrologia che tutti quelli che
hanno prestato attenzione possono aver intuito tra le righe
dell'intervento del Consigliere Tonino. Ripeto che noi non abbiamo
una conoscenza così precisa della realtà di Pont-Saint-Martin, però
ci sembra che la spesa non sia intelligente e che, come si dice,
"il gioco non valga la candela".
Come non tornare, allora, a quel provvedimento che la Giunta
intendeva sottoporci questa primavera e che poi è stato ritirato?
La Giunta lo ritirò perché non era stata fatta tutta una serie di
cose. Oggi abbiamo la scheda, con una relazione precisa che
accompagna la proposta di acquisto, predisposta anche in seguito
alla discussione che c'è stata, però manca ancora un'attenta
valutazione dell'utilizzo di questo immobile. Non è che io voglia
girare intorno al problema, ma che cosa ce ne facciamo di una cosa
che costa 1 miliardo e 100 milioni "da destinare a sede di
manifestazioni culturali e ricreative", quando sappiamo che le
Associazioni culturali hanno già, in quel di Pont-Saint-Martin, dei
locali adeguati? Che cosa ce ne facciamo di quei locali, quando
sappiamo che è in costruzione (proprio oggi abbiamo votato una
delibera di ratifica) un complesso nel quale una piscina è stata
sostituita con un auditorium?
Ci sembra quindi che ci siano delle incongruenze che non solo
sono determinate, Consigliere Torrione, dalla gran massa di denaro,
ma anche da un'evidente mancanza di coordinamento tra gli
Assessorati, per non parlare della mancanza di coordinamento tra
l'Amministrazione regionale e le amministrazioni comunali. Se si
crede di poter amministrare nel migliore dei modi, non ci si può
presentare in Consiglio regionale con provvedimenti di questo
genere, che fanno acqua da tutte le parti, per venirmi a dire che
l'edificio proposto per l'acquisto sarà sede di manifestazioni
culturali e ricreative. Ma quali saranno queste manifestazioni,
visto che il Comune di Pont-Saint-Martin, da questo punto di vista,
è già dotato?
Pertanto ci sembra che l'unica giustificazione plausibile per
questo tipo di provvedimento sia quella, e lo ripeto, di concedere
una specie di premio a qualcuno che, avendo saputo ben operare in
un determinato momento, riceve oggi (non so se giustamente o
ingiustamente, anche perché si tratta di un'ipotesi) il premio
pattuito.
Che dire, poi, ancora di questa permuta sulla quale le stesse
perizie non si esprimono? Esse ritengono semplicemente congruo il
prezzo a suo tempo determinato dal Tribunale. Ma è possibile?
Evidentemente i periti non se la sono sentita di andare oltre. Noi,
quindi,...
PRESIDENTE
: Consigliere Viberti, io l'ho lasciata andare
al di là dei dieci minuti consentiti e quindi la pregherei di
chiudere il suo intervento.
VIBERTI (N.S.):
Chiedo scusa, signor Presidente, ma non
era mia intenzione andare oltre il tempo regolamentare. Dichiaro
solo che voterò contro questa delibera.
PRESIDENTE:
Ha chiesto la parola per dichiarazione di
voto il Consigliere Tonino; ne ha facoltà.
TONINO (P.C.I.):
Vorrei fare solo una breve dichiarazione
di voto per dire in tutta coscienza, che non mi sento di ritirare
nemmeno una delle affermazioni che ho fatto in precedenza, perché
le ritengo argomentate e vere. Pertanto, se il Presidente della
Giunta ha voluto vedere nel mio intervento atteggiamenti di tipo
demagogico, me ne dispiace, perché così non è. D'altronde io credo
che, onestamente, lo stesso Presidente della Giunta ed altri
esponenti di questa maggioranza sappiano che sulle cose che io ho
detto si discute e che le stesse dividono la collettività locale.
Non sono pettegolezzi, ma dati di fatto oggettivi, a nostro avviso,
pericolosi. Il rischio è per tutti, non solo per le Forze della
maggioranza; e noi, con una opposizione di questo tipo sul presente
provvedimento, non contiamo assolutamente di ricavare chissà quali
benefici. Operazioni di questo tipo screditano le istituzioni nel
loro complesso, e quindi ritengo che il danno conseguente si
riversi su tutti.
Il Presidente della Giunta, nella sua replica in tono pacato,
non ha fatto che confermare tutte le preoccupazioni che io avevo
espresso. Non voglio, ovviamente, riprenderle tutte, ma ribadisco
che è vero che si tratta di un salvataggio.
È vero!
(.....INTERRUZIONE.....)
È vero, è così! Che almeno si sappia che è così, perché questo
aspetto non è ininfluente sulla scelta che ha fatto la Giunta!
Ripeto: non è ininfluente! E mi assumo la responsabilità di quello
che dico.
In secondo luogo ripeto che l'affidarsi, sul piano della
valutazione, alla perizia dei tecnici, può andar bene nei momenti
in cui si tratta di acquisire per assoluta necessità, per interessi
generali effettivi, parti di patrimoni immobiliari regionali. Penso
ai centri storici, ai beni culturali, ad attività relative ai
servizi di base, all'istruzione... Non ci convince, invece, quando
non esiste questa necessità impellente. Io potrei capire una
valutazione oggettiva del valore dell'immobile, così com'è fatta
nelle perizie, se fosse stata poi oggetto di trattativa e se la
Regione dovesse acquistare il complesso ad un prezzo conveniente.
Ma così non è, perché nel nostro caso si paga fino all'ultima lira,
per un valore che, io ripeto, in questo momento nessun privato
darebbe a quell'insediamento.
A nostro avviso, quindi, deve essere fatto questo tipo di
valutazione. Non si può fare solo una valutazione tecnica, o
meglio, la valutazione non deve essere solo di carattere
tecnico.
Non è il caso di aggiungere altro sul fatto che si tratta, prima
di tutto, di una scelta guidata dalla necessità di comprare per poi
vedere cosa farne. Ciò è stato ampiamente dimostrato dagli
interventi che mi hanno preceduto e dallo stesso intervento del
Presidente della Giunta. È altrettanto vero, quindi, che non si
tratta di una priorità, assolutamente, né per il Comune di
Pont-Saint-Martin, né per la collettività che ruota intorno a
Pont-Saint-Martin.
La cessione dell'ex Metallurgica è anch'essa un fatto
discutibile: non abbiamo alcuna garanzia che lì si svolgano
attività produttive, perché noi alieniamo un bene e basta,
probabilmente in un momento in cui alcune attività produttive
richiedono spazio per insediarsi. Pertanto io credo che vi siano
sufficienti motivi per chiedere al Consiglio di non approvare
questo provvedimento e di non accettare questa scelta che, oltre ad
essere inutile ai fini collettivi, è anche sbagliata nell'utilizzo
prioritario delle priorità nell'uso delle risorse. La questione è
oggettivamente importante perché, se si apre questa strada, dovremo
davvero usare lo stesso metro sciagurato per tutte le richieste
simili che verranno avanzate da altri Comuni della nostra Regione!
Io credo che siano queste le ragioni sostanziali della nostra
opposizione al provvedimento e tutto sommato, ritengo che,
trattandosi di un provvedimento che è stato studiato e adottato in
termini ancora superficiali, sia opportuno procedere con votazione
segreta.
Per queste ragioni, a nome del Gruppo Comunista, ribadisco la
richiesta del voto segreto.
Si dà atto che alle ore 19.53 assume la Presidenza il Vice
Presidente DE GRANDIS.
PRESIDENTE:
Il Consiglio è chiamato ora a pronunciarsi
per votazione segreta sulla delibera in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 18
Contrari: 10
Il Consiglio approva.
IL CONSIGLIO
DELIBERA
1°) di dichiarare che gli immobili oggetto di acquisizione da
parte dell'Amministrazione regionale saranno destinati alla
realizzazione di opere di pubblica utilità.
