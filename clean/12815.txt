Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3771 del 7 ottobre 1992 - Resoconto
OGGETTO N. 3771/IX Incentivi finanziari della Regione a
favore della Società Autoporto Valle d'Aosta.
(Interrogazione
con risposta scritta)
Presidente Do lettura della interrogazione con risposta scritta
presentata dal Consigliere Riccarand:
Interrogazione r.s. Richiamata la legge regionale 28 novembre
1985, n. 73 e la legge regionale 23 maggio 1990, n. 32 che
prevedono incentivi finanziari della Regione a favore della Società
Autoporto Valle d'Aosta;
al fine di conoscere, in modo dettagliato, le somme ricevute
dalla Regione ed il modo in cui sono state utilizzate;
il sottoscritto Consigliere regionale del Gruppo Verde
Alternativo
interroga
l'Assessore regionale alle Finanze per conoscere:
1) quando è stato presentato il Piano di investimento previsto
dal comma 2 dell'articolo 2 della legge regionale 73/85; da chi è
stato approvato ed in che data; quali interventi sono stati
realizzati in base a tale piano e con quale ammontare di spese;
2) gli estremi di tutte le Deliberazioni di Giunta regionale con
cui sono stati assegnati dalla Regione contributi ai sensi
dell'articolo 4, comma 4 della legge regionale n. 73/85;
3) copia delle dichiarazioni del Collegio sindacale della
Società Autoporto previsti dall'articolo 4, comma 4 della legge
73/85 per gli anni 86-87-88-89-90-91;
4) gli estremi di tutte le Deliberazioni di Giunta regionale con
cui sono stati approvati contributi della Regione ai sensi
dell'articolo 5 della legge regionale n. 73/85.
Presidente
E' stata data risposta scritta con lettera n.
2218 del 21 agosto 1992.
