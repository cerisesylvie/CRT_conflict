Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 234 del 27 ottobre 1993 - Resoconto
OGGETTO N. 234/X - Concessione di un contributo di lire
9.500.000 ai sensi della legge regionale n. 69/1993, all'Istituto
Don Bosco di Châtillon per l'organizzazione dello spettacolo
teatrale "La passion de notre Seigneur Jésus Christ".
Delibera - Il Consiglio regionale
Considerato che:
Don Martino Perrin a nome dell'istituto Don Bosco di Châtillon
con lettera in data 11 gennaio 1993 e seguenti, ha presentato una
richiesta tendente ad ottenere un contributo per l'organiz­zazione
dello spettacolo a carattere religioso dal titolo "La pas­sion de
Notre Seigneur Jesus Christ" che si è tenuto al Teatro Giacosa di
Aosta il 24 aprile 1993;
lo spettacolo, ad ingresso gratuito, è stato allestito dal
gruppo teatrale "Nos voisins tout près" di Tolone (Francia) che fa
capo all'associazione "Unione Ex allievi Don Bosco" della
Provenza;
con lettera del 22 giugno scorso, l'istituto Don Bosco ha
presen­tato il rendiconto documentato delle spese sostenute che
am­montano a 19.227.215 lire;
i Servizi Culturali dell'Assessorato alla Pubblica Istruzione
hanno provveduto all'istruttoria ed alla valutazione della
do­manda, ritenendola ammissibile a contributo ai sensi
dell'arti­colo 3, comma 3 della legge regionale n. 69/1993, tenuto
conto dell'interesse culturale della manifestazione.
la Giunta, su proposta dell'Assessore alla Pubblica Istruzione,
ritiene pertanto opportuno di aderire alla richiesta mediante la
concessione, ai sensi della legge regionale 20 agosto 1993, n. 69
di un contributo di lire 9.500.000.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
mo­difiche e dell'articolo 21 della legge regionale n. 18/1980 e
suc­cessive modifiche, in ordine alla legittimità della presente
deli­berazione.
Delibera
1) di approvare la concessione di un contributo, ai sensi della
legge regionale 20 agosto 1993, n.69, di 9.500.000
(nevemilionicinquecentomila) lire all'Istituto Don Bosco di
Châtillon (P.IVA e C.F. 00172960072) per l'organizzazione dello
spettacolo teatrale a carattere religioso "La passion de Notre
Seigneur Jésus Christ", tenutosi il 24 aprile 1993 al Teatro
Giacosa di Aosta;
2) di approvare l'impegno di spesa di 9.500.000 lire da
imputa­re al capitolo 57260 del bilancio preventivo della Regione
per l'anno 1993 ("Contributo straordinari ad Enti ad Associazioni
culturali ed educative per manifestazioni ed iniziative culturali
scientifiche") che presenta la necessaria disponibilità;
3) di ordinarie l'emissione del mandato di pagamento con le
modalità di cui all'articolo 59 della legge regionale 27 dicembre
1989, n.90 e successive
modificazioni, tenuto presente che
il contributo in questione non è soggetto alla ritenuta d'acconto
del 4 percento prevista dal D.P.R.. n.600 del 29 settembre
1973:
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n.40 e di darne
esecuzione.
Presidente -
Passiamo alla votazione
Presenti e votanti: 32
Favorevoli: 31
Astenuti: 1 (Chiarello)
Il Consiglio approva.
