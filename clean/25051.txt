Classificazione
ISTRUZIONE PUBBLICA
UNIONE EUROPEA E RAPPORTI INTERNAZIONALI



Oggetto del Consiglio n. 286 del 17 dicembre 2008 - Resoconto
OGGETTO N. 286/XIII - Approvazione di risoluzione:
"Promozione nelle scuole della Regione di progetti a difesa dei
diritti umani".
Presidente
- Pongo in votazione l'iscrizione della
risoluzione:
Consiglieri presenti, votanti e favorevoli: 32
Il Consiglio approva alla unanimità
Presidente
- La parola al Presidente della Regione,
Rollandin.
Rollandin (UV)
- Ne approfitto solo per informare il
Consiglio, visto che ad inizio mattinata avevamo informato sulla
situazione meteorologica e siccome in conseguenza di questo c'era
l'esigenza avanzata da diversi operatori turistici interessati
nelle valli laterali al problema collegato al protrarsi della
chiusura per alcune con conseguenze economiche rilevanti, di
decretare per l'intero territorio della regione lo stato di
eccezionale calamità.
Questo lo dico perchè mi sembrava corretto informare il
Consiglio in quanto era una preoccupazione; prima di arrivare a
questa dichiarazione abbiamo sentito le diverse proposte e la
situazione ci ha portato a fare questa dichiarazione che permetterà
di attivare delle procedure nei confronti di quelli che sono stati
danneggiati a vario titolo nell'ambito di questa nevicata
eccezionale. Se poi interessa l'aggiornamento della viabilità, per
non tediare darò copia al Presidente del Consiglio se ha voglia di
distribuirlo, così ognuno ha lo stato della situazione delle valli
ad oggi, a quest'ora.
Si dà atto che dalle ore 19,28 presiede il presidente Cerise
Alberto.
Président
- La parole au Conseiller Empereur pour
l'illustration de la résolution.
Empereur (UV)
- Grazie Presidente. Il documento che vi è
stato consegnato ha un obiettivo importante, quello di ricordare un
anniversario, i sessant'anni dei diritti dell'uomo, coincidente
quasi con la data di questo Consiglio e ricorrente il 10 dicembre.
È una proposta che è stata pensata dalle forze politiche di
maggioranza, l'Union Valdôtaine, la Stella Alpina, la Fédération
Autonomiste, ma che abbiamo fortemente voluto, in una giornata di
condivisione di alcuni grandi temi, poter condividere con le altre
forze presenti in questo Consiglio.
I contenuti partono da questa data, fanno riferimento
all'articolo 1 della Dichiarazione universale dei diritti umani,
richiama l'azione importante di
Amnesty International
, che
fa una richiesta forte ai Governi di fare del sessantesimo non
soltanto una occasione di celebrazione ma anche un momento di
azione concreta, anche perché è constatato che la Dichiarazione è
disattesa nei suoi contenuti fondamentali perché ancora non troppo
conosciuta. È un documento che fa una valutazione anche sull'azione
che la Valle d'Aosta ha sempre fatto in merito alla difesa dei
diritti dell'uomo e alle sue azioni concrete nel sostegno delle
attività educative e formative promosse dalle scuole, dagli enti
locali, dalle varie associazioni di volontariato presenti sul
territorio valdostano. È un documento che riferendosi alla nostra
autonomia speciale, ritiene che la stessa possa concretizzarsi solo
in conformità ai principi che esaltano la dignità umana quali lo
stato di diritto, la democrazia rappresentativa e partecipativa, la
sussidiarietà territoriale e funzionale, la solidarietà nazionale e
internazionale, le pari opportunità e il superiore interesse dei
bambini.
Alla luce di queste considerazioni la risoluzione contiene la
proposta di confermare e rinnovare quell'impegno a concorrere, a
promuovere e proteggere i diritti fondamentali della persona, della
famiglia e dei popoli in generale e l'invito (che poi è anche un
impegno) a questo Consiglio e al Governo regionale di adoperarsi in
quelle indispensabili azioni di informazione, educazione e
formazione nel campo dei diritti alla persona da un lato e
dall'altro di promuovere quelle azioni concrete affinché la data
del 10 dicembre sia da quest'anno in avanti dedicata alla
sensibilizzazione e alla informazione dei contenuti della
Dichiarazione universale dei diritti umani. Questo è sinteticamente
il contenuto del documento; nel concludere devo esprimere una
profonda soddisfazione come capogruppo dell'Union Valdôtaine,
perché sulle cose importanti questo Consiglio ha dimostrato nel
corso di questi mesi la maturità necessaria per condividere
obiettivi che vanno nell'interesse della persona in questo caso, e
in altri che vanno nell'interesse della Valle d'Aosta.
Président -
La parole au Conseiller Louvin.
Louvin (VdAV-R)
- Sottoscriviamo e come potremmo non
farlo, come possono non farlo anche i colleghi, una dichiarazione
di questa portata e di adesione al momento, peraltro più
celebrativo che altro. Ma vorremmo solo chiedere da un lato alla
Presidenza del Consiglio che aveva organizzato una conferenza
celebrativa dell'evento e che non ha avuto luogo per
indisponibilità del relatore, se la questione tornerà di attualità
nel corso delle prossime settimane, perché un momento di
approfondimento forse anche in questa regione ci poteva essere in
questi giorni, e come mai non si è pensato a nessun'altra
iniziativa? Forse non ne ho avuto contezza sufficiente anche da
parte delle altre istituzioni...
Interruzione di un Consigliere, fuori microfono
.
...è stata rinviata. Ma pensiamo che al di là delle petizioni di
principio, su questo terreno ci sia da impegnarsi non poco.
Vorremmo che il Consiglio non si limitasse a dichiarazioni di bonne
conscience, ma si rimboccasse le maniche; affidiamo alla Presidenza
del Consiglio un onere particolare di coinvolgimento e di
sollecitazione. È passata in questa comunità sostanzialmente
inosservata la data di questo sessantesimo e al di là di questa
piccola conferenza che è stata rinviata, crediamo che tutti insieme
avremmo potuto fare di più. Ogni tanto fare un po' di autocritica
non fa male, penso che l'impegno che assumiamo con questa
risoluzione per l'anno prossimo dovrà essere opportunamente
onorato.
Président -
Je vous assure que la soirée qui a été
organisée, est seulement renvoyée au mois de janvier et ce sera là
une occasion pour faire le point sur la question.
La parole au Conseiller Donzel.
Donzel (PD)
- Devo dire che ci siamo trovati sul tavolo
questa risoluzione, che ho letto con piacevole sorpresa, una
condivisione piena e totale di tutti i punti senza sentire il
bisogno di formulare emendamenti o di chiedere la fatidica pausa
dei cinque minuti per trovare un accordo. Vorrei ricordare alcuni
momenti straordinari come la rivoluzione francese, che sancì in
forma di principio l'uguaglianza fra gli uomini; questi principi
così remoti per noi, risalenti al 1789, vennero ripresi nel 1948
dopo la terribile guerra mondiale e visto che questi conflitti nel
mondo non sono cessati, visto che colpiscono spesso minoranze
etniche, colpiscono le minoranze che sono all'interno degli Stati,
recentemente ho letto un testo terribile sul massacro degli Armeni
da parte dei Turchi, ma questo vale per tanti popoli, non è che
nessuno sia esente da questa follia, è bene ribadire l'importanza
dei diritti umani e della uguaglianza fra gli uomini e anche di
tanti altri punti che varrebbe la pena ricordare (il diritto al
libero pensiero, il diritto a che uno possa esprimere le sue idee
senza essere vilipeso, il diritto al pluralismo della informazione)
e che ci farà piacere vedere riconfermati sempre anche nella prassi
quotidiana della nostra Regione. Per cui votiamo con convinzione a
favore della risoluzione.
Président -
Je soumets au vote la résolution qui
récite:
Il Consiglio regionale della Valle d'Aosta
Considerato che il 10 dicembre 2008 ricorreva il 60'
anniversario della Dichiarazione universale dei diritti dell'uomo,
approvata dall'Assemblea Generale delle Nazioni Unite al fine di
definire un codice etico valido per l'intera umanità;
Consapevole dell'alta lezione morale e politica che discende
dall'articolo 1 della Dichiarazione universale dei diritti umani:
"Tutti gli esseri umani nascono liberi ad eguali in dignità e
diritti. Essi sono dotati di ragione e di coscienza e devono agire
gli uni nei confronti degli altri in spirito di
fratellanza";
Visti gli orientamenti dell'Unione europea per favorire
l'osservanza del diritto internazionale umanitario sui bambini e i
conflitti armati, sui difensori dei diritti umani e sulla pena di
morte, sulla tortura e gli altri trattamenti crudeli, inumani o
degradanti, sul dialogo con i paesi terzi in materia di diritti
umani e sulla promozione e la tutela dei diritti
dell'infanzia;
Consapevole dell'insegnamento che la Dichiarazione universale
dei diritti dell'uomo propone per lo sviluppo di una cultura
fondata sul rispetto della dignità di tutti gli individui e quindi
sulla realizzazione dei diritti e dei doveri che ne
discendono;
Considerato che Amnesty International ha presentato a New
York, attraverso una serie di iniziative, la precisa richiesta ai
governi di fare del 60° anniversario della Dichiarazione universale
dei diritti umani un momento di azione e non di mera celebrazione,
sottolineando altresì che la Dichiarazione è ancora disattesa
perché troppo sconosciuta;
Preso atto che la Valle d'Aosta ripone da sempre una
particolare attenzione alla difesa dei diritti dell'uomo e, in
particolare, delle minoranze;
Preso atto del ruolo svolto dalla Regione Valle d'Aosta nel
sostenere le attività educative e formative promosse dalle scuole,
dagli enti locali e dalle associazioni di volontariato che si
riconoscono nei valori propugnati dalla Dichiarazione, nella
legalità dei diritti della persona e nei corrispettivi
doveri;
Consapevole dell'importanza che rivestono l'educazione e
l'insegnamento dei diritti umani nell'aiutare a fare propri i
valori umani universali per l'esercizio di diritti e doveri di
cittadinanza responsabile nel rispetto della legalità;
Considerato che, in sintonia con quanto proclama il preambolo
della Dichiarazione Universale dei Diritti Umani "il riconoscimento
della dignità di tutti i membri della famiglia umana costituisce il
fondamento della libertà, della giustizia e della pace nel mondo",
l'autonomia Speciale della Valle d'Aosta, quale principio fondante
della Regione, si può realizzare compiutamente solo in conformità
ai principi che esaltano la dignità umana quali lo stato di
diritto, la democrazia rappresentativa e partecipativa, la
sussidiarietà territoriale e funzionale, la solidarietà nazionale e
internazionale, le pari opportunità dell'uomo e della donna, il
superiore interesse dei bambini;
Conferma e Rinnova il proprio impegno
a concorrere con le istituzioni della Repubblica, con
l'Unione Europea, il Consiglio d'Europa e le Nazioni Unite, a
promuovere e proteggere i diritti fondamentali della persona, delle
famiglie e dei popoli;
Invita
il Consiglio regionale e la Giunta regionale della Valle
d'Aosta
? ad adoperarsi per un sempre più efficace supporto alle
attività di informazione, educazione e formazione nel campo dei
diritti della persona condotte nel territorio regionale da
Associazioni ed enti, all'insegna del dialogo, della nonviolenza e
del rispetto della legalità;
? a promuovere azioni efficaci affinché la giornata del 10
dicembre sia, ogni anno, dedicata alla sensibilizzazione e
all'informazione dei contenuti della Dichiarazione universale dei
diritti umani, attraverso progetti concreti indirizzati in
particolare alle scuole di ogni ordine e grado della Valle d'Aosta
nei loro rispettivi programmi di attività.
Conseillers présents et votants: 31
Pour: 31
Le Conseil approuve à l'unanimité
Président -
Avec cette votation nous avons achevé nos
travaux pour cette séance. Je vous rappelle la prochaine importante
échéance, c'est-à-dire les souhaits avec toutes les autorités
régionales vendredi 19 à 17h au Château de Sarre et lundi 22 à 17h
ici dans la salle des manifestations du Palais régional pour la
conférence de presse de fin d'année. Permettez-moi de saisir cette
occasion pour vous remercier personnellement pour tous les
témoignages de solidarité et de participation au deuil qui m'a
récemment frappé. Je vous remercie de cœur. Un
remerciement aussi pour la qualité de vos interventions et pour la
votre conduite, qui nous a permis de bien conclure les séances du
Conseil régional.
Un remerciement aux Commissions pour la qualité et la quantité
du travail qu'elles ont accompli. Je remercie tous les opérateurs
de la presse et nos collaborateurs qui sont toujours très diligents
quand ils nous suivent dans nos travaux. Enfin au nom aussi du
Bureau de la Présidence je vous souhaite un heureux Noël et une
bonne et heureuse année.
Le Conseil est convoqué pour les 14 et 15 janvier.
La séance est levée.
---
La réunion se termine à 19 heures et 41 minutes.
