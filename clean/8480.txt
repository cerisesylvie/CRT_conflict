Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2961 del 9 luglio 1987 - Resoconto
OGGETTO N. 2961/VIII - DISEGNO DI LEGGE CONCERNENTE:
"CONTRIBUTI ALLE ASSOCIAZIONI EX COMBATTENTI ED EX INTERNATI,
OPERANTI IN VALLE D'AOSTA A SOSTEGNO DELL'ATTIVITÀ DI PROMOZIONE
SOCIALE E DI TUTELA DEGLI ASSOCIATI".
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
En présentant ce projet de loi, nous
avons voulu donner une réponse aux différentes propositions des
associations concernées; à ce sujet, je voudrais rendre hommage à
l'activité déployée par le vice-président Dolchi et aux suggestions
données pour la présentation de ce projet de loi.
Sur l'activité des différentes associations, je crois que nous
avons déjà dit combien nous apprécions l'intérêt démontré à l'égard
de ces problèmes. Les différentes associations ont toujours eu des
problèmes pour se retrouver et faire le minimum d'activité sociale
à l'endroit des adhérents. Ce projet de loi représente déjà une
première réponse; si, par la suite, des modifications s'avèrent
nécessaires, nous aviserons.
L'article 1 prévoit que
"a partire dall'anno 1987 e sino al
31 dicembre 1989...",
soit le délai de 2 ans pour examiner les
résultats de cette loi.
"...La Giunta regionale è autorizzata ad erogare contributi
annui alle sezioni regionali delle seguenti Associazioni di ex
combattenti e di ex internati a sostegno dell'attività di
promozione sociale e di tutela degli associati..."
et l'on a
dressé une liste des association.
Il y a sans doute d'autres associations qui pourraient être
concernées; dans ce cas, elles pourront être insérées: l'art. 3, en
effet, l'énonce clairement:
"Eventuali altre Associazioni, da ammettere ai contributi di
cui alla presente legge, per il sostegno della relativa attività
associativa, saranno individuate dalla Giunta regionale previa
domanda corredata da idonea documentazione, sempre che le
Associazioni stesse siano ufficialmente e giuridicamente
riconosciute ai sensi degli articoli 42 della Legge 16 maggio 1978,
n. 196 e 12 del D.P.R. 22 febbraio 1982, n. 1822".
Je
crois que ce projet de loi répond donc aux exigences
des différentes associations, auxquelles la Junte allouait, chaque
année, une petite subvention.
PRESIDENTE
: Ha chiesto la parola il Vice Presidente,
Consigliere Dolchi; ne ha facoltà.
DOLCHI (P.C.I.):
Sarò breve, anche perché il Presidente
della Giunta ha illustrato la legge fin nei particolari.
È d'obbligo premettere che ci auguriamo che le adesioni possano
essere in aumento, per l'aumento dell'attività di queste
associazioni; purtroppo, però, essendo tali associazioni enti
morali e riferite specificatamente a persone che hanno partecipato,
sono state vittime o sono invalidi per cause di guerra, per legge
di natura tendono ad estinguersi, non solo i soci, ma anche le
stesse associazioni.
Do atto che questa legge viene a sanare, come dice la stessa
relazione, una situazione di precarietà che ogni anno si presentava
a queste associazioni, perché, nel momento in cui dovevano
predisporre il loro programma di attività o stendere il resoconto
consuntivo, si trovavano sempre a dire: "Aumentiamo le tessere. I
tesserati diminuiscono...".
Facendo l'esempio dell'A.N.P.I., posso dire che, da due anni a
questa parte, abbiamo dovuto interrompere l'infioramento delle
lapidi e delle tombe di partigiani sepolti, sparse nella Valle, in
occasione delle ricorrenze del 25 Aprile e del 2 Novembre, perché
era aumentato il costo dei fiori e, invece, le stesse forze di
quelli che andavano a mettere i fiori erano diminuite; così come
erano diminuite le entrate dell'associazione, per le quote delle
tessere, proprio perché erano venuti a mancare gli associati, che
morivano e, nello stesso tempo, venivano ad aumentare coloro ai
quali occorreva portare i fiori.
Abbiamo fatto una riunione molto interessante, per le cose
dette, ma abbiamo dovuto sopprimere l'infioramento delle tombe,
proprio perché aumentavano coloro che erano stati sepolti nel corso
dell'anno e che, quindi, si aggiungevano a coloro che erano caduti
nel corso dei combattimenti, mentre diminuivano quelli che potevano
pagare e portare, proprio materialmente, i fiori.
Do atto che questa legge indirizza, perlomeno le associazioni
che sono attive o che dimostrano di essere attive, verso un
bilancio di previsione che può essere aderente alla realtà.
So che c'è una lettera del Presidente della Confederazione delle
associazioni combattentistiche la quale segnala che, come Ente
morale, l'Associazione delle Famiglie di caduti e dispersi in
guerra non è stata iscritta nell'articolo 1; prendo atto che il
Presidente della Giunta fa esplicito richiamo all'articolo 2 e,
quindi, se ho ben capito, pur non essendo presa in considerazione
la richiesta della Confederazione delle associazioni
combattentistiche, si può dire all'Associazione interessata di fare
quanto è prescritto dall'articolo 2.
L'altra richiesta riguardava l'aumento della cifra di 15 milioni
previsti dalla legge, in considerazione del fatto che ciascuna
delle 6 o 7 associazioni ha già una somma fissa di 500.000 lire,
che, allo stato attuale, farebbe già una somma di 3 o di 3,5
milioni, rendendo particolarmente esigua la restante cifra a
disposizione.
So anche che, nel corso di questi anni, questa cifra non è stata
superata, per cui, nel prendere in esame la richiesta che è stata
fatta ai Capigruppo dalla Confederazione delle associazioni
combattentistiche, mi trovo in un certo dilemma: non vorrei cioè
che iniziative che non sono state fatte, vengano fatte solamente
perché d'ora in avanti è la Regione che paga, oppure che iniziative
che non erano state fatte, vengano fatte perché è la Regione che
paga, dando corso ad una specie di forzatura nelle
manifestazioni.
Mi sembra che la richiesta di impegno che, come associazioni
combattentistiche, possiamo rivolgere alla Giunta è di esaminare
attentamente sia i bilanci preventivi, sia i bilanci consuntivi e,
siccome è da numerosi anni che queste associazioni svolgono una
loro attività e, in certo qual modo, gli inviti, i manifesti e le
manifestazioni stesse sono provate, se c'è un'inflazione dovuta
all'entrata in vigore di questa legge, se ne tenga conto. Non
vorrei che fossero penalizzate le associazioni che hanno sempre
fatto e che, di colpo, quelle che non hanno mai fatto niente
facessero di più del previsto o lo facessero solamente nella
documentazione che viene presentata alla Giunta regionale.
La raccomandazione, quindi, che fanno le associazioni "attive",
pur senza sminuire la presenza ed il valore delle altre
associazioni, che, con questa legge, hanno comunque 500.000 lire
ogni anno e che prima non avevano nulla, mira ad evitare che
vengano penalizzate le altre associazioni, che, avendo sempre fatto
e continuando a fare, hanno necessità di avere questo contributo
regionale.
Ecco perché, nel prendere atto dell'iniziativa, voteremo a
favore di questo provvedimento.
PRESIDENTE
: Passiamo ora all'esame dell'articolato.
Do lettura dell'articolo 1:
Art. 1
1. A partire dall'anno 1987 e sino al 31 dicembre 1989 la
Giunta regionale è autorizzata ad erogare contributi annui alle
sezioni regionali delle seguenti Associazioni di ex-combattenti e
di ex-internati a sostegno dell'attività di promozione sociale e di
tutela degli associati:
- Associazione Nazionale Combattenti e Reduci;
- Istituto del Nastro Azzurro;
- Associazione Nazionale Partigiani d'Italia;
- Associazione Partigiani Autonomi Valle d'Aosta;
- Associazione Nazionale Ex-Internati;
- Associazione Nazionale Reduci Garibaldini.
PRESIDENTE
: Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 2:
Art. 2
1. L'erogazione dei contributi è subordinata alle seguenti
condizioni:
a)
esistenza e funzionalità degli organi previsti
dallo Statuto;
b) pubblicità dei bilanci;
c) assenza di fini di lucro;
d)
svolgimento effettivo di attività promozionali e di
sostegno degli associati.
PRESIDENTE
: Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 3:
Art. 3
1. Eventuali altre Associazioni, da ammettere ai contributi
di cui alla presente legge, per il sostegno della relativa attività
associativa, saranno individuate dalla Giunta regionale previa
domanda corredata da idonea documentazione, sempre che le
Associazioni stesse siano ufficialmente e giuridicamente
riconosciute ai sensi degli articoli 42 della Legge 16 maggio 1978,
n. 196 e 12 del D.P.R. 22 febbraio 1982, n. 182.
PRESIDENTE
: Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 4:
Art. 4
1.
Il contributo fisso annuo per ogni Associazione è
fissato in lire cinquecentomila.
2.
La Giunta regionale è autorizzata, altresì, a
ripartire fra le Associazioni, in base a specifiche richieste
presentate dalle medesime, per l'espletamento della loro attività,
le disponibilità risultanti sul finanziamento annuo complessivo
autorizzato.
PRESIDENTE
: Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 5:
Art. 5
1. I contributi sono erogati alle singole Associazioni
subordinatamente alla presentazione del bilancio preventivo
relativo all'anno al quale si riferiscono e del consuntivo
dell'anno precedente, nonché alla dimostrazione dettagliata
dell'utilizzazione dell'ulteriore contributo assegnato, tenuto
conto che i contributi sono erogati per attività da svolgersi in
sede regionale e non possono essere utilizzati per interventi
assistenziali ai singoli iscritti.
PRESIDENTE
: Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 6:
Art. 6
1. L'onere derivante dall'applicazione della presente legge
valutato in lire quindicimilioni per ciascuno degli anni dal 1987
al 1989 graverà sul capitolo 42040 del bilancio di previsione della
Regione per l'anno 1987 all'uopo istituito, e sui corrispondenti
capitoli per gli esercizi 1988 e 1989.
PRESIDENTE
: Se nessuno chiede la parola, pongo in
votazione l'articolo 6, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 7:
Art. 7
1. Alla copertura dell'onere di cui all'articolo precedente si
provvede:
per l'esercizio 1987 mediante riduzione per £. 15.000.000
dello stanziamento iscritto al capitolo 50000 "Fondo globale per il
finanziamento di spese per l'adempimento di funzioni normali. Spese
correnti" del bilancio di previsione per l'anno in corso a valere
sull'accantonamento previsto all'allegato n. 8 relativo
all'istituzione di un ruolo per l'inquadramento dei Vigili del
Fuoco; su detto intervento rimane, quindi, disponibile la minor
somma di £. 962.000.000.
Per l'esercizio 1988 e 1989 mediante utilizzo per Lire
30.000.000 delle risorse disponibili iscritte al programma 3.2
altri oneri non ripartibili del bilancio pluriennale
1987/1989.
PRESIDENTE
: Se nessuno chiede la parola, pongo in
votazione l'articolo 7, testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 8:
Art. 8
1. Al bilancio di previsione della Regione per l'esercizio
1987 sono apportate le seguenti variazioni:
Parte spesa
variazione in diminuzione:
Cap. 50000 "Fondo globale per il finanziamento di spese per
l'adempimento di funzioni normali - spese correnti.
£. 15.000.000
variazione in aumento:
Settore 2.2.3. - Sicurezza sociale;
Programma 2.2.3.03. - Assistenza sociale e beneficenza
pubblica;
Capitolo 42020 (di nuova istituzione) codificazione:
1.1.1.6.2.2.08.07.02. "Contributi alle Associazioni di ex
combattenti e di ex internati operanti in Valle d'Aosta".
L.r. n.
£. 15.000.000
PRESIDENTE
: Se nessuno chiede la parola, pongo in
votazione l'articolo 8, testé etto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 25
Contrari: 2
Il Consiglio approva
