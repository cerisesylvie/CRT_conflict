Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3639 del 16 luglio 1992 - Resoconto
OGGETTO N. 3639/IX Acquisto di immobili siti in Comune di
Chambave, via Chanoux, da destinare all'ampliamento della proprietà
regionale sede della cantina sociale "Crotta des Vignerons" -
Approvazione ed impegno di spesa.
Presidente
Do lettura della deliberazione indicata in
oggetto:
Deliberazione Il Consiglio regionale
- visto il parere della II Commissione consiliare
permanente;
delibera
1) di approvare per il prezzo complessivo di lire 200.000.000=
(duecentomilioni) l'acquisto dei seguenti immobili siti in Comune
di Chambave, via Chanoux:
Proprietà Lavevaz Ezio
Catasto Terreni Foglio 5: n. 280 mq. 98 Ente Urbano
n. 523 mq. 84 Ente Urbano
n. 498 mq. 9 Ente Urbano
Catasto Urbano Foglio 5: n. 280/1 P.T. categ. C/1
n. 280/2 P.1. categ. A/4
n. 523 P.T. categ. C/1
il tutto costituito da:
- un fabbricato a due piani fuori terra, composto da un locale
bar al piano terreno con annessa cantina al piano interrato, un
alloggio al piano primo e sottotetto (nn. 280/1 e 280/2), per lire
104.000.000;
- un fabbricato ad un unico piano, composto da due magazzini -
deposito (n. 523), per lire 17.000.000;
Catasto Terreni Foglio 5 n. 257 fabbricato rurale, composto da
due cantine al piano seminterrato, due locali al piano soprastante
di cui uno fino al tetto, un vano al piano sottotetto, per lire
72.200.000;
Proprietà Lavevaz Ezio e Calvaruso Teresa
Catasto Terreni Foglio 5 n. 258/1 porzione al fabbricato rurale,
composta da una cantina al piano seminterrato, per lire
6.800.000;
2) di approvare ed impegnare la spesa complessiva di lire
200.000.000 (duecentomilioni) con imputazione al capitolo 35060 del
bilancio di previsione della Regione per l'anno 1992 ("Spese per
l'acquisto di beni patrimoniali legge regionale 29 maggio 1989, n.
26") che presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire.
Presidente
Pongo in votazione la deliberazione testè
letta:
Esito della votazione:
Presenti, votanti e favorevoli: 30
Il Consiglio approva all'unanimità
