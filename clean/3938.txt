Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 211 del 30 aprile 1981 - Resoconto
OGGETTO N. 211/81 - DISEGNO DI LEGGE CONCERNENTE: "REVISIONE PER
L'ANNO 1980 DELLE ALIQUOTE DI CUI ALL'ART. 2, LETTERA B) DELLA
LEGGE REGIONALE 6 AGOSTO 1974, N. 27, RECANTE CONTRIBUTI DI
ESERCIZIO ALLE AZIENDE CONCESSIONARIE DI AUTOSERVIZI DI LINEA PER
VIAGGIATORI".
Presidente
- Per la relazione la parola all'Assessore
all'Industria, Commercio, Artigianato e Trasporti, Chabod.
Chabod (DC) -
Beh, questo provvedimento è dovuto per
legge; tutti gli anni lo facciamo.
Presidente
- È aperta la discussione generale. I
Consiglieri sapranno che su questo argomento ci sono due tipi di
intervento; pertanto ci richiamiamo alle passate discussioni.
Ha chiesto di parlare il Consigliere Tonino. Ne ha facoltà.
Tonino (PCI) -
Dopo l'esauriente relazione dell'Assessore
Chabod, credo sia necessario sollevare alcuni problemi per quanto
riguarda questo intervento della Regione; lo faremo in modo ben più
articolato nella Conferenza Regionale sui Trasporti, convocata a
breve termine, e aspettiamo di vedere in quella sede quali saranno
le tesi portate dall'Assessorato.
Noi ci troviamo di fronte a tre possibilità di intervento nei
confronti delle autolinee in concessione: una prima possibilità
consiste nell'intervenire sul costo del personale, in pratica
pagando la differenza tra i contratti stabiliti, che sono molto
bassi, e i salari che giustamente debbono essere riconosciuti ai
lavoratori delle autolinee; un secondo intervento consiste nel
rinnovamento del parco autobus, e prevede quindi contributi per
migliorare il parco di automezzi; il terzo intervento, ed è quello
che esaminiamo oggi, riguarda il deficit di gestione che denunciano
le società che hanno in esercizio le autolinee. Quest'ultimo è uno
dei provvedimenti più delicati, perché è vero che è dovuto per
legge, ma sulla quantità e sul come dare i contributi spetta a noi
la funzione di controllo; spetta a noi, anzi, il compito non solo
di controllare, ma anche di decidere se è conveniente continuare a
dare i contributi alle autolinee in questo modo.
La legge regionale del 1974, n. 27, dispone intanto che le
imprese che possono beneficiare del contributo regionale devono
aver garantito la normale efficienza del servizio e devono aver
osservato le disposizioni contrattuali di lavoro nonché le leggi
sociali, e che la Giunta potrà comunque concedere i contributi solo
dopo che l'impresa abbia provveduto ad eliminare le deficienze del
servizio e ad ottemperare agli obblighi di cui si parlava
precedentemente. È prevista una documentazione prodotta dalle
società concessionarie ed una dichiarazione sottoscritta dalle
stesse società; è previsto infine un controllo da parte della
Regione sui loro bilanci. È questo meccanismo che secondo noi deve
essere rivisto in modo che il controllo sia fatto seriamente;
perché sappiamo tutti che il controllo sul bilancio è fatto in modo
approssimativo, quando addirittura non è fatto, e che i bilancio
sono presentati dalle società e molto spesso sono bilanci di
comodo: anche questo va detto! Sono questi elementi che già da soli
ci dovrebbero indurre, vista l'ingente somma di denaro che dobbiamo
spendere, a ripensare all'intera materia. Azienda regionalizzata,
società mista, società concessionaria: questo è un problema che può
essere esaminato solo nel momento in cui si hanno elementi più
chiari sulla qualità e sulla efficienza del servizio, ma oggi la
Giunta si presenta senza dirci se ha adempiuto agli obblighi di
controllo sulla qualità del servizio, previsti dall'art. 5 per
vedere in fin dei conti se questi soldi sono spesi bene o no. Noi
riteniamo, come abbiamo già spiegato in altre occasioni, che questa
sia proprio la questione rispetto alla quale le deficienze della
Giunta e della Regione sono più macroscopiche, nel senso che non si
può continuare a spendere una così ingente quantità di fondi
pubblici senza alcun controllo e per dei servizi che sono molto
spesso carenti: non credo che sia qui il caso di fare esempi, ma se
ne potrebbero fare moltissimi!
Per questa ragione, noi siamo contrari all'approvazione del
disegno di legge e ci auguriamo che l'intera questione sia
finalmente rimessa in discussione in sede di Conferenza, per poter
avere anche una visione unitaria dell'intervento; dovrebbe servire
a qualcosa, dovrebbe servire soprattutto a farci aprire gli occhi
su esempi come questi che, secondo noi, non sono certamente
positivi.
Presidente
- Altri chiedono di intervenire in sede di
discussione generale? Possiamo considerare chiusa la discussione
generale? È opportuno precisarlo, perché se non chiudiamo la
discussione generale, dopo la risposta dell'Assessore, ovviamente
tutti i Consiglieri possono intervenire nuovamente; forse nel caso
precedente non sono stato sufficientemente chiaro.
È chiusa la discussione generale. La parola all'Assessore Chabod
per la conclusione.
Chabod (DC)
- Rispondo al Consigliere Tonino senza fare
alcuna polemica, perché qui ci sarebbe da aprire i capitoli. Ad
ogni modo, posso assicurare che la Giunta ha attentamente vagliato
questo problema, ha chiesto la copia dei bilanci delle aziende
concessionarie, ha fatto insomma tutto quello che poteva, e per
questo siamo arrivati a portare il disegno di legge in
Consiglio.
Per quanto riguarda la discussione dei problemi sollevati dal
collega Tonino, poiché il 7 maggio si terrà il Convegno sui
Trasporti, ne parleremo in quella sede, ove tutti potranno dire
quello che pensano, e ne trarremo poi le conseguenze. Purtroppo,
per il momento non possiamo che approvare questo disegno di legge,
perché si tratta di un obbligo di legge; ma d'altra parte, non
siete voi che difendete gli operai? Non siamo solo noi a farlo, no?
e con questo disegno di legge ci saranno vantaggi anche per i
dipendenti delle aziende! Dunque, io propongo di approvare questa
legge.
Presidente
- Passiamo all'esame dell'articolato.
Presidente
- Do lettura dell'art. 1.
Art. 1
Le aliquote di cui alla lettera b) dell'art. 2 della legge
regionale 6 agosto 1974, n. 27, da applicare per l'anno 1980, sono
stabilite fino ad un massimo di :
- £. 490 per autobus/Km. per tutte le linee o tratti di linee
svolgentisi in territorio regionale i cui capilinea siano a quota
inferiore a mt. 800;
- £. 531 per autobus/Km. per tutte le linee o tratti di linea
svolgentisi in territorio regionale con almeno un capolinea situato
a quota superiore a mt. 800, purché posto nel territorio della
Regione Valle d'Aosta, con esclusione di linee che hanno percorso
esclusivamente corrente sulla direttrice
Torino-Aosta-Courmayeur.
Presidente
- Nessuno chiede la parola?
Presidente
- Metto in approvazione l'art. 1.
Esito della votazione:
Presenti: 28
Votanti: 28
Maggioranza: 15
Favorevoli: 20
Contrari: 8
Il Consiglio approva.
Presidente
- Do lettura dell'art. 2.
Art. 2
La Giunta regionale adotta i provvedimenti previsti dagli
artt. 9 e 10 della legge regionale 6 agosto 1974, n. 27.
Presidente
- Metto in approvazione l'art. 2.
Esito della votazione:
Presenti: 28
Votanti: 28
Maggioranza: 15
Favorevoli: 20
Contrari: 8
Il Consiglio approva.
Presidente
- Do lettura dell'art. 3.
Art. 3
L'onere di £. 348.000.000, derivante a carico della Regione
per l'applicazione della presente legge, graverà sul capitolo 38000
della parte Spesa del bilancio di previsione della Regione per
l'anno finanziario 1981 e seguenti.
Alla copertura dell'onere di cui al comma precedente provvede
mediante riduzione di pari importo del fondo globale per il
finanziamento di spese per l'adempimento di funzioni normali (spese
correnti) iscritto al capitolo 50000 della parte Spesa del bilancio
stesso.
Per gli anni futuri gli oneri necessari saranno iscritti, nei
corrispondenti capitoli di spesa, con le leggi di approvazione dei
relativi bilanci di previsione.
Presidente
- All'art. 3 l'Assessorato alle Finanze ha
proposto un emendamento sostitutivo del 2° e del 3° comma. La
Commissione Affari Generali e la Commissione per lo Sviluppo
Economico lo hanno fatto proprio.
Presidente
- Do lettura dell'emendamento sostitutivo del
2° e del 3° comma dell'art. 3:
"Alla copertura dell'onere di cui al comma precedente si
provvede:
- per il 1981 mediante riduzione di pari importo del fondo
globale per il finanziamento di spese per l'adempimento di funzioni
normali (spese correnti) settore 2 "Sviluppo economico", iscritto
al capitolo 50000 della parte Spesa del bilancio stesso.
- per il 1982 e 1983 con la disponibilità del settore 222
"Sviluppo economico" programma 2.2.2.15.
Per gli anni successivi gli oneri saranno iscritti nei
corrispondenti capitoli di spesa, con le leggi di approvazione dei
relativi bilanci di previsione."
Presidente
- Metto in approvazione l'emendamento
sostitutivo del 2° e del 3° comma dell'art. 3.
Esito della votazione:
Presenti: 28
Votanti: 28
Maggioranza: 15
Favorevoli: 20
Contrari: 8
Il Consiglio approva.
Presidente
- Do lettura dell'art. 3 così emendato.
Art. 3
L'onere di £. 348.000.000, derivante a carico della Regione
per l'applicazione della presente legge, graverà sul capitolo 38000
della parte Spesa del bilancio di previsione della Regione per
l'anno finanziario 1981 e seguenti.
Alla copertura dell'onere di cui al comma precedente
provvede:
- per il 1981 mediante riduzione di pari importo del fondo
globale per il finanziamento di spese per l'adempimento di funzioni
normali (spese correnti) settore 2 "Sviluppo economico", iscritto
al capitolo 50000 della parte Spesa del bilancio stesso.
- per il 1982 e 1983 con la disponibilità del settore 222
"Sviluppo economico" programma 2.2.2.15.
Per gli anni successivi gli oneri saranno iscritti nei
corrispondenti capitoli di spesa, con leggi di approvazione dei
relativi bilanci di previsione.
Presidente
- Metto in approvazione l'art. 3 testé
letto.
Esito della votazione:
Presenti: 28
Votanti: 28
Maggioranza: 15
Favorevoli: 20
Contrari: 8
Il Consiglio approva.
Presidente
- Do lettura dell'art. 4.
Art. 4
Al bilancio di previsione della Regione per l'anno
finanziario 1981, sono apportate le seguenti variazioni:
Parte Spesa
Variazione in diminuzione:
Cap. 50000 - Fondo globale per il finanziamento di spesa per
l'adempimento di funzioni normali (spese correnti) £.
348.000.000
Variazioni in aumento:
Cap. 38000 - Spese per la concessione di contributi di
esercizio alle aziende concessionarie di autoservizi di linea per
viaggiatori (L.R. 6 agosto 1974, n. 27; L.R. 23 giugno 1975, n. 25;
L.R. 5 novembre 1976, n. 45; L.R. 31 maggio 1977, n. 38; L.R. 15
giugno 1978, n. 20; L.R. 26 aprile 1979, n. 28; L.R. 24 aprile
1980, n. 15; L.R. 1981, n.). £. 348.000.000
Presidente
- Metto in approvazione l'art. 4.
Esito della votazione:
Presenti: 28
Votanti: 28
Maggioranza: 15
Favorevoli: 20
Contrari: 8
Il Consiglio approva.
Presidente
- Do lettura dell'art. 5.
Art. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 5.
Esito della votazione:
Presenti: 28
Votanti: 28
Maggioranza: 15
Favorevoli: 20
Contrari: 8
Il Consiglio approva.
Presidente
- Vi sono dichiarazioni di voto prima di
passare alla votazione segreta?
La parola al Consigliere Minuzzo.
Minuzzo (PSDI)
- Nel dichiarare il voto favorevole a
questo disegno di legge, faccio una raccomandazione all'Assessore.
Innanzitutto, mi auguro che la Conferenza Regionale sui Trasporti
possa dare delle indicazioni precise su tutto questo problema, ma
soprattutto raccomando all'Assessore, quando nel prossimo anno si
ripresenterà questa legge, se mai verrà fatto, di attenersi
strettamente alle disposizioni di legge, quando questo andrà
all'esame delle Commissioni , i bilanci delle società che
usufruiscono di interventi regionali; dovrà accertarsi che i
funzionari dell'Assessorato vadano effettivamente a controllare e
ad analizzare questi bilanci, perché ancora una volta ci siamo
trovati a dover esprimere un parere su un disegno di legge senza
disporre della documentazione necessaria per poterlo fare in
maniera seria e a ragion veduta.
Ripeto dunque che nel dichiarare voto favorevole a questo
disegno di legge, raccomando all'Assessore, nelle prossime
occasioni, si attenersi strettamente alle disposizioni di legge in
materia.
Presidente
- Altri chiedono di intervenire per
dichiarazione di voto? La parola al Consigliere Maquignaz.
Maquignaz (DP)
- Noi voteremo a favore del disegno di
legge, ricordando l'invito che il Consigliere Voyat ha rivolto in
Commissione all'Assessore all'Industria, Commercio, Artigianato e
Trasporti perché le aziende concessionarie di autoservizi di linea
esaminino la possibilità di istituire nuove linee di collegamento
tra alcuni Comuni che, almeno così sembra, attualmente ne sono
sprovvisti.
Presidente
- Altri chiedono di parlare per dichiarazione
di voto? La parola al Consigliere Pedrini.
Pedrini (IPLI)
- Siamo d'accordo sul fatto che tutti gli
altri problemi li discuteremo il prossimo 7 maggio.
Presidente
- Vi sono altri interventi? Se nessuno chiede
di parlare, si può passare alla votazione sul complesso della
legge.
Presidente
- Metto in approvazione la legge nel suo
complesso.
Votazione segreta
Presidente
- Résultat du vote relatif à l'objet inscrit à
l'ordre du jour au n° 24:
Présents: 32
Votants: 32
Majorité: 17
Avis favorables: 22
Avis contraires: 10
Le Conseil approuve.
Esito della votazione:
Presenti: 32
Votanti: 32
Maggioranza: 17
Favorevoli: 22
Contrari: 10
Il Consiglio approva.
Presidente
- Colleghi Consiglieri, passiamo all'esame
dell'oggetto iscritto al n. 32 dell'ordine del giorno; se
ricordate, ieri si era soprasseduto all'esame di questo argomento
anche per vedere se era possibile fornire un testo unificato su cui
organizzare meglio i nostri lavori e procedere poi alla votazione.
Nonostante la fretta, che può forse aver portato ad alcuni errori e
di cui la Presidenza si scusa, gli uffici hanno comunque
predisposto il testo che vi è stato distribuito e pertanto credo
che con maggior facilità di quanto potevamo farlo ieri si possa
passare adesso all'esame dell'oggetto iscritto al n. 32 dell'ordine
del giorno.
