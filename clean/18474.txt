Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1580 del 4 ottobre 2000 - Resoconto
OGGETTO N. 1580/XI Approvazione della rettifica dell'atto
notarile di vendita di una porzione di fabbricato denominato
"Castel" in Comune di Pont-Saint-Martin e regolarizzazione della
proprietà.
Deliberazione Il Consiglio
Atteso che con atto rogito E. Chanoux in data 13 giugno 1983
l’Amministrazione regionale ha acquistato una
porzione del fabbricato denominato "Castel", sito in Comune di
Pont-Saint-Martin, Via Castello, di proprietà della Signora
Clorinda Jans ved. Vallomy, distinto presso il N.C.E.U. del Comune
di Pont-Saint-Martin al Foglio 3 n. 3 sub. 3 e n. 4 sub. 1;
Accertato che:
- l’immobile oggetto della vendita consiste in
"quattro vani corridoio e balcone con diritto alla latrina, posti
al piano secondo della casa Castel di Pont-Saint-Martin siti in Via
Castello", evidenziati in giallo nell’allegata
planimetria;
- l’immobile censito al F. 3 n. 3 è "graffato" ad
una corte evidenziata in verde ed ad un altro fabbricato costituito
da stalla e fienile, non riportato in mappa, ed evidenziato in
rosso nella planimetria allegata;
- per errore materiale, il fabbricato costituito da stalla e
fienile è stato incluso nell’atto di vendita, pur
non essendo mai stato oggetto di contrattazione tra le parti, come
risulta dalla mancanza di descrizione dell’immobile
nel contratto di vendita;
Dato atto che il Signor Umberto Vallomy, a nome e per conto dei
coeredi della Signora Clorinda Jans, ora deceduta, ha chiesto in
data 25 novembre 1993 e successivamente in data 2 dicembre 1997, di
rettificare il citato atto notarile ed ha chiesto, inoltre, di
acquistare una striscia di terreno di proprietà regionale larga
circa 155 cm. posta sotto la proiezione del tetto
dell’immobile oggetto della rettifica;
Considerato che il Servizio del Patrimonio
dell’Assessorato Bilancio, Finanze e Programmazione
con nota in data 18 maggio 1999, prot. n. 9249/5FIN., ha espresso,
per quanto di competenza, parere favorevole alla richiesta del
Signor Vallomy, tenuto conto che, qualora
l’Amministrazione regionale non cedesse la striscia
di terreno, occorrerebbe costituire una servitù di stillicidio a
carico del terreno di proprietà regionale evidenziato in verde
nell’allegata planimetria;
Considerato, inoltre, che lo stesso Servizio del Patrimonio
nella citata nota ha evidenziato che la ridotta superficie da
cedere (quantificabile esattamente solo dopo il frazionamento ma
calcolata approssimativamente in circa 10 mq.) apporta un notevole
incremento di valore alla proprietà Vallomy ed un trascurabile
introito per l’Amministrazione regionale ed ha
ritenuto che sia opportuno cedere la suddetta striscia di terreno a
condizione che i Signori Vallomy sostengano le spese relative al
frazionamento ed al successivo atto notarile di rettifica;
Preso atto dell’accettazione della proposta di
cessione della porzione di terreno e rettifica catastale e notarile
da parte del sig. Umberto Vallomy e coeredi;
Richiamato l’articolo 13, comma 6, lettera b),
della legge regionale 10 aprile 1997, n. 12, così come modificato
dalla legge regionale 22 marzo 2000, n. 8, il quale prevede, tra
l’altro, che è consentito, per i beni previsti
nell’elenco approvato dal Consiglio regionale ai
sensi del comma 1, procedere ad alienazione a trattativa privata
senza avvisi pubblici qualora il valore di stima non superi
l’importo di 100 milioni di lire;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Richiamato l’articolo 1, comma j) della legge
regionale 7 dicembre 1979, n. 66;
Considerato che il presente provvedimento attiene
all’obiettivo n. 063001 ("Gestione delle procedure
per l’acquisizione e la dismissione di beni
immobili...") attribuito alla Direzione attività contrattuale e
patrimoniale della Presidenza della Giunta;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
Direzione Attività Contrattuale e Patrimoniale del Dipartimento
Legislativo e Legale della Presidenza della Giunta, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di approvare la rettifica dell’atto di vendita
a rogito notaio E. Chanoux in data 13 giugno 1983, repertorio
17.861 e 17.909/5162, con il quale la Signora Delfina Jans ha
ceduto all’Amministrazione regionale una porzione
del fabbricato "Castel" sito in Comune di Pont-Saint-Martin, Via
del Castello, censito al N.C.E.U. dello stesso Comune al F. 3 n. 3
sub. 3 e n. 4 sub. 1, precisando che il fabbricato costituito da
stalla e fienile, evidenziato in rosso nell’allegata
planimetria, è stato erroneamente incluso nell’atto
di vendita sopraspecificato;
2) di regolarizzare la proprietà regionale cedendo ai Signori
Umberto Vallomy, Amore Pietro Vallomy, Giovanna Vallomy, Aurelio
Vallomy e Didier Vallomy, eredi della Signora Delfina Jans, una
striscia di terreno larga circa cm. 155 posta sotto la proiezione
del tetto dell’immobile oggetto
dell’atto di rettifica, indicata nella planimetria
sopracitata;
3) di onerare la parte acquirente delle spese relative al
frazionamento, che dovrà essere concordato con il Servizio del
Patrimonio dell’Assessorato Bilancio, Finanze e
Programmazione, di tutte le spese di stipulazione, registrazione e
trascrizione dell’atto conseguente al presente
provvedimento e di ogni altra spesa accessoria;
4) di conferire al Presidente della Giunta od, eventualmente, in
caso di delega, all’Assessore regionale che
interverrà alla stipulazione dell’atto di cui
trattasi, la facoltà di autorizzare l’inserzione
nello stesso delle precisazioni, rettifiche ed aggiunte che il
Notaio riterrà necessarie per il perfezionamento del rogito.
Allegato
(Omissis)
PrésidentLa parole au Président du Gouvernement, Viérin
Dino.
Viérin D. (UV)
L'Administration régionale en 1993 avait
acheté une partie du bâtiment appelé "Castel", sis dans la commune
de Pont-Saint-Martin. A la suite d'une erreur matérielle, une
partie de l'immeuble consistant dans une étable et un fenil, partie
qui n'avait jamais fait l'objet de discussions entre les parties,
s'est trouvée incluse dans l'acte de vente.
Les héritiers du propriétaire ont donc demandé que l'acte
notarié de 1993 soit rectifié et ont indiqué qu'ils souhaitaient se
porter acquéreurs d'une courte bande de terrain d'environ 10 mètres
carrés située sous l'auvent du bâtiment en question. Le Service du
patrimoine a donné son accord à cette vente sans laquelle il serait
nécessaire de grever d'une servitude la propriété régionale.
Les frais de morcellement et de rectification de l'acte notarié
sont pris en charge par les requérants en contrepartie de la valeur
du terrain cédé.
Président
Je soumets au vote l'objet n° 33:
Conseillers présents: 26
Votants: 25
Pour: 25
Abstentions: 1 (Tibaldi)
Le Conseil approuve.
