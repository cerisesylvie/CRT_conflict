Classificazione
ISTRUZIONE PUBBLICA
Istituzioni scolastiche


Resoconto integrale del dibattito dell'aula
Oggetto del Consiglio n. 1968 del 29 maggio 1996 - Resoconto
SEDUTA POMERIDIANA DEL 29 MAGGIO 1996
OGGETTO N. 1968/X Rinvio della decisione di accorpamento dei
circoli didattici di Châtillon e Saint-Vincent. (Interpellanza e
reiezione di mozione)
Interpellanza Vista la comunicazione dell'Assessore regionale
alla Pubblica Istruzione datata 10 maggio 1996 prot. n. 11131
mediante la quale si comunicava che la Direzione Didattica del
Circolo di Châtillon veniva ad essere accorpata, seppur
provvisoriamente, a quella del Circolo di Saint-Vincent con effetto
dall'anno scolastico 1996/97, stante il perdurante calo di
natalità;
Considerato che il Circolo Didattico di Châtillon opera sul
territorio fin dai primi anni del 1900, ha costituito e costituisce
oggi un preciso punto di riferimento di tutto il comprensorio della
Comunità montana Monte Cervino nel settore scolastico;
Tenuto conto che il Comune di Châtillon rappresenta il centro
dei servizi pubblici dell'intera Comunità montana del Cervino e
tale suo ruolo non può essere di volta in volta snaturato dal
Governo regionale;
Rilevato, altresì, che il Comune di Châtillon, da sempre,
dispone di locali adeguati inseriti nei rispettivi edifici
scolastici sia per ciò che concerne la Direzione Didattica delle
scuole elementari, sia in punto uffici di presidenza delle scuole
medie inferiori;
Preso atto che le scelte del Governo regionale succitate non
hanno visto il coinvolgimento né del Comune di Châtillon, né dei
numerosi consiglieri regionali di Châtillon;
il sottoscritto Consigliere regionale
Interpella
l'Assessore alla Pubblica Istruzione della Regione Autonoma
Valle d'Aosta per conoscere perché:
1) intenda snaturare la vocazione del Comune di Châtillon a
centro di servizi della Comunità montana Monte Cervino;
2) abbia agito senza coinvolgere minimamente il Comune di
Châtillon, i consiglieri regionali della Comunità montana Monte
Cervino e gli organi scolastici locali.
F.to: Dujany
Mozione Premesso:
che il calo demografico riguardante la nostra Regione esige
un'adeguata razionalizzazione degli istituti scolastici di ogni
ordine e grado;
che la razionalizzazione scolastica deve essere oggetto di una
specifica pianificazione regionale, da concertare con tutti gli
organismi interessati e nell'ambito di una equa localizzazione dei
plessi e degli uffici direttivi;
Preso atto della recente decisione dell'Assessore alla Pubblica
Istruzione di procedere all'accorpamento dei circoli didattici di
Châtillon e di Saint-Vincent, cogliendo la favorevole occasione
derivante dalla vacanza di un posto direttivo nel circolo di
Châtillon, e di mantenere, seppur provvisoriamente, l'Ufficio di
Direzione a Saint-Vincent;
Considerato che l'adozione di tale provvedimento è avvenuta
improvvisamente, trascurando il necessario coinvolgimento degli
enti locali e dei soggetti direttamente interessati e provocando,
oltre alle legittime perplessità evidenziate dal Consiglio comunale
di Châtillon in un apposito documento, il comprensibile malumore di
docenti e famiglie;
Rilevato che il Circolo di Châtillon è sempre stato un centro
scolastico di notevole rilevanza, sia per la "storicità" della sua
sede che risale all'inizio del secolo, sia per la sua favorevole
ubicazione nell'ambito del comprensorio in cui si trova, che lo
vede come un baricentro ideale per l'erogazione di numerosi
servizi, dotato di strutture e infrastrutture funzionali;
tutto ciò premesso il Consiglio regionale della Valle
d'Aosta
Impegna
l'Assessore regionale alla Pubblica Istruzione e rivedere la
propria decisione e a rinviare ogni provvedimento concernente la
soppressione e/o la modificazione dei circoli didattici al momento
in cui verrà avviata, nell'ambito di un piano generale e organico,
la razionalizzazione degli istituti scolastici della Regione.
F.to: Tibaldi
Presidente Come da accordi intervenuti nella riunione della
mattinata, adesso andiamo a discutere i punti 8 e 22 all'ordine del
giorno.
Ha chiesto la parola il Consigliere Tibaldi per la illustrazione
della mozione.
Tibaldi (Ind) Premessa indispensabile per l'illustrazione di
questa mozione è che si riconosce la validità e l'opportunità di
procedere, anche nella nostra regione, ad un momento di
razionalizzazione della rete scolastica regionale.
Questa premessa è indispensabile, tant'è che è stata anche
scritta nella mozione dove si dice che il calo demografico
riguardante la regione ha come necessaria ed ovvia conseguenza
quella di rivedere e ristrutturare la distribuzione dei plessi
scolastici, delle direzioni, naturalmente di quello che è il numero
dell'organico e la distribuzione delle classi.
La Valle d'Aosta con questo processo di razionalizzazione si
adeguerebbe a quella che è una tendenza nazionale: il perdurante
calo di natalità porta a dei tagli, purtroppo anche drammatici,
spesso traumatici, alle istituzioni scolastiche, traumatici per le
comunità che devono veder chiudere delle scuole o comunque
trasferire delle sedi scolastiche, o ancora, come si procede in
questo caso ad accorpamenti di circoli didattici.
Quindi non si vuole fare assolutamente, con la presentazione di
questa mozione, una obiezione a quello che è l'orientamento deciso
dall'Assessore competente in materia, nè tanto meno si vuole fare
del campanilismo, ovvero creare una sorta di guerra di contesa fra
i comuni di Châtillon e di Saint-Vincent su quella che sarà la sede
didattica, su quelle che saranno le modalità di accorpamento e
soprattutto su quali saranno i contenuti di questo accorpamento.
Semplicemente con questa mozione si vuole dare risalto a quella che
è stata una metodologia che, a mio avviso, è stata affrettata ed ha
trascurato la consultazione, o perlomeno solamente il fatto di
sentire quelli che erano alcuni organi competenti, che è necessario
consultare, per addivenire a questa decisione.
Tant'è che abbiamo visto che questa decisione è cascata
all'inizio del mese di maggio come un fulmine a ciel sereno al di
fuori di qualsiasi tipo di concertazione e soprattutto al di fuori
di una pianificazione precisa. Come lo stesso Assessore riconosce
in una sua circolare che ha inviato al sindaco di Châtillon, al
sindaco di Saint-Vincent e al presidente della comunità montana,
che allo stato attuale, tenuto conto della ristrettezza dei tempi,
è stato ritenuto inopportuno procedere all'approvazione di un piano
complessivo ed articolato di ristrutturazione dei circoli, che
abbia effetto dall'anno scolastico '96-97.
Tuttavia, cogliendo la favorevole occasione derivante dalla
vacanza di un posto direttivo, si procede ad accorpare i circoli
didattici di Châtillon e di Saint-Vincent, e a spostare - seppure
in modo provvisorio - la direzione didattica a Saint-Vincent. E'
ovvio che una metodologia di questo tipo, senza le previe
consultazioni del caso, che sono poi intervenute successivamente,
come abbiamo appreso anche dagli organi di informazione e come
abbiamo letto anche dalle comunicazioni diramate dallo stesso
ufficio stampa della Giunta regionale, ha sollevato delle legittime
proteste: proteste che peraltro non sembrano ancora sopite.
Prima fra tutte quella del comune di Châtillon, l'assemblea che
rappresenta la comunità del paese, dove naturalmente si chiedeva
con una risoluzione votata all'unanimità da tutti i consiglieri
agli organi regionali competenti di rivedere le proprie decisioni,
in particolare che fin dall'anno scolastico '96-97 eventuali
accorpamenti di direzioni didattiche, di razionalizzazione degli
uffici di presidenza delle scuole medie inferiori e la istituzione
di ulteriori circoli didattici di scuole materne anche se
provvisorie avvenissero con sede nel comune di Châtillon, e che la
futura organizzazione delle scuole medie superiori, da studiarsi
previa consultazione anche con l'amministrazione di Châtillon non
pregiudichi la vocazione di centro di servizi che da sempre
qualifica il paese.
Quindi questa decisione improvvisa, ripeto, ha provocato subito
questa reazione, peraltro qualificata perché viene dall'ente
comunale, la sede dove notoriamente vengono affrontati i momenti, i
disagi e le vicende della collettività.
C'è stata anche una petizione, che ha raccolto in pochi giorni
l'adesione di 438 firme, fra le quali se non sbaglio anche quella
qualificata del senatore uscente, Cesare Dujany; c'è stata anche
qualche presa di posizione più forte come quella del presidente del
distretto scolastico n. 2, che ha denunciato l'irriguardoso
comportamento dell'Assessorato alla pubblica istruzione nei
confronti del consiglio scolastico, il quale non ha ricevuto alcuna
comunicazione in merito ad una problematica di tale importanza.
Ci sono state le obiezioni del consiglio di circolo di
Châtillon, che solamente il 14 maggio è riuscito a venire a
conoscenza di questa decisione, il quale chiede che venga
riconsiderato il merito delle decisioni prese soprattutto per
quanto concerne la sede della direzione didattica.
Infine, con una firma unanime di tutti i docenti, la richiesta
per il mantenimento della sede della direzione didattica è
pervenuta anche dai docenti del circolo didattico di Châtillon,
dove lamentavano in particolare il fatto che né l'autorità
scolastica competente né le organizzazioni sindacali si sono
preoccupate di informare i docenti. Quindi, una decisione che ha
riguardato come formazione solo poche persone: l'Assessore, i
sindacati e la direttrice didattica reggente di Saint-Vincent, e
poi via via tutti gli altri organi competenti.
Dopo una serie di lamentele corali e proteste, si è arrivati ad
una definizione, che è quella dove nell'incontro del 16 maggio
l'Assessore Louvin ha riaffermato la necessità di procedere per
l'anno scolastico '96-97 all'accorpamento delle direzioni
didattiche di scuole elementari e alla provvisoria definizione
della sede a Saint-Vincent.
Quindi, bene o male, non c'è stata alcuna modificazione secondo
quello che leggiamo dagli atti ufficiali; la decisione assunta
inizialmente è stata praticamente riconfermata, stranamente - dico
io - anche con l'accettazione di quei rappresentanti dei comuni di
Châtillon e di Saint-Vincent che, sulla base della risoluzione
votata alla unanimità, avevano ricevuto un mandato di diversa
natura. Se il mandato del consiglio comunale era di un tipo, alla
fine, quando si sono recati a trovare l'Assessore, evidentemente
sono tornati convinti in altra maniera. E questo, come cittadino
del paese, mi lascia perplesso perché vuol dire che coloro che si
sono recati presso l'Assessore il 16 maggio scorso hanno disatteso
completamente la volontà di un consiglio comunale, e quindi la
volontà della cittadinanza.
Ma volevo fare altre riflessioni. Châtillon diventerà uno dei 12
plessi del comprensorio, perde la sua naturale vocazione di centro
di riferimento scolastico che ha avuto fin dall'inizio del secolo,
come è stato segnalato da più parti, non solo in questa mozione, ma
anche nella interpellanza presentata da Dujany, da tutti coloro che
hanno fatto le loro rimostranze nei documenti che ho testé citato,
e naturalmente non si possono esprimere dubbi sulla provvisorietà
di questa decisione, Assessore.
Sappiamo che in Italia, e la Valle d'Aosta non fa eccezione,
tutte le decisioni che vengono adottate in via provvisoria,
stranamente al termine del periodo di collaudo diventano poi
definitive. Non vorremmo che dietro questo accordo frettoloso,
dietro queste decisioni prese fra pochi e poi ratificate in maniera
impropria da alcuni rappresentanti di una comunità, si celasse
quella definitività del domani sulla base di quali risultati non lo
sappiamo.
C'è da dire anche un'altra cosa. Châtillon, oltre a questa
vocazione storica, ha anche una infrastrutturazione che è
senz'altro superiore. Tutti gli archivi, come l'Assessore sa,
risiedono in quel paese, archivi che si riferiscono ai curricula
scolastici degli alunni che in tutti questi anni hanno frequentato
la scuola. Ci sono state notevoli spese da parte del comune, spese
che hanno riguardato l'ammodernamento della segreteria sotto
diversi aspetti. Paradossalmente nella sede di Saint-Vincent non
c'è uno spazio adeguato per tenere un collegio docenti e la stessa
direzione didattica risiede in un plesso distaccato da quello che è
l'insieme delle classi.
Non vorrei che questa decisione alla fine sia stata confezionata
per l'esigenza di pochi, o meglio di qualche persona, che per
esigenze personali di tipo professionale abbia comodità ad
esercitare il proprio mandato vicino al posto dove abita. Châtillon
è sempre stato il circolo didattico più importante dopo Aosta e con
questo provvedimento viene cancellato. E' un provvedimento, ripeto,
adottato in maniera frettolosa e senza il necessario assenso, non
dico vincolante, perché l'unico parere richiesto era quello
obbligatorio della sezione orizzontale del consiglio scolastico
regionale, parere che peraltro mi risulta sia stato abbastanza
particolare, dove la metà dei voti era favorevole, ma l'altra metà
erano astenuti o contrari.
La richiesta che si avanza attraverso la presentazione di questa
mozione non è senz'altro nel merito: la razionalizzazione della
rete scolastica è necessaria, sappiamo che è traumatica, è stata
traumatica per Gaby dove è stata soppressa una scuola, sarà
senz'altro traumatica per altri comuni. Teniamo però presente una
cosa, che i tagli e le modificazioni a livello di istituzione
scolastica devono tenere sempre conto degli eventuali disagi che
possono derivare nelle località di montagna, che vengono così
spopolate, diminuite di una istituzione che ha una valenza a
livello di aggregazione fra le persone notevole, la scuola.
Sappiamo che sono necessarie, sappiamo però che la stessa circolare
187 del 15 maggio scorso emanata dal ministero dice che di certe
situazioni, in particolare quelle del disagio derivante dalle
località di montagna, bisogna tenerne conto.
L'impegno che si chiede all'Assessore è semplice: ripeto, senza
entrare nel merito riteniamo che sia opportuno rivedere il metodo,
quindi che l'Assessore possa rivedere questa decisione e ogni
provvedimento concernente la soppressione o la modificazione dei
circoli didattici, tutti e non solamente quelli di Châtillon e
Saint-Vincent perché domani potranno essere riguardati anche altri
comprensori scolastici, venga avviata in un momento in cui ci sia
la definizione di un piano organico e generale degli istituti
scolastici della regione.
Fatta questa introduzione, lascio la parola all'interpellante
Dujany e mi riservo di replicare.
Si dà atto che, dalle ore 19,23, presiede il Presidente
Stévenin.
Presidente La parola al Consigliere Dujany per illustrare
l'interpellanza.
Dujany (PVA) Mi pare che molto sia già stato detto da chi mi ha
preceduto, il cui intervento condivido.
L'interpellanza proposta intende esprimere all'Assessore
competente il proprio stupore e il proprio dissenso, in particolare
sul metodo adottato. Il fatto è chiaro, lo ha già individuato bene
il Consigliere Tibaldi. L'oggetto era un discorso di
razionalizzazione dei circoli didattici di scuole elementari. Il
tenore della lettera inviata dall'Assessore lascia già di per sé
molto a pensare, nel senso che l'Assessore con lettera 10 maggio
'96 dava comunicazione, con un fare imperante e con un linguaggio
burocratese più tipico da Soprintendenza che non da Assessorato,
che (leggo testualmente): "A norma dell'articolo 1 della legge
regionale 57/83 tali operazioni rientrano nella competenza della
Giunta regionale, istituzione e soppressione di circoli, e
dell'Assessorato alla pubblica istruzione, previo parere
obbligatorio della competente sezione orizzontale del consiglio
scolastico, sulla base delle proposte formulate dal Soprintendente
agli studi".
L'operazione è stata oggetto di confronto con le Organizzazioni
Sindacali, per cui con decorrenza dall'anno scolastico '96-97 si
sarebbe passati all'accorpamento dei circoli didattici di Châtillon
e Saint-Vincent e il mantenimento dell'ufficio di direzione veniva
previsto a Saint-Vincent, ma con carattere provvisorio. Quindi con
questa lettera si dava comunicazione di aver esperito tutta la
procedura prevista dalla normativa, in barba ad un minimo di
coinvolgimento degli enti locali interessati.
Posso capire che l'Assessore non si preoccupi di sentire i
consiglieri regionali della comunità montana Monte Cervino prima di
assumere una qualunque iniziativa sul territorio, in quanto tale
attenzione rientra in un concetto di sensibilità politica che può
esserci o non; anche se devo riconoscere di aver registrato in
passato, ricordo proprio il problema della riforma delle scuole
professionali, una sua attenzione nel coinvolgere, che
probabilmente si è esaurita. Ma quello che è più grave è stato
l'adottare questo provvedimento senza preliminarmente sentire gli
enti interessati, ed ha già ricordato Tibaldi.
La gravità sta proprio nel fatto di aver violato quei principi
del federalismo integrale e quel principio della sussidiarietà, che
fanno distinguere i comportamenti di una pubblica amministrazione
approntata a tali valori rispetto ad una amministrazione
centralistica.
La prima riconosce al basso un diritto di confronto, di rispetto
e non impone nulla se non a seguito di una precisa registrazione
della volontà, al di là di quella che è la previsione burocratica
approntata dall'Assessorato, la seconda impone senza tenere
minimamente in considerazione quest'ultima. Ebbene, qui devo
registrare che con questo atto si sono violati questi principi
essenziali, che sono quelli che dovrebbero tendere a distinguere la
nostra amministrazione rispetto ad un qualunque ministero dello
Stato, che ha per comportamenti normali quelli che qui
contesto.
La domanda che vorrei porre all'Assessore riguarda la fase
successiva a questi comportamenti, perché a seguito della petizione
del consiglio comunale, della petizione della popolazione, della
reazione anche nell'ambito della scuola, parrebbe dai giornali che
si sia addivenuti ad un accordo.
Anche qui vorrei capire fin dove questo accordo è rispettoso
della precisa posizione del consiglio comunale adottata
all'unanimità il 13 maggio 1996, e fin dove invece non si sia
andati ancora una volta contro la volontà degli enti locali, perché
la precisa posizione del consiglio comunale chiedeva agli organi
competenti di rivedere le proprie decisioni ed in particolare che
fin dall'anno scolastico '96-97 eventuali accorpamenti di direzioni
didattiche, di razionalizzazione di uffici di presidenza delle
scuole medie inferiori e la istituzione di ulteriori circoli
didattici di scuole materne anche se provvisori, avvengano con sede
nel nostro comune. Quindi vorrei capire se, a seguito di una
impostazione sbagliata e contraria a questi principi che richiamavo
prima, non si sia voluto colmare queste lacune con delle soluzioni
che ancora una volta non siano risultate rispettose della volontà
degli enti interessati.
Presidente E' aperta la discussione generale.
Ha chiesto la parola il Consigliere Piccolo.
Piccolo (ADP-PRI-Ind) Non me ne vogliano i colleghi consiglieri
residenti a Châtillon, ma io non ho fatto né interpellanze né
mozioni, mi sono solo adoperato, non appena venuto a conoscenza, a
consultare gli amministratori comunali di Châtillon se fossero a
conoscenza del problema e poi già in data 7, una data che precede
sia le interpellanze sia le petizioni sia gli ordini del giorno
presentati dal consiglio comunale, l'assessore preposto, il
vicesindaco e il sottoscritto si presentavano dall'Assessore per
essere ragguagliati sul problema che era voce di corridoio e che è
trapelato anche fuori dall'ambiente dell'Assessorato.
L'Assessore aveva concordato allora il proprio intervento,
rivedendo la sua posizione, in particolare aveva concordato con gli
amministratori di Châtillon e di Saint-Vincent in data 16 la futura
e definitiva collocazione della sede della direzione didattica,
collocata nel comune di Châtillon, previa predisposizione dei due
comuni di una disposizione generale che tenesse conto anche di
altre sedi, e non solo di quella della direzione didattica delle
scuole elementari.
Pertanto in virtù di questo impegno assunto da parte
dell'Assessore, il sottoscritto non ha ritenuto opportuno
presentare né interpellanze né mozioni, ma solo rassicurato dalla
presenza dei rappresentanti istituzionali dell'ente comune il
sottoscritto ha preso atto di una scelta dell'Assessore. L'unica
richiesta che gli faccio anch'io pubblicamente è che al più presto
venga definita la sede della direzione didattica e che Châtillon,
per la collocazione storica che ha sempre avuto nel passato, come
ricordava giustamente Tibaldi, torni la sede definitiva della
direzione didattica.
Fatta questa breve introduzione, aspetto la risposta
dell'Assessore al limite riservandomi di riprendere
l'intervento.
Presidente Altri chiedono la parola? Se nessuno chiede la
parola, dichiaro chiusa la discussione generale.
Ha chiesto la parola l'Assessore alla pubblica istruzione,
Louvin.
Louvin (UV) Beaucoup d'encre a coulé autour de cette question de
la circonscription scolaire didactique de Châtillon. Je crois qu'il
est opportun de restituer cette question dans l'ensemble plus vaste
d'un problème, qui ne sera pas une musique très agréable, j'en
conviens, aux oreilles des administrateurs qui sont réunis dans
cette salle, ni aux miennes ni a celles des opérateurs de l'école,
mais c'est une musique à laquelle il faudra un peu s'habituer au
cours des années à venir, bien que dans des conditions de sérieux
et de grande disponibilité pour affronter un problème qui est
évidemment de taille.
Il fut un temps où l'Assessorat de l'instruction publique avait
le privilège d'inaugurer de nombreuses écoles, d'en ouvrir à
plusieurs endroits dans la région, même dans des petites communes;
il y a aujourd'hui une situation qui est nettement différente et
qui nous impose une attitude de reconversion ou de réadaptation de
nos structures, et je parle surtout de structures plutôt que du
service scolaire, que nous essayons de maintenir avec - je le tiens
à le dire - une prise en compte de certaines responsabilités de la
part des organes administratives de la région pour le maintien d'un
service scolaire surtout dans les petites communes de montagne, qui
ont été très marqué par le problème de la dénatalité.
Nous avons à l'échelle régionale une situation assez
déséquilibrée; la plupart de nos circonscriptions didactiques, la
plupart de nos établissements scolaires de l'école moyenne sont
sus-dimentionnés par rapport aux barèmes normaux d'équilibre entre
le nombre de classes ou d'enseignants et les institutions
elles-mêmes; il s'agit de pourvoir à un processus de
rationalisation, processus qui cache de choix qui sont assez
gênants parfois et en tout cas porteurs de conflits même sur le
territoire.
Nous avons bien entendu, et nous l'avons fait également dans une
lettre, ce qui nous a été dans la discussion même reproché comme
une attitude bureaucratique, nous avons rappelé quelles étaient les
compétences formelles des organes en la matière; je pense qu'il n'y
a dans ce fait à entrevoir des intentions différentes de celles qui
animaient ceux qui ont rédigé la lettre, c'est-à-dire celles de
rappeler d'un point de vue institutionnel à qui revenait une
certaine responsabilité. A vous les conseillers, qui avez consulté
ce document, d'apprécier quand même le ton général, les indications
qui étaient contenues dans les deux pages d'illustration du
problème et qui ont été la prémisse à une réunion par laquelle
cette question a été en quelque sorte définie.
Je disais, il y a une situation assez déséquilibrée, mais d'une
façon croisée: à l'école maternelle nous avons une situation qui
nous a amené à la création d'une quatrième circonscription
didactique; il s'agit non seulement d'un changement de courbe
démographique mais plutôt du fait que l'utilisation du niveau de
l'école maternelle a énormément augmenté au cours de ces dernières
années et le nombre des classes qui a été ouvert dans la région a
donc rendu nécessaire l'institution d'une quatrième
circonscription.
Mais, à partir du moment où cela s'imposait, il fallait ne pas
fermer les yeux devant la situation grave qui se posait aux autres
niveaux scolaires. Les services de la Surintendance ont rédigé un
premier projet d'ensemble, qui touchait aux trois niveaux d'école
obligatoire: maternelle, élémentaire, moyenne, et sur cette base
pendant quelques mois les confrontations se sont succédées avec les
organes de l'école, parce qu'il s'agissait en premier lieu de voir
quelles étaient les exigences de réorganisation interne du système
scolaire.
Les hypothèses de rationalisation feront l'objet à partir de
l'année prochaine d'interventions plus substantielles, cela est
évident, elles ne porteront pas simplement à une révision du nombre
dans certains cas, et je me réfère notamment à l'école moyenne à la
modification du nombre des institutions scolaires, mais elles
pourront toucher aussi la définition territoriale de ces mêmes
entités.
L'un des problèmes qui ont inspiré notre action tient à la
nécessité de faire coïncider partout où cela est possible
l'institution scolaire avec des niveaux intermédiaires
d'administration, et notamment les communautés de montagne, ce qui
sera aujourd'hui particulièrement utile si l'on pense à l'action
culturelle que font certaines communautés, action de soutien et
d'intégration aux activités scolaires. Et le fait d'assurer une
certaine adhérence sur le territoire des communautés de montagne et
des circonscriptions didactiques nous a paru un objectif à
poursuivre. D'autre part il nous a été représenté de plusieurs
côtés et notamment de la part des syndicats de l'école la
difficulté d'agir d'une façon rapide en ce moment, et l'opportunité
de prévoir un parcours plus long, plus concerté et plus préparé par
rapport à la complexité de ce thème.
Sur cette base ce n'est qu'au début de ce mois, plus précisément
le 3 du mois de mai, que nous avons concordé avec les organisations
syndicales un premier pas dans cette direction qui permettait d'un
côté de régler le problème de l'école maternelle, personne n'en
parle, personne n'a fait de pétitions pour souligner le fait que
l'on ouvrait une nouvelle circonscription scolaire, ce qui était un
rapprochement une fois de plus aux exigences, aux besoins de la
collectivité.
Mais c'est plutôt de l'autre côté que nous avons entendu des
réactions négatives, ce qui était d'ailleurs parfaitement
compréhensible, par rapport aux choix et à l'identification des
circonscriptions didactiques de Saint-Vincent et de Châtillon comme
celles qui auraient pu, de par leurs conditions contingentes, de
nombre de classes, et des situations structurelles aussi en
l'absence de certaines personnes en titre en ce moment dans les
fonctions de direction de la circonscription scolaire, agir sans
avoir des troubles excessifs pour ce qui concerne la situation du
personnel.
Il est évident que les répercussions sont importantes sur le
territoire, ainsi que pour ce qui a trait aux positions
individuelles, et le problème des "soprannumerari" est un problème
qui dans l'école en ce moment commence à faire face notamment pour
ce qui concerne le personnel enseignant. Il nous a paru
indispensable d'agir rapidement pour une solution de ce problème
dans une première étape d'un parcours qui s'annonce encore
long.
De différentes évaluations ont été faites sur le fond de la
question, au sujet des structures, des locaux, au sujet surtout de
l'équilibre général qui sera à réaliser par la suite, et nous avons
identifié dans la solution d'une localisation provisoire de la
circonscription didactique la condition de passage indispensable,
pour que l'on puisse définir tranquillement l'année prochaine le
deuxième passage qui concernera l'école moyenne; là aussi les
conseillers qui habitent le pays de Châtillon, et heureusement de
ce point de vue on n'a pas dans cette salle des conseillers de
Saint-Vincent, parce que cela aurait pu même déclencher quelque
petit conflit supplémentaire, la situation ne s'avère pas brillante
au niveau des écoles moyennes, qui sont sus-dimentionnées tant à
Châtillon comme à Saint-Vincent.
Nous avons identifié dans la réunion du 3 de mai avec les
organisations syndicales une issue possible et cela a fait
immédiatement l'objet d'une confrontation spécifique avec les
organes scolaires intéressées, notamment avec la direction
didactique en question, qui par hasard en ce moment était occupée
d'une façon permanente par la même personne.
L'ensemble de ces évaluations nous a amené à trouver cette
formule de suppression d'une des deux circonscriptions didactiques
et à provoquer la fusion de ces deux institutions pour créer une
parfaite adhérence de ces institutions scolaires à la communauté de
montagne, d'abord en rappelant quand même que cela représente pour
la direction didactique une charge de travail assez importante,
d'autre part pour dire que cela pourra nous mettre dans les
conditions d'agir au mieux dans le futur.
L'on nous a reproché d'avoir agit sans concertation; si cela se
rapporte à des convocations formelles, multiples et à des
différents niveaux, je dix que nous avons fait défaut dans la
concertation. Si on fait état à un manque de dialogue avec les
représentants des institutions, je dois dire non, parce qu'il y a
eu intérêt et dialogue à la fois avec les collectivités locales et
les administrateurs mêmes de la région, qui ont voulu affronter cet
argument, l'approfondir, porter leur contribution d'idées et de
suggestions, même de critiques dans certains cas, ce qui a toujours
trouvé une porte ouverte de notre part et beaucoup d'attention.
Ici nous constatons une fois de plus que les problèmes internes
d'une commune rebondissent sur le niveau régional. Je vous demande
par rapport à ce thème spécifique et par rapport à tout ce qui sera
nécessaire de faire dans les années à venir, d'essayer d'affronter
ces arguments avec une attitude de grande compréhension pour celles
qui sont les mouvances générales.
Une situation que je n'hésite à définir dramatique se pose au
niveau national pour ce qui est de la réduction du nombre des
classes et nous essayons de nous mettre par notre politique à
l'abri d'opérations beaucoup plus musclées, mais le même phénomène
intéresse les pays voisins, là France par exemple, et d'autres pays
de l'Union européenne, où le problème est en train de se révéler
d'une façon dramatique.
Je crois que nous avons la nécessité comme conseillers régionaux
et comme gouvernement régional d'avoir par rapport à ce problème
une attitude qui dépasse les justes requêtes qui peuvent venir de
la part de nos communautés. La fonction de liaison que les
conseillers accomplissent par rapport au territoire, leur fonction
d'interprétation des besoins locaux est fondamentale, mais en même
temps, en étant dans cette assemblée, nous devons essayer d'avoir
une attitude assez clairvoyante et parfois savoir aussi résister à
la tentative de courir trop rapidement derrière la
contestation.
Pour juste qu'elle est, elle doit être aussi interprétée, elle
doit trouver sur le territoire aussi les conseillers bien préparés
à informer, comme cela est de notre devoir par rapport aux organes
officiels, à informer - comme les directeurs didactiques doivent le
faire dans leurs circonscriptions - correctement aussi par rapport
à des campagnes publicitaires ou de pétitions qui parfois sont
aussi un peu biaisées dans le contenu des affirmations non pas
écrites, mais peut-être verbalement glissées pour une conviction
massive. Il y a une utilisation très facile des arguments
démagogiques sur ce terrain, je n'ai pas entendu des propos
démagogiques de la part des conseillers qui sont intervenus, mais
il est très facile de glisser sur cette pente et je crois que nous
avons le devoir de ne pas le faire.
A la suite des accords intervenus avec la commune de Châtillon -
dont je ne veux démentir ici le mandat qu'elle peut avoir reçu de
la part de son conseil municipal: les administrateurs communaux de
Châtillon se sont assis avec beaucoup de disponibilité et de
largeur de vues à la table de la concertation, de même que les
administrateurs de Saint-Vincent et que les représentants de la
communauté de montagne - ils ont de par eux-mêmes sollicité une
plus forte intégration des services entre les deux communes qui
sont les communes les plus peuplées de la communauté de montagne,
ils sont eux-mêmes essayé de regarder plus loin que le passage qui
était en train de se faire. Je tiens donc à leur témoigner d'une
forte appréciation pour leur disponibilité tout de moins à
affronter sérieusement ces arguments.
Suite à l'accord qui était intervenu, nous avons porté seulement
le 24 du mois de mai, et donc long temps après une lettre que l'on
définissait tantôt d'impérative, une décision au gouvernement
régional, qui l'a adoptée dans sa dernière réunion.
Le caractère provisoire de la détermination du siège qui a été
attribué est un engagement que nous avons pris, celui de revoir, en
même temps que la réorganisation du service pour les autres
niveaux, la décision définitive, et il y a de la part des deux
communes l'intention d'arriver à ce sujet à une solution conjointe
qui obtienne la satisfaction réciproque. Par rapport à cela le
gouvernement régional sera très attentif. Par rapport à la
sollicitation qui nous était adressée par la motion, je demanderais
au conseiller Tibaldi de bien vouloir repenser suite à ce qui a été
répondu à sa motion, s'il n'entend pas retirer ce même document,
puisque la décision reprend un certain nombre de finalités qu'il a
essayé de mettre en avant.
Par rapport à l'interpellation qui a été présentée par M.
Dujany, j'espère avoir fourni des éclaircissements suffisants par
rapport à la procédure qui a été suivie. Quant aux questions qu'il
a soulevées et qui concernent la sensibilité, je crois devoir
réaffirmer qu'il y a une très forte sensibilité par rapport à ce
qui est l'expression de la volonté des collectivités locales, mais
que parfois les exigences de l'administration demandent aussi que
l'on assume des décisions, quand on sait que de la part des
collectivités locales il peut y avoir une demande évidente de
suspension, de renvoi, voire d'annulation de certaines décisions
qui ne sont pas toujours agréables.
Presidente Ha chiesto la parola il Consigliere Dujany.
Dujany (PVA) M. l'Assesseur, vous avez touché le problème
surtout dans le mérite, mais selon moi vous n'avez pas totalement
répondu aux questions posées.
C'est un problème de méthode qu'on vous conteste, vous avez agit
sans concertation. Ce n'est pas la compréhension du problème qui
manque de ma part, vous avez oublié de vivre dans le quotidien les
principes fondamentaux du fédéralisme intégral: c'est peut-être
plus difficile que de ne pas les énoncer simplement et
théoriquement. La formule que vous avez trouvée ne respecte pas la
décision de l'unique organe qui s'est officiellement prononcé sur
le problème, c'est-à-dire le conseil communal de Châtillon, le 13
mai de cette année, qui vous demandez de maintenir, même
provisoirement, le siège de Châtillon en activité.
Je vous demande de tenir en futur une plus grande attention au
niveau de représentativité plus basse de la société et même de
tenir compte de l'existence des conseillers régionaux, parce qu'il
faut bien le rappeler, vous occupez votre place de responsabilité
même en petite partie merci à notre soutien.
Presidente Ha chiesto la parola il Consigliere Tibaldi.
Tibaldi (Ind) Sin dall'inizio avevo premesso il tenore generale
di questa mozione, che non vuole solo sottolineare un fatto
specifico, che in questo caso ha riguardato il comprensorio di
Châtillon e quello di Saint-Vincent, ma un problema che un domani,
come ha più volte sottolineato lo stesso Assessore, riguarderà
altri comprensori scolastici e inevitabilmente provocherà le
legittime, comprensibili lamentele dei cittadini delle comunità che
saranno di volta in volta interessate.
Non voglio togliere alcun merito all'Assessore, perché ha saputo
nel suo intervento dare una visione completa di ciò che ci
attenderà a livello di rete scolastica, ovvero che attraverso
questa razionalizzazione si procederà comunque ad una
ricomposizione di quello che è l'assetto scolastico, non tanto come
organico, ma come plessi e come direzione.
Sulle affermazioni relative al merito voglio farne altre tre. La
prima, la voglio ribadire: la vacanza della direzione didattica di
Châtillon è stato l'elemento determinante, e secondo me è
inaccettabile che la vacanza di una direzione didattica sia lo
spunto per approfittarne e modificare la delimitazione territoriale
di una circoscrizione scolastica, anche perché questa direzione
didattica fino all'ottobre 1995 era regolarmente coperta. Allora,
dopo pochi mesi, usufruendo dell'assenza di un direttore di ruolo,
è stata portata avanti questa operazione.
Quindi, i presupposti che sono stati ribaditi ora e scritti nel
documento - definito imperativo dal Consigliere Dujany - adottato
dall'Assessore sono labili a mio avviso.
La seconda: la dimensione del comprensorio, che viene così
definito, cioè della somma dei due circoli, Châtillon e
Saint-Vincent, è notevole. Non possiamo negare, lo ha ricordato lo
stesso Assessore, che Châtillon e Saint-Vincent da soli sono i due
comuni più popolosi della nostra regione e che il polo Châtillon e
Saint-Vincent conta circa 10mila anime, escludendo sempre
nell'ambito del comprensorio tutti gli altri comuni della
Valtournenche e comuni limitrofi dell'Envers, che vanno ad
aumentare quella che è la popolazione non solamente residente, ma
anche scolastica. Quindi la dimensione del comprensorio scolastico
è notevole, e questo può in futuro creare problemi comprensibili e
prevedibili di gestione difficoltosa da parte di un solo
direttore.
Tant'è che c'è da dire anche, ed è la terza osservazione, che
per quanto riguarda il calo di natalità c'è da registrare
quest'anno, proprio per il circolo didattico di Châtillon, un
aumento degli alunni nelle scuole elementari. Quindi c'è - è un
fenomeno specifico, magari anche circoscritto non solo nel
territorio ma anche nel tempo - un'inversione di tendenza.
Queste sono tre ragioni che sarebbe opportuno introdurre nel
ragionamento di merito, che è stato fatto in maniera ampia,
generale, ma al tempo stesso approfondita dall'Assessore. Per
quanto riguarda gli altri obiettivi di aggregazione, di
trasferimento, di modificazione di quello che sarà la rete
scolastica nulla quaestio, perlomeno in premessa l'ho ribadito,
l'ho sottolineato prima durante l'illustrazione e lo confermo
tutt'ora.
Sulla metodologia ripeto che è necessaria una pianificazione più
ampia, fare un primo passo in questa direzione ha sollevato i dubbi
e le lamentele che si sono verificate per Châtillon, ma che un
domani si verificheranno con la stessa metodologia per altri plessi
che verranno presi in considerazione, o altri circoli che verranno
accorpati, dimezzati o aggiustati da un punto di vista
territoriale. Quindi la pianificazione avrebbe dovuto essere
contestuale a questo primo passo o ad altri.
L'intesa a cui si è addivenuti con i rappresentanti dei comuni
un domani potrà essere anche non collaudata, potrà creare ulteriori
problemi che torneranno nella maglia di tutti quei problemi che
quotidianamente l'Assessorato deve affrontare.
E' vero, non siamo qui a fare solo i consiglieri di zona; un
consigliere regionale deve saper distinguere quando il suo ruolo di
rappresentante della zona deve sbiadirsi di fronte a quello che è
un suo ruolo più generale ed istituzionale, e deve avere una
visione più ampia di quella che è la dimensione del problema. Sono
perfettamente d'accordo, però mi consenta, Assessore, prendiamo la
proposta (esorbito un attimo da questo argomento) che è stata
avanzata da qualcuno dell'UV di creare 35 collegi: inevitabilmente
domani porterà questi problemi, cioè ci saranno 35 consiglieri che
verranno qui a lamentarsi non solo per la soppressione di un
circolo didattico, ma perché l'illuminazione pubblica di qualche
paese nell'ambito di questo collegio non funziona, anche se di
competenza comunale, perché ci sarà la gara a difendere la propria
posizione all'interno del collegio. Questo è uno spunto che può
servire a chi confezionerà la legge elettorale.
E' ovvio che bisogna saper distinguere fra i ruoli; è ovvio che
però, tenuto conto della generalità del contenuto di questa
mozione, non si intende ragionare sul problema specifico ma su un
problema più ampio, tant'è che si chiede di rinviare ogni
provvedimento concernente la soppressione e modificazione dei
circoli didattici al momento in cui verrà avviata, nell'ambito di
un piano generale e organico, la razionalizzazione degli istituti
scolastici.
Quindi, mi aggancio al discorso generale fatto dall'Assessore,
rispondendo con la generalità ed astrattezza di questa mozione, e
non la specificità e la concretezza, anche se in realtà si coglie
spunto dai fatti che hanno riguardato il comune ove risiedo.
E' importante che sulla metodologia la parola degli enti locali
venga tenuta in estrema considerazione, lo ricordava lo stesso
Presidente del Consiglio regionale, Stévenin, che ho sentito in una
recente intervista in televisione, dove diceva che bisogna
ampiamente delegare ai comuni competenze, funzioni e ruoli. Quindi
i ruoli di enti locali primari ed intermedi devono essere
considerati adeguatamente, e non solamente ricordati quando si
tratta di celebrare - non dico da parte del Presidente del
Consiglio, perché ha detto una cosa più che mai condivisibile - o
canonizzare formule che ora vanno più che mai di moda.
C'è da dire anche questo purtroppo: che in questa legislatura si
è sviluppato un po' il mito degli organuli istituzionali, ne sono
stati creati una pletora, ricordo solo l'istituzione della agenzia
regionale dell'ambiente, pensiamo alla CREL in materia di bilancio
e finanze. Sono organuli che hanno sempre competenze consultive,
che dovrebbero essere sollecitati quando si tratta di perfezionare
un atto. Anche qui c'è un consiglio scolastico distrettuale, ci
sono consigli scolastici circoscrizionali, ci sono circoli
didattici che sono stati by-passati. Dico, in conclusione, che la
mozione può alla luce delle dichiarazioni che sono state fatte
evitare di essere ritirata, perché si tratta di stabilire un
principio; può essere emendata, possiamo togliere la prima parte,
ma il principio deve essere salvaguardato, non solo per la comunità
che qui rappresento, ma soprattutto per quella che sarà la
metodologia della pianificazione futura, che riguarderà istituti
scolastici di tutta la regione.
Presidente Ha chiesto la parola il Consigliere Piccolo.
Piccolo (ADP-PRI-Ind) Solo due passaggi che credo sia importante
far rilevare.
Intanto una considerazione ai colleghi di Châtillon: mi auguro
che per il futuro siano solidali per i problemi di Châtillon come
mi pare che in passato non sempre lo siano stati. A parte questa
considerazione di tipo personale, ho qui una brevissima
considerazione che ha fatto il vicesindaco nonché assessore
delegato alla pubblica istruzione, facendo un breve excursus di
quelle che sono state le tappe, dove ricorda un passaggio che
riprende quanto ha detto in conclusione l'Assessore, la leggo:
"Successivamente alla seduta del 13, l'Assessore regionale alla
pubblica istruzione convocava per la mattina del giorno 16 una
riunione fra amministratori dei comuni e della comunità montana
Monte Cervino; durante l'incontro è stata dimostrata disponibilità
al dialogo fra gli intervenuti, nonché la loro ferma volontà di non
alimentare rivalità di campanile e di non prestarsi a
strumentalizzazioni, che facevano sì che si pervenisse ad una
soluzione del problema che teneva conto oltre che delle tradizioni,
soprattutto delle realtà locali. Sulla soluzione concordava anche
l'amministratore regionale, Assessore Louvin, in quanto vedeva
impegnati due comuni ad indicare congiuntamente la futura
ubicazione delle strutture scolastiche, comprese quelle direttive,
riconoscendo quindi il valore dell'autonomia e della potestà degli
enti locali. Detto impegno sarà formalizzato a breve termine in un
progetto comune, che costituirà il fondamento su cui
l'amministrazione regionale dovrà procedere a partire dall'anno
scolastico '97-98 al riordino delle strutture scolastiche aventi
sede nel territorio di Châtillon, di Saint-Vincent e del
comprensorio".
Ritenevo doveroso segnalare anche questo, che era poi la
conclusione di quanto detto.
Ringrazio pertanto l'Assessore per il suo impegno, che mi auguro
venga dimostrato con i fatti; tralascio invece le considerazioni
sulla metodologia perché sono già state ampiamente
ragguagliate.
Presidente Consigliere Piccolo, è una dichiarazione di voto un
po' originale anche la sua.
Il Consigliere Tibaldi mantiene la mozione, anche dopo le
assicurazioni dell'Assessore, pertanto pongo in votazione la
mozione:
Presenti: 27
Votanti e favorevoli: 6
Astenuti: 21 (Agnesod, Aloisi, Bich, Bionaz, Chenuil, Ferraris,
Florio, Lavoyer, Louvin, Mafrica, Carlo Perrin, Giuseppe Cesare
Perrin, Perron, Piccolo, Riccarand, Squarzino, Stévenin, Vallet,
Vicquéry, Dino Viérin e Voyat)
Il Consiglio non approva
Presidente I lavori sono terminati. Il Consiglio è convocato per
i giorni 5 e 6 giugno.
La seduta è tolta.
