Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2203 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2203/X Approvazione della costituzione di servitù di
passaggio a favore di terreni di proprietà regionale ove sono
situate stazioni della rete di radiocomunicazioni regionale in
Comune di Etroubles, La Thuile e Rhêmes-Notre-Dame. Impegno di
spesa. Delega alla Giunta.
Deliberazione Il Consiglio
Premesso che con legge regionale 24 agosto 1982, n. 42, è stata
istituita la rete regionale di radiocomunicazioni per il Servizio
di Protezione Civile;
Preso atto del fatto che per poter razionalmente usufruire dei
locali ove sono ricoverate le stazioni della rete di
radiocomunicazioni si rende necessario costituire a favore di ogni
terreno di proprietà regionale una servitù di passaggio pedonale e
carraio a carico dei fondi limitrofi sino alla più vicina strada di
pubblico accesso;
Rilevato che tra le servitù da costituire rientrano quelle
riguardanti i terreni di proprietà regionale siti in Comune di
Etroubles, loc. Chevrère, di La Thuile, loc. La Grange, e di
Rhêmes-Notre-Dame, loc. Chaudanne;
Rilevato, altresì, che i proprietari dei terreni hanno
manifestato la loro disponibilità alla costituzione delle servitù
di passaggio a favore dei fondi regionali alle condizioni previste
nella perizia di stima dell'ufficio patrimoniale regionale in data
26 marzo 1996;
Preso atto inoltre del fatto che tutte le spese notarili saranno
a totale carico dell'amministrazione regionale;
Considerato che, ai sensi e per gli effetti dell'articolo 22,
comma 5, della legge 19 gennaio 1996, n. 1, l'Assessore al Bilancio
ed alle Finanze ha espresso parere favorevole alla costituzione
delle servitù con nota in data 18 giugno 1996 prot. n. 12686/5
FIN;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della legge regionale n. 45/1995, sulla
presente deliberazione;
Delibera
1) di approvare la costituzione delle servitù di passaggio
pedonale e carraio seguenti:
a) in Comune di Etroubles, loc. Chevrère, a favore del mappale
distinto presso il N.C.T. al Foglio 17 n. 754 di proprietà
regionale ed a carico del terreno di cui ai nn. 492, 512, 645, 678
dello stesso Foglio di proprietà del Comune di Etroubles, codice
fiscale 00101220077, come meglio risulta dal tipo planimetrico che
si allega alla presente deliberazione sub lettera A), formandone
parte integrante e sostanziale;
b) in Comune di La Thuile, loc. La Grange, a favore del mappale
distinto presso il N.C.T. al Foglio 8 n. 363 di proprietà regionale
ed a carico del terreno di cui al n. 362 dello stesso Foglio di
proprietà del signor Jacquemod Felice, nato in La Thuile il 2
agosto 1934, residente in Aosta Via G. Carrel 19, codice fiscale
JCQ FLC 34M02 E470R, come meglio risulta dal tipo planimetrico che
si allega alla presente deliberazione sub lettera B), formandone
parte integrante e sostanziale;
c) in Comune di Rhêmes-Notre-Dame, loc. Chaudanne, a favore del
mappale di proprietà regionale distinto presso il N.C.T. al foglio
17 n. 326 ed a carico del terreno di cui al n. 269 dello stesso
Foglio di proprietà del signor Bérard Pacifico, nato in
Rhêmes-Saint-Georges il 17 agosto 1938, residente in
Rhêmes-Notre-Dame, Fraz. Bruil 39, codice fiscale BRR PFC 38M17
H263B, come meglio risulta dal tipo planimetrico che si allega alla
presente deliberazione sub lettera C), formandone parte integrante
e sostanziale;
2) di stabilire il corrispettivo della costituzione delle
servitù in questione in lire 1.921.000
(unmilionenovecentoventunmila) per quanto sotto la lettera a) del
punto precedente, in lire 924.000 (novecentoventiquattromila) per
quanto sotto la lettera b) del punto precedente, in lire 600.000
(seicentomila) per quanto sotto la lettera c) del punto
precedente;
3) di approvare e di impegnare la spesa complessiva di lire
3.445.000 (tremilioniquattrocentoquarantacinquemila) da imputare al
Capitolo 20435 - Rif. 311 ("Spese per indennità, canoni, servitù ed
altri diritti reali su beni immobili di terzi") del bilancio di
previsione della Regione per l'esercizio finanziario 1996, che
presenta la necessaria disponibilità;
4) di delegare alla giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Allegati
(... omissis...)
Presidente Qualcuno chiede la parola? Si può passare alla
votazione? I consiglieri sono invitati a votare:
Presenti, votanti e favorevoli: 27
Il Consiglio approva all'unanimità
