Classificazione
INDUSTRIA
LAVORO


Resoconto integrale del dibattito dell'aula
Oggetto del Consiglio n. 368 del 27 gennaio 1999 - Resoconto
SÉANCE DU 27 JANVIER 1999 (MATIN)
OGGETTO N. 368/XI Situazione economica ed occupazionale della
ex-Feletti di Pont-Saint-Martin. (Interpellanza)
Interpellanza Preso atto dell'acquisto della Società Feletti di
Pont St Martin da parte della CEDRINCA spa di Salò per due
miliardi, come comunicatoci dall'Assessore all'Industria e
Commercio;
A conoscenza delle dichiarazioni riportate dagli organi di
informazione che l'operazione è avvenuta senza l'intervento della
"mano pubblica" e che saranno mantenuti i 63 posti di lavoro,
tramite nuove linee produttive.
Il sottoscritto Consigliere Regionale
Interpella
La Giunta regionale e l'Assessore competente per conoscere:
1. Se è stato definito il passaggio della Società Feletti alla
Cedrinca spa di Salò.
2. I rapporti esistenti tra la nuova società e l'Amministrazione
regionale, nonché gli eventuali impegni presi da quest'ultima
direttamente e tramite la Finaosta.
3. Lo stato occupazionale previsto per i 63 dipendenti della
Ex-Feletti, nonché le decisioni prese in merito al pagamento degli
eventuali salari arretrati.
F.to: Beneforti
Président La parole au Conseiller Beneforti.
Beneforti (PVA-cU) L'Assessore Ferraris correttamente ci aveva
preannunciato, anche se ufficiosamente, che la Feletti S.p.A. stava
concludendo l'intesa con la CEDRINCA S.p.A. anziché, come previsto,
con la Società Dufour. L'importante per noi è salvare l'occupazione
per i 63 dipendenti e così è stato. I tagli del personale sono
stati ritirati, almeno a quanto ci risulta.
Abbiamo appreso anche con piacere della volontà della nuova
Azienda di rilanciare gli investimenti produttivi. Sappiamo che la
trattativa è stata condotta direttamente fra le parti, pertanto a
distanza di un mese dalla comunicazione dataci dall'Assessore
abbiamo presentato quest'interpellanza per conoscere se è stato
definito il passaggio della Società Feletti alla CEDRINCA S.p.A., i
rapporti esistenti fra la nuova Società e l'Amministrazione
regionale e la Finaosta eventualmente, quali sono gli interventi
che devono fare la Regione e la Finaosta, lo stato occupazionale
previsto per i 63 dipendenti, nonché le decisioni che sono state
prese in merito al pagamento degli arretrati che questo personale
doveva avere dalla Feletti S.p.A.. Chiediamo quindi di essere messi
a conoscenza della situazione in cui si trova oggi quest'Azienda
perché 63 dipendenti non sono pochi.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) Come già ha ricordato il Consigliere
Beneforti, la situazione della Società Feletti è la seguente: il 24
dicembre la Società Feletti ha richiesto l'ammissione a procedura
di concordato preventivo, quest'atto è stato preceduto da un
accordo con la Società CEDRINCA che non si è impegnata per i soli 2
miliardi, come indicato nell'interpellanza, ma si è impegnata con
fideiussioni bancarie per una cifra che è quattro volte superiore,
circa 9 miliardi, quindi si tratta di un impegno serio.
Quest'accordo fra Feletti e CEDRINCA prevede che la CEDRINCA
affitti il ramo di azienda della Feletti, ovvero sia il fabbricato,
gli impianti, i macchinari e il marchio e che al momento
dell'omologa del concordato preventivo la CEDRINCA acquisti
l'Azienda nel suo complesso. Adesso siamo nella fase di attesa da
parte del Tribunale che venga omologato e concordato il preventivo
che deve prevedere di soddisfare almeno per il 40 percento i
creditori.
L'ipotesi che era stata fatta con Finaosta non si è chiusa,
quindi è stata un'operazione fra due aziende private; questo è un
aspetto che vediamo positivamente. L'intervento della Regione se è
necessario deve esserci, ma è meglio che ci sia un intervento e un
accordo fra le parti, quindi la Finaosta non ha assunto alcun
impegno con CEDRINCA in quest'operazione.
Per quanto riguarda l'aspetto occupazionale e quello del
pagamento degli interessi, la situazione è la seguente. Dal 1°
gennaio 1999 i 63 dipendenti della Feletti sono passati alla
CEDRINCA; rispetto alla proposta iniziale, la proposta finale fatta
da CEDRINCA ha consentito di evitare che 28 lavoratori andassero in
mobilità.
Nell'accordo che è stato raggiunto con le organizzazioni
sindacali il 23 dicembre si sottolinea il fatto che l'affitto del
ramo di azienda da parte della CEDRINCA era l'unica possibilità per
salvaguardare l'occupazione dei lavoratori e all'interno di questa
riunione la CEDRINCA ha illustrato quelli che sono gli investimenti
che intende fare. In ogni caso la CEDRINCA interverrà già
trasferendo una linea che è quella della produzione del cremino da
Salò ad Aosta. Successivamente, entrando in possesso della Società,
sarà in grado di definire meglio il proprio piano di investimenti,
ma al momento ci sono già questi impegni.
Contemporaneamente è stato raggiunto un accordo con le
organizzazioni sindacali sempre il 23 dicembre che prevede due
cose: la prima, il recupero dei crediti che i lavoratori avevano
nei confronti della Feletti, ovviamente crediti di cui si fa carico
la CEDRINCA e la seconda, la messa in mobilità di 9 lavoratori.
Questo è stato fatto su base volontaria, ci sono dei lavoratori che
possono raggiungere tramite il collocamento in mobilità la pensione
ed altri che hanno ritenuto volontariamente di lasciare lo
Stabilimento. A questi è stata data anche un'incentivazione
finanziaria, quindi non ci sono state collocazioni in mobilità
forzosa.
Questo è il quadro, che da una situazione sull'orlo del
fallimento, perché questa è la Feletti, si passa ad uno
stabilimento che occupa 54 dipendenti. CEDRINCA sta perfezionando
un accordo con un gruppo tedesco che è la Osta che ha già una
società in Italia per la commercializzazione di cioccolato e
consente un ampliamento della possibilità di aggressione sul
mercato della CEDRINCA stessa; proprio in questo periodo è presente
al salone di Monaco e ci sono le premesse perché quest'Azienda
possa avere uno sviluppo sufficientemente tranquillo.
Si dà atto che dalle ore 11,17 presiede il Vicepresidente Viérin
Marco.
Presidente La parola al Consigliere Beneforti.
Beneforti (PVA-cU) Ringrazio l'Assessore delle informazioni che
ci ha dato e mi dichiaro soddisfatto. Faccio solo una
raccomandazione: anche se la Finaosta non ha assunto impegni in
quest'avvenimento di seguirlo sia come Finaosta sia come Giunta
regionale e come Assessorato in modo che questi 54 posti che si
sono salvati siano salvati fino in fondo.
Sono preoccupato e c'è anche gente preoccupata che ci domanda di
chiedere informazioni; credo sia anche nostro dovere di consiglieri
chiederle.
