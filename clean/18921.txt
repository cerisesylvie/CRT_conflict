Classificazione
ISTRUZIONE PUBBLICA
Istituzioni scolastiche


Resoconto integrale del dibattito dell'aula
Oggetto del Consiglio n. 2045 del 6 giugno 2001 - Resoconto
OGGETTO N. 2045/XI Trasloco delle strutture di supporto e
direzione dell’Istituzione scolastica Aosta 4.
(Interpellanza)
Interpellanza Premesso che i provvedimenti regionali di
riforma della scuola hanno limitato la libertà di scelta
scolastica, vincolandola agli ambiti territoriali di residenza
(zonizzazione);
Appreso che la direzione e la segreteria
dell’Istituzione scolastica Aosta 4, comprendente i
plessi scolastici denominati Allende, Ramires, Quartiere Cogne,
Casa delle Opere, sono state trasferite in Via Hôtel des Etats;
Richiamate, inoltre, le note vicende di cronaca che hanno
caratterizzato negativamente tale Istituzione per le violenze e le
turbolenze verificatesi in particolare nel plesso del Quartiere
Cogne, ove sino a metà maggio erano ubicate la segreteria e la
direzione;
il sottoscritto Consigliere regionale
Interpella
l’Assessore all’Istruzione e
Cultura per sapere:
1) se sia a conoscenza del trasloco effettuato dalle strutture
di supporto e direzione dell’Istituzione Aosta 4 e
quale giudizio esprima in merito;
2) se non ritenga che il principio – discutibile
– della zonizzazione debba riguardare la scuola in
tutti i suoi aspetti anche di tipo logistico;
3) se intenda diramare disposizioni affinché, per evidenti fini
funzionali, le direzioni e segreterie scolastiche debbano rimanere
all’interno dei plessi scolastici e comunque
nell’ambito territoriale in cui opera
l’istituzione scolastica;
4) se vi siano in Valle d’Aosta nei vari ordini e
grado di scuole segreterie e direzioni esterne ai rispettivi plessi
scolastici.
F.to: Frassy
Président
La parole au Conseiller Frassy.
Frassy (FI) Con questa interpellanza, Assessore, noi solleviamo
una questione che, pur riguardando un'istituzione scolastica fra le
tante attive nella nostra Regione, nei fatti affronta una questione
di principio.
I fatti penso che siano noti. Quando è stata fatta la scelta,
che noi non abbiamo condiviso, della verticalizzazione e della
conseguente zonizzazione avevamo evidenziato quali potevano essere
i limiti di vincolare la scelta degli istituti scolastici a una
zona di residenza.
Ritenevamo che fosse una scelta fra l’altro
contraddittoria con quel meccanismo di concorrenza che il piano di
offerta formativa avrebbe dovuto innescare.
L’Assessore e la maggioranza avevano elementi
diversi e hanno proceduto sulla cosiddetta "zonizzazione".
Ora, nell’ambito di questa zonizzazione accadono
dei fatti quanto meno curiosi sui quali vorremmo capire se
l’Assessore ne è informato, che tipo di valutazioni
esprime e, se del caso, che tipo di provvedimenti ritiene di
adottare.
Ci riferiamo nel particolare all’istituzione
scolastica Aosta 4 che è un'istituzione difficile per la zona e per
il bacino di utenza che accoglie in quanto è quel quartiere Cogne
che è stato massacrato da un punto di vista urbanistico, oltre che
nel suo tessuto sociale, da un'edificazione selvaggia che il Comune
di Aosta ha concentrato come edilizia economico-popolare in quel
quartiere, è quel quartiere che è andato sulle cronache locali per
fatti inerenti episodi di micro e macrocriminalità che andavano da
atti di violenza a livello giovanile nelle scuole stesse a problemi
inerenti spaccio di sostanze stupefacenti perciò un quartiere
difficile, forse il più difficile nell’ambito
perlomeno della realtà comunale.
L’Aosta 4 ha plessi disseminati nella periferia
del quartiere, c’è la scuola
dell’infanzia alla Casa delle opere vicino alla
Chiesa dell’Immacolata, c’è
un’altra scuola dell’infanzia in via
Chambéry, c’è una scuola elementare in via Binel e
poi c’è il plesso centrale in quella struttura
precaria di prefabbricati rossi che ci sono al centro del quartiere
Cogne, ci sono delle classi elementari e ci sono delle classi di
scuola media.
Fino al 14 maggio in quel plesso del quartiere Cogne vi stavano
gli uffici della segreteria e della direzione dell'istituzione
stessa; dal 15 maggio segreteria e direzione sono stati traslocati
in piazza Chanoux o meglio in via Hôtel des Etats.
Noi non sappiamo se l’Assessore sia o meno a
conoscenza di questo trasloco, riteniamo però che questo trasloco
non abbia motivo di esistere quanto meno per una serie di
valutazioni.
La prima è che se il principio della zonizzazione è un principio
che ritenete voi essere funzionale, anche se noi ne dubitiamo, deve
essere un principio biunivoco, nel senso che il servizio
all’utenza che la zonizzazione fornisce deve essere
compreso nella zonizzazione.
Non ha senso impedire all’utenza di scegliere una
scuola al di fuori del proprio ambito residenziale e poi obbligarli
nei fatti ad andare fuori di quell’ambito per
comunicare con le strutture di supporto, la segreteria piuttosto
che la direzione stessa.
Il problema degli spazi, Assessore, che immagino possa essere
uno degli argomenti della sua replica, è un problema che ha sempre
caratterizzato non solo la scuola, ma la pubblica amministrazione
in generale.
Il problema degli spazi deve avere una logica, deve rientrare in
una fruibilità di quello che è il servizio stesso. È evidente che
la scelta di decentrare completamente rispetto
all’ambito territoriale dei servizi che sono a
supporto dell'istituzione stessa non rende un servizio
all’istituzione, non rende un servizio agli
insegnanti, non rende un servizio alle famiglie, non rende un
servizio agli studenti perciò vorremmo sapere su questo aspetto,
Assessore, quali riflessioni trae e se ritiene necessario impartire
delle disposizioni che diano quanto meno un minimo di coerenza al
principio che noi deprechiamo, ma che l’Assessore ha
fatto suo, della zonizzazione.
Teniamo presente, e qui apro un inciso, che proprio
l’istituzione Aosta 4 è una di quelle istituzioni
dove probabilmente la presenza dell’organo massimo,
che è l’organo di direzione, sarebbe quanto mai
auspicabile che fosse in uno di questi plessi proprio per quelli
che sono stati i recenti fatti di cronaca che hanno visto anche una
difficoltà non solo di tipo didattico-disciplinare, ma di ordine
pubblico all’interno di quel plesso scolastico.
Infine vorremmo sapere se nell’ambito regionale
vi siano altre situazioni di direzioni e segreterie che siano al di
fuori di un qualsiasi plesso, che siano avulse da quella che è la
realtà scolastica alla quale invece dovrebbero fungere da supporto
e da direzione.
Président
La parole à l’Assesseur à
l’éducation et à la culture, Pastoret.
Pastoret (UV)
Dans son interpellation le Conseiller Frassy
a posé quatre questions à l’Assesseur, la première
pour savoir:
"se sia a conoscenza del trasloco effettuato dalle
strutture di supporto e direzione dell’Istituzione
Aosta 4 e quale giudizio esprima in merito"
.
Il est évident que pour des raisons
d’organisation et de communication
l’Assessorat était bien au courant du déménagement
du Secrétariat de l’Institut scolaire
d’Aoste du quartier Cogne aux nouveaux bureaux de
rue Hôtel des Etats, mais il est indispensable de savoir que
l’affectation des locaux, soit scolaires, soit
administratifs, aux écoles de base n’est pas du
ressort de l’Administration, mais elle est du
ressort de la commune, comme le collègue Frassy le sait
pertinemment, et c’est un élément
qu’il faudrait tenir en évidence, donc je ne peux
qu’en prendre acte, tout jugement serait porté sur
des décisions qui n’appartiennent pas à
l’Assessorat.
Deuxième question:
"se non ritenga che il principio -
discutibile - della zonizzazione debba riguardare la scuola in
tutti i suoi aspetti anche di tipo logistico"
.
La définition des zones de pertinence de chaque école ou
circonscription, ce qu’on appelle zonizzazione, a
toujours été prévue par des dispositions ministérielles transposées
par la suite par des dispositions régionales?
(interruzione della Consigliera Squarzino Secondina, fuori
microfono)
? Mme Squarzino, l’initiative ne vous concerne
pas pour le moment. Je vous prierais de me permettre de faire mon
exposition même si vous n’êtes pas
d’accord!
On attendra les nouvelles dispositions ministérielles, il y aura
le nouveau ministre qui définira d’autres choses
d’une façon différente; je ne sais pas si Mme
Squarzino les appréciera si bien.
Cette définition de "zonizzazione" n’implique pas
automatiquement la localisation de la structure administrative à
l’intérieur?
(interruzione del Consigliere Frassy, fuori
microfono)
? M. Frassy, je peux continuer, mais je trouve au moins rigolo
que vous posiez des questions dont les réponses non pas un
Conseiller régional, mais n’importe quel citoyen
devrait déjà connaître. Moi je ne me moque pas de personne comme je
pense vous ne vous êtes pas moqué de nous quand vous avez posé ces
questions, alors je vous fournis les éléments au point de vue
technique en réponse aux questions que vous avez posées.
Les raisons logistiques des administrations qui sont compétentes
sur ces écoles, dans le cas échéant la Commune
d’Aoste, peuvent dans la réalité des faits empêcher
la solution idéale qui serait celle d’avoir la
direction de l’établissement à
l’intérieur de la structure.
Ce n’est pas toujours possible
d’accueillir dans un seul bâtiment les structures
administratives et didactiques comme il serait souhaitable là où
l’état des structures le permettrait.
Vous demandez:
"se intenda diramare disposizioni affinché,
per evidenti fini funzionali, le direzioni e segreterie scolastiche
debbano rimanere all’interno dei plessi scolastici e
comunque nell’ambito territoriale in cui opera
l’istituzione scolastica"
.
En réponse à ce point et sur la base de ce que je viens de dire
quant aux compétences communales que je cite encore une fois, il
est évident qu’aucune disposition ne peut être
édictée par l’Assesseur régional en vertu du respect
des compétences qui ont été d’ailleurs disposées par
des lois de l’Etat et de la Région et en raison du
fait que le patrimoine immobilier de chaque commune doit être géré,
dans la façon plus opportune, par le sujet qui est propriétaire et
responsable de ce patrimoine.
Dans le cas précis de cette interpellation, il y a aussi lieu de
signaler les raisons qui ont été exprimées par le Directeur
scolaire qui confirme qu’une autre solution
n’était pas possible. Je vais vous en donner
lecture:
"Motivazione spostamento uffici di segreteria: evidenti
problemi di spazio. Dallo scorso anno il numero di addetti agli
uffici di segreteria delle scuole è aumentato passando da 3 a 7
persone. Gli spazi liberati devono essere utilizzati dalle classi
per attività di gruppo, attività individualizzate per alunni in
situazioni di handicap in quanto i locali che fino
all’anno scorso erano adibiti a questo uso saranno
aule scolastiche a tutti gli effetti con l’ingresso
di tre classi prime medie. Il dirigente scolastico ha cercato
soluzioni alternative in loco per la sistemazione degli uffici con
l’amministrazione comunale, ma
l’Amministrazione stessa non ha trovato altri locali
utilizzabili per tale scopo"
.
Quatrième question vous demandez:
"se vi siano in Valle
d’Aosta nei vari ordini e grado di scuole segreterie
e direzioni esterne ai rispettivi plessi scolastici"
.
Moi je vous donne une réponse que vous n’aimez
pas, mais parce que vous venez de vous corriger seulement
maintenant dans votre intervention, car ce que vous demandiez dans
la question ne peut que donner origine à la réponse que je vais
vous fournir maintenant.
Les directions des institutions scolaires de base en Vallée
d’Aoste sont 18 au total, les écoles maternelles
sont 87 et 84 sont les écoles primaires, 22 les écoles moyennes.
Les directions des écoles secondaires de II
ème
degré
sont 8 et elles gèrent 14 écoles secondaires.
Sur la base de ces chiffres, qui d’ailleurs
témoignent l’éparpillement des établissements
scolaires sur le territoire, il va de soi qu’il
n’y a pas forcement un bureau de direction pour
chaque "plesso scolastico".
Par contre j’ai bien entendu votre réelle
intention, comme vous l’avez éclairci au cours de
votre intervention, et je n’ai pas en ce moment les
données pour cette précision que vous venez d'introduire car
j’avais donné l’interprétation
littéraire de ce que vous aviez écrit, donc quant à la requête que
vous me posez, beaucoup plus réduite, je m’engage de
vous faire parvenir les données.
Président
La parole au Conseiller Frassy.
Frassy (FI) Assessore, l’insoddisfazione è totale
anche perché non so chi è che qui si diverta "à se moquer", forse
gli uffici a questo punto, se quello che lei ha letto, lo ha letto
con il convincimento e la buona fede che dovrebbe
contraddistinguere la risposta di un Assessore.
La sua risposta è una non risposta, Assessore; non ci si può
trincerare dietro l’autonomia della scuola e dietro
le competenze dei comuni, anzitutto, Assessore, i comuni hanno
degli obblighi: quelli di mettere a disposizione le sedi
scolastiche e, se paradossalmente il Comune di Aosta avesse
individuato nell’Hôtel Valle d’Aosta,
per indicare l’ultimo immobile sul confine est della
città, una sede disponibile, secondo lei era razionale che una
scuola che sta nella zona ovest di Aosta avesse i servizi nella
zona est? Ma non esiste, Assessore!
E non esiste neppure questo atteggiamento remissivo, sotto tono,
che lei ci vuol far credere da parte
dell’Amministrazione regionale nei confronti
dell’amministrazione comunale, ma non solo per
quello che vediamo da questa posizione privilegiata, non solo per
quello che cogliamo da cittadini della città di Aosta, ma anche per
quella che è stata la mia esperienza di Consigliere della città di
Aosta, dove l’Amministrazione regionale non ha mai
accettato nulla che non fosse ciò che voleva perciò la sua
affermazione è un'affermazione che non è assolutamente
sostenibile.
Il principio della zonizzazione ha un fondamento su un
presupposto che non condividiamo che è quello di ottimizzare i
servizi, di far interagire la popolazione scolastica con la realtà
dell'istituzione scolastica; lei non mi può dire che questo non
comporti l’esigenza di avere i servizi
nell’ambito della zona stessa.
Questa è una situazione che ha dell’incredibile e
sottolineo che è ancora più incredibile alla luce dei gravi
episodi, e saranno oggetto della prossima interpellanza del
prossimo Consiglio, che sono accaduti nell'istituzione Aosta 4 di
cui immagino lei sia a conoscenza.
Allora questa è una fuga dalle responsabilità, Assessore; quello
che accade nell'istituzione Aosta 4 è una fuga dalle responsabilità
ed è gravissimo che lei l’avalli. E la risposta alla
numero quattro gliela do io, Assessore: non esistono, non esistono
in tutta la Regione delle sedi di segreteria di direzione che siano
fuori dall’ambito territoriale perché dove vi sono
plessi diversi o nell’uno o
nell’altro sono collocati gli strumenti a supporto
dell'istituzione scolastica.
È un non senso ed è un non senso che crea un precedente
gravissimo. Mi spieghi lei qual è il senso del generale che è
lontano e isolato dalle truppe.
La segreteria ha sempre la funzione di supporto, gli insegnanti
hanno l’esigenza di comunicare con la segreteria, i
ragazzi hanno l’esigenza di portare documentazione
in segreteria; con questo meccanismo obblighiamo la gente ad
attraversare la città, poca cosa la città di Aosta probabilmente si
attraversa velocemente, ma la cosa grave è che qui si viene meno
alle proprie responsabilità e il fatto che lei lo ignori e per
certi versi lo tolleri in quanto dice che le disposizioni non
possono essere emanate, in quanto dice che sono i comuni che sono
responsabili, non è vero.
I comuni hanno un obbligo, Assessore: quello di mettere in grado
le istituzioni scolastiche in tutti i loro gradi di avere gli
immobili e gli immobili devono essere collocati nelle zone
idonee.
Le dirò di più. Su Aosta 4 domanderemo
all’Assessore Vicquéry se ha mandato i funzionari
dell’USL a verificare le condizioni di igiene di
quella scuola, c’erano 34 gradi nelle aule la
settimana scorsa, i locali di segreteria e di direzione non possono
essere utilizzati come aule scolastiche perché non hanno i
dimensionamenti minimi previsti dalla normativa perciò la invito ad
assumere documentazione in maniera più oggettiva perché la risposta
è non solo insoddisfacente, ma è praticamente inconsistente, parla
di un’altra cosa.
