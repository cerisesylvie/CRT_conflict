Classificazione
COMMERCIO
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 1216 del 8 marzo 1995 - Resoconto
SEDUTA POMERIDIANA DELL'8 MARZO 1995
OGGETTO N. 1216/X Concessione di un contributo all'Associazione
commercianti - sezione dell'Associazione regionale del commercio e
turismo della Valle d'Aosta - per l'organizzazione della
manifestazione "Natale aostano 1994" ai sensi della legge regionale
31/1993.
Deliberazione Il Consiglio
Preso atto della richiesta, accompagnata da preventivo,
presentata dall'Associazione Commercianti - Sezione
dell'Associazione regionale del Commercio e del Turismo della Valle
d'Aosta, - tendente ad ottenere la concessione di un contributo
nelle spese per l'organizzazione del "Natale Aostano 1994"
comprendente l'illuminazione delle vie cittadine e altre iniziative
promozionali;
Preso atto che l'iniziativa si è svolta in collaborazione con
l'Azienda di Promozione Turistica di Aosta-Charvensod-Gressan;
Richiamata la nota con cui l'Associazione rende noto che è stata
l'Azienda di Promozione Turistica di Aosta-Charvensod-Gressan a far
fronte alle spese e di conseguenza risulta intestataria delle
relative fatture, per conto dell'Associazione stessa;
Richiamata la legge regionale 13 maggio 1993, n. 31 concernente
la concessione di contributi per iniziative e manifestazioni
finalizzate al potenziamento delle attività economiche;
Visto il rendiconto delle spese sostenute ammontanti a Lire
52.175.755=;
Accertata la validità degli obiettivi della manifestazione e
l'ammissibilità di spese, ai sensi dell'articolo 4 della legge
summenzionata per un ammontare di lire 39.739.455;
Considerato il carattere intercomunale dell'iniziativa;
Visto il parere favorevole rilasciato dal Dirigente del Servizio
del commercio, zona franca e contingentamento, dell'Assessorato
dell'Industria, commercio e artigianato, ai sensi del combinato
disposto dell'articolo 72 della legge regionale n. 3/1956 e
successive modificazioni, e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Delibera
1) di ammettere l'Associazione Commercianti - Sezione
dell'Associazione regionale del Commercio e del Turismo della Valle
d'Aosta che ha organizzato l'iniziativa "Natale Aostano 1994", al
contributo di cui alla legge regionale n. 31 del 13 maggio 1993
articolo 3, nella misura del 70 percento delle spese sostenute e
ritenute ammissibili, per un importo di lire 27.818.000=,
trattandosi di manifestazione a carattere intercomunale;
2) di ritenere ammissibili le spese sostenute, come da
rendiconto presentato;
3) di approvare ed impegnare la spesa di lire 27.818.000=
(ventisettemilioniottocentodiciottomila) con imputazione al
capitolo 47806 del bilancio preventivo della Regione per l'anno
1995 ("Contributi per iniziative e manifestazioni economiche e per
lo sviluppo delle attività economiche") che presenta la necessaria
disponibilità;
4) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90, a
cura dell'Assessorato dell'Industria, commercio e artigianato con
l'emissione del relativo mandato di pagamento a favore
dell'Associazione Commercianti - Sezione dell'Associazione
regionale del Commercio e del Turismo della Valle d'Aosta (P.I.
80004330074) e per essa al suo Presidente sig. Pierantonio
Genestrone, ai sensi dell'articolo 59 della legge citata;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno intende
prendere la parola?
Se nessuno chiede la parola, pongo in votazione la delibera in
oggetto.
Presenti, votanti e favorevoli: 26
Il Consiglio approva all'unanimità
