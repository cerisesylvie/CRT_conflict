Classificazione
CONSIGLIO REGIONALE
Attività consiliare d'aula



Oggetto del Consiglio n. 1425 del 24 marzo 2022 - Resoconto
OGGETTO N. 1425/XVI - Ordine dei lavori. Rinvio
oggetti.
Bertin (Presidente) -
Consigliere Restano per mozione
d'ordine.
Restano (GM) -
Chiedo una brevissima sospensione dei
lavori per un confronto di maggioranza per cortesia.
Presidente -
Sospensione accordata.
La seduta è sospesa dalle ore 19:36 alle ore 20:02.
Dalle ore 20:02 assume la presidenza il vicepresidente
Marguerettaz.
Marguerettaz (Presidente) -
La parola al consigliere
Restano.
Restano (GM) -
Per spiegare le motivazioni della
sospensione e condividerle con i colleghi.
Innanzitutto chiedo scusa per il ritardo, la mozione che avete
presentato tocca un argomento molto importante a cui siamo tutti
sensibili e merita i giusti approfondimenti e i giusti tempi di
discussione, tant'è che anche all'interno della maggioranza avevamo
dei punti di vista diversi e abbiamo ritenuto opportuno
confrontarci su questi punti prima di rispondere.
Ahimè è arrivata al termine dei lavori questa sospensione, io me
ne scuso, però era doveroso confrontarsi, ci è voluto il tempo che
ci siamo presi.
Presidente -
Collega Baccega.
Baccega (GM) -
Visto che sono il primo firmatario della
mozione successiva e sulla base delle considerazioni che ha fatto
il consigliere Restano, volevo esprimere il dispiacere mio e di
tutti i colleghi che hanno firmato la mozione nel non poter
affrontare questo tema legato ad un tema molto sentito che è quello
delle liste d'attesa, però prendersi il tempo necessario per
poterlo discutere nella prossima assemblea è positivo.
È una fine Consiglio piuttosto anomalo, vediamo la sinistra e
l'estrema sinistra che non votano una mozione che sostiene
l'edilizia residenziale pubblica, le riunioni della maggioranza che
vanno lunghe... è un po' un momento complicato.
Da questo punto di vista c'è tutto il rammarico di un percorso
che aveva avuto una due giorni abbastanza positiva, ma che un po'
si spegne in queste dinamiche poco piacevoli.
Presidente -
Collega Spelgatti.
Spelgatti (LEGA VDA) -
Le motivazioni addotte per questa
sospensione fatta proprio con i tempi chiaramente corretti per
arrivare a fine lavori e per rimandare di quindici giorni la
discussione della mozione, sono decisamente ridicole, anche perché
se il tema veramente stava a cuore a tutti, come voi dite, e se ci
sono dei nodi all'interno della maggioranza che dovevate risolvere,
mi domando come mai non li abbiate risolti in quindici giorni,
visto e considerato che la mozione è stata depositata quindici
giorni fa, avete avuto quindici giorni per discutere. Quindi se il
tema è così importante, vi dovete ridurre a discuterlo negli ultimi
venti minuti prima della fine del Consiglio?
È evidente che è una palese scusa e quindi avrete altri quindici
giorni per chiarirvi in maggioranza, ma forse diciamo che non è il
modo migliore di lavorare.
Presidente -
Prendiamo atto delle dichiarazioni formulate
e vista l'ora, i punti 49 e 49.01 sono rinviati al prossimo
Consiglio. Dichiaro chiusi i lavori e vi auguro una buona
serata.
---
L'adunanza termina alle ore 20:06.
