Classificazione
ASSETTO DEL TERRITORIO
Urbanistica e pianificazione territoriale


Resoconto integrale del dibattito dell'aula
Oggetto del Consiglio n. 754 del 22 giugno 1994 - Resoconto
OGGETTO N. 754/X - Disegno di legge: "Modificazioni di norme
regionali in materia urbanistica: legge regionale 28 aprile 1960,
n. 3 (legge regionale urbanistica e per la tutela del paesaggio in
Valle d'Aosta); legge regionale 15 giugno 1978, n. 14 (Norme in
materia urbanistica e di pianificazione territoriale); legge
regionale 10 giugno 1983, n. 56 (Misure urgenti per la tutela dei
beni culturali); legge regionale 2 marzo 1979, n. 11 (Disciplina
concernente l'edificabilità dei suoli in Valle d'Aosta e ulteriori
norme in materia urbanistica)".
Presidente -
La parola al Consigliere Parisi.
Parisi (VAP) -
Parlo a nome della III Commissione.
Credo che il Consigliere Rini dovesse relazionarci su questo
disegno di legge per quanto riguarda la seconda Commissione. Data
la complessità di questa legge, che va a modificare una serie di
leggi precedenti, la Commissione chiede una proroga dei termini
anche perché, trattandosi di un documento delicato, la Commissione
ha la necessità di approfondire alcuni punti.
Presidente -
In pratica viene rinviato in
Commissione.
Parisi (VAP) -
Se questo è il Regolamento. Come
Commissione chiediamo una proroga dei termini per approfondire
meglio l'argomento dopodiché...
Presidente -
Va bene. E' stato richiesto il rinvio
dell'oggetto in questione alla prossima adunanza consiliare.
Il Consiglio prende atto concordando sul rinvio.
