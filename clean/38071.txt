Classificazione
TRASPORTI E VIABILITÀ
Trasporti
Aeroporti



Oggetto del Consiglio n. 1678 del 13 gennaio 2016 - Resoconto
OGGETTO N. 1678/XIV - Interrogazione: "Azioni poste in essere
per l'istituzione di un servizio di collegamento con gli
aeroporti".
Viérin M. (Presidente)
- Punto n. 11 all'ordine del
giorno. La parola all'Assessore Marguerettaz.
Marguerettaz (UV) -
Grazie Presidente.
Come abbiamo già avuto modo di analizzare in diversi Consigli, e
nelle commissioni, il piano di bacino di traffico prevedeva un
collegamento di linea per Caselle che è stato soppresso, perché
mediamente c'erano tre-quattro persone a pullman, quindi un costo
assolutamente proibitivo. Rispetto all'istituzione di corse di
linea, la soluzione che era stata individuata era quella di
favorire e pubblicizzare i collegamenti con i servizi di noleggio
piuttosto che di taxi. Quest'operazione discende dal fatto che
tutti gli operatori, quelli importanti, nel pacchetto prevedono il
transfert
, si arriva in aeroporto e c'è un pullman dedicato,
quindi le grandi aziende Cristal piuttosto che altri soggetti,
questo problema non ce l'hanno, è un problema piuttosto della
clientela frazionata.
Nel corso del 2014 la struttura del trasporto ha attivato un
tavolo affinché sul sito della Regione fossero presenti tutti i
vari operatori, un motore di ricerca pubblicato in sei lingue
(italiano, francese, inglese, tedesco, spagnolo e russo) e sul sito
lovevda
davano la possibilità di individuare le varie
proposte, in particolare anche un'applicazione gratuita per
tablet
e
smartphone
sia
Android
, sia il
sistema
Apple
(IOS). Chiaramente è un primo passo, perché la
cosa veramente che potrebbe dare un risultato più importante è la
centralizzazione delle prenotazioni, cioè avere tutti questi
operatori che fanno riferimento ad un centro di prenotazione
condiviso e armonizzato. È chiaro che questo non può che passare
per un accordo tra i vari operatori, perché non c'è nessuno che può
obbligare una serie di operatori privati a mettersi d'accordo. Il
tavolo in realtà è continuo, abbiamo avuto delle aperture da parte
anche di associazioni di categoria che riuniscono diversi operatori
e questo tavolo in realtà dovrebbe anche comprendere un ruolo
importante da parte degli albergatori e dei consorzi, perché in
questi tavoli, più che mettere insieme delle idee per costruire, si
mettono insieme delle accuse reciproche, per cui si accusa un
consorzio di avvalersi di offerte
borderline
, con
addirittura anche delle verifiche che dobbiamo fare di operatori
che vengono da fuori Regione, quindi che danno un servizio non
particolarmente qualificato, altri che rappresentano su certi siti
delle pubblicità mendaci.
Il tavolo è molto complicato, ma, dal punto di vista pubblico,
dal punto di vista dell'interesse collettivo, l'unica soluzione che
ha effettivamente un risultato è un accordo. Se ci fosse questo
tipo di soluzione, ritengo che anche l'Amministrazione potrebbe
contribuire, perlomeno sicuramente nella promozione e comunicazione
del servizio e forse, anche utilizzando progetti italiani
eccellenti o europei, sostenere la piattaforma informatica che
potrebbe dare veramente questo risultato. È questo quindi il
dossier sul quale si sta lavorando.
Si dà atto che dalle ore 11.20 assume la presidenza il
Vicepresidente Follien.
Follien (Presidente) -
La parola alla Consigliera
Morelli.
Morelli (ALPE)
- Merci Presidént.
Quella del trasporto di
transfert
da e per gli aeroporti
è un tema che coinvolge sicuramente l'ambito turistico, ma
coinvolge anche la cittadinanza, perché, come arrivano i turisti da
noi, vi è la necessità per i valdostani, anche per ragioni di
lavoro, per ragioni di studio, di turismo, di potersi avvicinare
agli aeroporti con sistemi che non siano eccessivamente costosi
come lo sono i sistemi attuali. Sul sito
lovevda
in effetti
io sono andata a vedere, ho provato alcune possibili destinazioni e
i costi sono proibitivi - quindi concordiamo, Assessore, che la
risposta non è questa assolutamente -: che da Malpensa a Cogne un
transfert possa costare 270 euro all'andata e 270 euro al ritorno
quando da Londra a Malpensa si vola con 75 euro... È evidente che
non è questa la risposta, concordiamo sul fatto che è necessaria
una piattaforma, un centro di prenotazioni che sia in grado di
raccogliere tutte le richieste e andare a dare la risposta
adeguata.
Mi sembra che, rispetto a quando abbiamo fatto questa
constatazione nel Consiglio che è stato dedicato ai trasporti
nell'aprile 2015, siano passati nove mesi e che la "gestazione" di
queste soluzioni possibili sia molto lenta, troppo lenta. Dobbiamo
essere in grado nel settore del turismo di essere molto più
reattivi, molto più pronti e anche in questo caso veramente
dobbiamo arrivare ad una soluzione.
Che il tavolo sia complicato ne siamo coscienti, tutti i tavoli
lo sono sempre. Laddove si mettono insieme componenti che hanno
obiettivi, magari comuni, ma interessi diversi, è evidente che non
è facile ed è proprio il nostro ruolo, il ruolo del pubblico quello
di fare da mediatore tra i diversi soggetti. Assessore, quindi il
nostro invito è ad intensificare le azioni di questo tavolo, perché
se i turisti italiani arrivano in auto - abbiamo visto che
quest'anno anche il Presidente Renzi è arrivato in auto, l'anno
scorso è arrivato in aereo, magari l'anno prossimo arriverà in
treno, mi permetta la
boutade
-, i turisti stranieri
arrivano in aereo e i turisti stranieri sono fortunatamente in
aumento. Quelli organizzati dei grandi gruppi non hanno problemi,
ma i tanti turisti che vengono singolarmente, se accedono al nostro
sito
lovevda
e vedono qual è la nostra risposta per i
transfert aeroportuali, credo che veramente venga loro voglia di
cambiare la destinazione subito. Assessore, quindi intensifichiamo
i lavori di questo tavolo e cerchiamo di arrivare al più presto a
quest'unico centro di prenotazioni, su cui concordiamo che sia
questa la soluzione.
