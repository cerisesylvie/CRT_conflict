Classificazione
CONSIGLIO REGIONALE
Costituzione e funzionamento degli organi consiliari
ORDINE PUBBLICO - FORZE ARMATE
Pubblica sicurezza



Oggetto del Consiglio n. 3303 del 15 marzo 2018 - Resoconto
OGGETTO N. 3303/XIV - Relazione al Consiglio regionale
sull'attività svolta dalla I Commissione consiliare permanente
nell'ambito delle funzioni di Osservatorio permanente sulla
criminalità organizzata in Valle d'Aosta.
Farcoz (Président)
- À la présence de 33 Conseillers, je
déclare ouverte la séance.
Point n° 17 à l'ordre du jour. Colleghi, possiamo dare per letta
alla relazione? Ci sono integrazioni? Altrimenti apriamo il
dibattito sulla relazione in essere. Allora la diamo per letta.
Dichiaro aperta la discussione generale. Ricordo che è una presa
d'atto del Consiglio. La parola al collega Bertin.
Bertin (CC-MOUV) -
Immaginavo che ci sarebbero stati
degli interventi e che la relazione sarebbe stata letta, come
peraltro avvenuto l'anno scorso. Questo dimostra anche la poca
efficacia di questo strumento, lo evidenzio spesso, e se anche
quella poca utilità che può avere (quella di sensibilizzare e far
conoscere le problematiche legate alle organizzazioni criminali in
Valle d'Aosta) non viene sfruttata, come potrebbe essere in questo
caso, è ovvio che lo strumento si depotenzia ancora di più. Lo
strumento dell'Osservatorio, incardinato nella I Commissione,
evidenzia tutti i suoi limiti, non è con questo che si può
affrontare una questione così complessa e difficile. In passato
avevo presentato altre soluzioni più articolate, ma certamente più
efficaci, per dare supporto all'Amministrazione regionale nel
cercare di contrastare questo fenomeno nella nostra regione.
Purtroppo questa è la scelta, scelta che si evidenzia piuttosto
inefficace. Il problema della presenza delle organizzazioni mafiose
però rimane in Valle d'Aosta, al di là dell'efficacia di questo
strumento; ormai la presenza della 'ndrangheta non si può
considerare un'ipotesi, è un fatto. Sono decenni che questa
organizzazione è presente sul territorio e ormai è decisamente
radicata: i segnali sono tanti e anche i reati-spia. Negli ultimi
trent'anni abbiamo visto fatti criminosi piuttosto importanti:
dagli omicidi degli anni Novanta a tutta un'altra serie di fatti di
rilevanza criminale piuttosto significativa, che non sto qui ad
elencare, perché l'ho già fatto in altre occasioni.
L'obiettivo ultimo di queste organizzazioni criminali è - lo
sappiamo - il potere e il denaro. La violenza è solo uno strumento
per raggiungere questi obiettivi, non è l'unico ed è sempre più
considerato come residuale, seppure rimanga uno strumento
irrinunciabile: l'elemento specifico delle organizzazioni criminali
resta comunque la violenza. Oggi, però, per una scelta strategica,
viene utilizzata il meno possibile: queste organizzazioni
utilizzano altri metodi meno appariscenti e diretti, ma non per
questo meno pericolosi, e lo fanno soprattutto nelle regioni del
Nord Italia e nelle regioni non di loro origine. Pertanto una serie
di reati o azioni come il controllo del territorio o il racket
nelle regioni del Nord sono certamente meno presenti, ma non perché
queste organizzazioni non siano in grado di farlo, bensì per una
scelta, perché l'obiettivo è quello di rimanere più celati,
nascosti e agire in modo diverso, ma l'obiettivo è sempre lo
stesso: il potere e il denaro.
Come qualche tempo fa diceva anche il Magistrato Cantone, ormai
si usa addirittura il consenso da parte delle organizzazioni
mafiose per gestire il loro potere, risolvendo problemi e, a volte,
sostituendosi addirittura alle autorità pubbliche. La mafia e la
'ndrangheta si muovono con diverse modalità e bisogna proprio avere
una capacità di adattarsi alle diverse realtà molto efficace;
bisogna tenerlo presente, perché non si manifestano sempre nello
stesso modo.
In Valle d'Aosta la presenza della 'ndrangheta è un fatto ormai
acclarato. Chi lo diceva qualche anno fa veniva indicato come un
visionario, ma oggi finalmente tutti noi non possiamo negare la
realtà. A questa realtà si può reagire in diversi modi, come
negarne l'esistenza e come si è fatto per molto tempo in questa
regione: facendo finta di vivere in un'isola felice che ormai non
c'è più. In Valle d'Aosta questo fenomeno c'è, è ormai radicato e
bisogna cercare di contrastarlo. La presenza della 'ndrangheta è
sempre più evidente soprattutto nell'ambito economico, e la
dimostrazione più palese sono le sei interdittive antimafia emesse
dal Questore di Aosta in questi anni, che certificano una capacità
di infiltrazione di queste organizzazioni nel tessuto economico
locale certamente significativa.
L'interdittiva antimafia è uno strumento di prevenzione che
cerca di evitare alle aziende potenzialmente infiltrabili dalle
organizzazioni criminali di partecipare agli appalti pubblici e di
entrare nel mercato andando a creare problemi, a falsare tutto il
sistema economico generale. Sappiamo che il settore nel quale si
concentra l'attività di tali organizzazioni è soprattutto quello
edilizio e turistico-commerciale, legato alle attività turistiche e
commerciali. A queste sei interdittive, legate ad imprese edilizie,
si è anche aggiunta poco tempo fa un'amministrazione giudiziaria
verso la società Edilsud dei fratelli Tropiano, la famigerata
società legata all'acquisto del parcheggio dell'ospedale, che aveva
poi generato, anche qui, l'intervento di una cosca mafiosa e
'ndranghetista. Tutti ci ricordiamo la prima condanna in primo
grado per reati legati alla 'ndrangheta in Valle d'Aosta di alcuni
anni fa. Dicevo che sono sei più un'amministrazione giudiziaria e,
nel caso di quest'ultima, si tratta di un intervento preventivo con
il quale si tenta di sospendere la gestione a chi amministra questa
società - in qualche modo legato o comunque vicino e infiltrabile
alle organizzazioni criminali - affidandola ad un organo
giudiziario, per interrompere quei legami, per non chiudere tale
società e per cercare di ripulirla da potenziali infiltrazioni
mafiose. Sono fatti comunque gravi che testimoniano la capacità
della 'ndrangheta di infiltrarsi nel tessuto economico locale della
Valle d'Aosta.
Tra l'altro ricordo spesso che a queste società come l'Edilsud,
il Consorzio Stabile Gecoval di Saint-Vincent - che è stata la
prima società edile colpita da interdittiva - e ad altre cinque
sono stati complessivamente trasferiti 40 milioni del sistema
pubblico valdostano. Ad esempio la Gecoval negli anni ha avuto
circa 7 milioni di appalti pubblici e una parte di questi, per
circa 2 milioni, affidati tramite trattativa privata (questo per
avere idea di cosa stiamo parlando). Il Questore Ostuni,
intervenendo in Commissione, a questo proposito affermava che "per
combattere le infiltrazioni si previene con la trasparenza e con la
coscienza civile". Da questo punto di vista la trasparenza è un
compito che l'Amministrazione regionale e tutti noi dobbiamo darci,
come una maggiore consapevolezza di quello che sta succedendo in
questa regione, di come si può combattere e si deve affrontare
questa che rischia di diventare un'emergenza e non soltanto per
tutta l'Italia. Qualche tempo fa la Presidente della Commissione
antimafia nazionale affermava che si trattava di un'emergenza
nazionale, ma non solo. Oggi, ad esempio, il Primo Ministro
slovacco Robert Fico ha dovuto dimettersi da tale ruolo perché
implicato in una vicenda che vedeva la 'ndrangheta gestire dei
fondi europei e riciclare del denaro in Slovacchia con rapporti e
persone a lui vicine: questo dimostra la capacità della 'ndrangheta
di infiltrarsi non soltanto nel Nord Italia, ma di avere ormai una
dimensione europea. Questo ha poi anche determinato l'uccisione di
due giornalisti che con la loro inchiesta hanno sollevato questi
problemi, per cui da lì il Primo Ministro slovacco ha dovuto
dimettersi.
Poiché il potere e il denaro sono gli obiettivi di queste
organizzazioni, la politica ha un suo ruolo; infatti costoro, per
avere più potere e denaro, cercano comunque di avere interlocuzioni
e rapporti con la politica, anche soltanto per gestire la mole di
denaro pubblico legato agli appalti, tanto per fare un esempio.
Questo è un elemento estremamente delicato e rischioso, perché uno
degli obiettivi di tali organizzazioni è proprio infiltrare anche
la politica. Ho portato l'esempio slovacco tanto per rimanere
distanti, ma ce ne sono di molto più vicini a noi; è un fatto
estremamente grave, perché quando si condiziona il processo
democratico i rischi sono altissimi, enormi. Bisogna essere molto
attenti, la politica non può rischiare di trovarsi compromessa.
Purtroppo l'argomento spesso viene sottovalutato, l'abbiamo
visto più volte in questa Regione e la cosa è estremamente grave.
Si fa finta di non sapere, quando in realtà oramai si sa di cosa
stiamo parlando. Occorre stare molto attenti e prendere le distanze
finché si può. Anche il voto di scambio, questo fenomeno purtroppo
diffuso a tutti i livelli e che ha visto aprire alcune inchieste
anche in Valle d'Aosta, in diverse occasioni (ricordo nel 1993, ma
anche in tempi più recenti), è un fatto estremamente delicato su
cui bisogna stare attenti. Il processo democratico non deve essere
inquinato, perché quando si inquina le organizzazioni criminali
hanno il terreno fertile per entrare e condizionare il futuro di un
territorio: questo è un elemento da tenere estremamente in
considerazione.
Il dottor Ceccanti, in Commissione, aveva evidenziato che il
fenomeno dei voti di scambio crea preoccupazione perché è terreno
classico di "elezione della criminalità organizzata" e che proprio
per questo bisogna stare estremamente attenti. Comunque, al di là
delle leggi, ognuno deve fare la propria parte per evitare che
questo succeda. In questi anni si è sottovalutato, i casi sono
evidenti, ma i rischi sono estremamente gravi. Come sottolineava
anche il dottor Ceccanti, in Valle d'Aosta c'è un sistema nel quale
il voto di scambio o l'accaparramento dei voti sembra diventato
ormai usuale.
Per concludere, è necessario dotarsi di altri strumenti oltre a
quelli che abbiamo già a disposizione. Queste organizzazioni hanno
una capacità di cambiare le proprie strategie e le proprie attività
in maniera estremamente rapida e non è così semplice riuscire a
contrastarle. Tutti gli strumenti possibili devono essere attivati;
l'Osservatorio è poco efficace, ma bisogna cercare di sfruttarlo il
più possibile. È necessaria una consapevolezza generale di tutti i
cittadini. Non è soltanto una questione di Forze dell'ordine, di
contrasto con la Polizia, ma è necessario un impegno da parte di
tutti, dell'intera società e della politica
in primis
.
Président -
La parole à la collègue Certan.
Certan (ALPE) -
In quanto membro della I Commissione -
seppur per un periodo alquanto limitato - credo di poter dire che
il percorso seguito dalla Commissione sia stato molto interessante,
anche se ritengo fosse stata molto più importante e aderente la
prima idea formulata su questa tematica, quella dell'istituzione di
un Osservatorio. Sicuramente la Commissione ha lavorato in modo
serio; ringrazio tutti i componenti per la celerità e per
l'approfondimento, per quanto ha potuto fare la Commissione che ha
questo tra i suoi temi.
Non ribadirò quanto già evidenziato dal collega Bertin, ma parto
da una sua considerazione che credo sia condivisibile: le
organizzazioni criminali in Valle d'Aosta ci sono, bisogna
prenderne atto, e vanno contrastate. Non sono però completamente
d'accordo sul contrastare; credo che necessitino azioni - e tutti
gli intervenuti nelle varie audizioni l'hanno sottolineato, con
interventi diversi, portando anche degli esempi - mirate non solo a
contrastare, ma a prevenire. È quindi importante mettere in atto
soprattutto azioni che prevengano la crescita di un sentimento e
anche di una propensione a quasi abituarsi alle logiche di queste
organizzazioni criminali.
Penso che l'Osservatorio, quale ente
super partes
, fosse
stato richiesto proprio per questo: per poter approfondire quali
potevano essere le azioni di prevenzione alla legalità e non solo
di contrasto alle azioni criminali. Ne cito una per tutti, sulla
quale tra l'altro il Questore e tutte le Forze dell'ordine hanno
posto l'accento, su quanto fosse importante monitorare e
intervenire, non dico quotidianamente, ma quasi, relazionarsi e
lavorare in sinergia ad esempio con le istituzioni scolastiche,
proprio per prevenire e per evitare il consolidamento di certe
pratiche non legali nelle scuole. Ritengo sia importante
sottolineare e riporre l'attenzione proprio sul ruolo delle scuole,
oltre che delle famiglie. Questo tema è stato affrontato anche lo
scorso anno nella
Giornata della Legalità
, quando c'è stato
il tavolo con tutte le Forze dell'ordine, quando tutti gli attori
attorno a questo tavolo avevano sottolineato, da una parte,
l'importanza del ruolo della famiglia e, dall'altra, di quello
delle scuole. Chiaramente anche la nostra istituzione, il Consiglio
regionale, può essere molto importante per la funzione che ha. Si
parlava poi della prevenzione riguardo allo spaccio di sostanze
stupefacenti, che comunque in qualche modo spesso è anche la via e
l'anticamera di queste pratiche, perché è come se si coltivasse
l'agire di queste organizzazioni.
Vorrei quindi riporre l'accento su questo: noi abbiamo una
responsabilità enorme, che è quella di creare davvero - e
probabilmente la prossima legislatura si dovrà fare una profonda
riflessione su questo - una cultura della legalità nei giovani, ma
in sinergia con le famiglie, con le istituzioni, con le scuole e,
naturalmente, anche con tutte le Forze dell'ordine.
Président -
La parole au Président de la Région.
Viérin (UVP) -
Ringrazio intanto la Commissione per il
lavoro svolto. Vorrei poi sottolineare come alcuni aspetti legati
al tema della legalità in Valle d'Aosta siano legati anche e
soprattutto al lavoro che è necessario svolgere nella cultura,
specialmente attraverso lo sforzo delle istituzioni all'interno del
mondo scolastico sui nostri giovani. Come istituzione chiaramente
non possiamo che essere preoccupati quando viene rilevato che
problemi come le infiltrazioni della criminalità organizzata - che
magari toccano meno alcune regioni rispetto ad altre - permeano
comunque il tessuto sociale.
Ringrazio i commissari, perché attraverso un attento lavoro -
che si è svolto anche in passato - è stato audito chi si occupa di
legalità. Crediamo che la nostra responsabilità verso la nostra
comunità debba essere ancora superiore, dato che siamo una regione
autonoma. Alcuni temi sono stati toccati di recente anche durante
la visita della Commissione parlamentare antimafia e avevano
suscitato attenzioni particolari, sia all'interno del dibattito
consiliare, sia da parte della comunità. Noi crediamo che sia
preminente un impegno costante delle istituzioni su questo tema per
la nostra comunità. Il lavoro che si fa sia come Osservatorio (che
è in capo a questa Commissione), sia come tavolo della legalità
(che cerca di riunire non solo Assessorati e tecnici, ma
istituzioni intese nel più ampio senso del termine) sta a
significare che non bisogna abbassare la guardia su questa
tematica. Non ci sono comunità isolate o che non sono toccate da
questi fenomeni e ciò che più preoccupa è che, quando vengono
rilevati, vengono rilevati comunque come manifestazioni esistenti
che permeano la nostra società e la nostra comunità.
Riteniamo che questa relazione non sia un semplice atto da
catalogare all'interno di quest'aula consiliare ma sia da rilevare
come rappresentanti delle istituzioni intesi come Forze dell'ordine
hanno avuto la sensibilità di fotografare una realtà ben precisa.
Ora sta alla nostra competenza lavorare affinché ogni giorno questo
tema non solo sia difeso, ma si possa percepire che si lavora in
questo senso. Crediamo che il lavoro svolto vada anche nell'ordine
di tracciare un solco per aumentare e per rafforzare lo spirito e
il lavoro pregnante che va fatto in stretta sinergia - chiaramente
ognuno nel rispetto del proprio ruolo e della propria funzione -
con chi è deputato a mantenere questi livelli di legalità.
Président -
La parole à la Vice-Présidente Morelli.
Morelli (ALPE) -
Je ne pensais pas intervenir, mais je
crois qu'il est opportun faire quelques considérations. Je vous
assure que je n'ai aucune intention polémique.
Ce rapport qui nous a été envoyé de la part de la I
e
Commission est naturellement très intéressant; je crois qu'il
aurait valu la peine de l'illustrer au Conseil, ne serait-ce que
pour informer la population des travaux accomplis. Contrairement à
ce que disait le collègue Bertin, qui affirme être déçu pour le
fait que l'Observatoire n'ait jamais été mis sur ses pieds, de mon
côté je m'associe à cette observation, mais j'apprécie également
l'effort que la I
e
Commission a fait pour une série de
passages. Toutefois, d'après moi, comme toutes les fois qu'il y a
un
focus
sur un argument particulier à l'intérieur d'une
Commission, il devrait y avoir à la fin du rapport des conclusions,
tandis que dans celui-ci on ne les trouve pas. Le Président Viérin
qui est intervenu a ébauché quelques conclusions, mais je crois que
certaines de celles-ci auraient dû être écrites suite aux auditions
et aux affirmations assez importantes de la part des autorités que
nous avons entendues. J'ai participé quelquefois aux séances de la
I
e
Commission et je vous assure que les tons étaient
plutôt sérieux.
Vorrei in primo luogo semplicemente provare ad abbozzare dal
nostro punto di vista - dal punto di vista di ALPE, che ha sempre
sostenuto il lavoro del collega Bertin quando lo stesso faceva
parte del nostro gruppo, ma che continua a sostenere queste tesi -
che in conclusione di questa relazione sarebbe stato necessario
affermare per iscritto alcuni punti fermi, i quali, tra l'altro,
corrispondono in parte ad attività già effettuate. Nessuno sostiene
che non si faccia niente, al contrario, sicuramente viene fatto
molto, ma forse in conclusione di questa relazione era il caso di
ribadirlo. Mi riferisco alla trasparenza degli atti: in particolare
sugli appalti è assolutamente necessario continuare e rinforzare
un'opera di trasparenza. Secondo: la formazione per gli studenti
non deve essere occasionale, ma deve essere continuativa e
strutturata, così come la sensibilizzazione della popolazione.
Terzo: si parla molto chiaramente della necessità di fornire ai
cittadini garanzie di libertà di voto per impedire - si dice -
quella che viene definita una "rigidità di esercizio del potere"
(sono parole molto chiare e molto precise che io riporto
fedelmente). Noi abbiamo provato a mettere in atto la garanzia di
libertà di voto attraverso la modifica della legge elettorale. Ci
auguriamo veramente che questo venga portato fino in fondo e che i
cittadini valdostani, in questa tornata elettorale che si sta
approssimando, possano beneficiare di questa garanzia di libertà di
voto. Un altro punto che richiede specifiche azioni è la lotta al
voto di scambio e al clientelismo: vengono fatti dei passaggi
precisi in merito alle società partecipate e alla possibilità che
in esse vi possa essere un esercizio deviato della gestione e del
potere.
Tutto questo non è per fare polemica rispetto al lavoro svolto
dalla I Commissione e neanche per oscurare la reputazione della
nostra Regione, ma semplicemente per avere uno sguardo lucido e
realistico sulla realtà.
Président -
S'il n'y a pas d'autres interventions, le
Conseil prend acte.
Il Consiglio prende atto della relazione sull'attività svolta
dalla I Commissione consiliare permanente nell'ambito delle
funzioni di osservatorio permanente sulla criminalità organizzata
in Valle d'Aosta.
