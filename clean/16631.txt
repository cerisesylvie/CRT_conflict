Classificazione
ASSISTENZA SOCIALE
Assistenza socio-sanitaria


Resoconto integrale del dibattito dell'aula
Oggetto del Consiglio n. 3048 del 25 marzo 1998 - Resoconto
SEDUTA POMERIDIANA DEL 25 MARZO 1998
OGGETTO N. 3048/X Approvazione, in via di sanatoria,
dell'accordo di programma per l'edificazione di un centro
polivalente socio-sanitario nel Comune di Aosta tra la Regione
Autonoma Valle d'Aosta, l'USL Valle d'Aosta ed il Comune di
Aosta.
Deliberazione Il Consiglio
Visto l'articolo 1, lett. h), della legge regionale 7 dicembre
1979, n. 66 (Attribuzioni e competenze del Consiglio regionale, del
Presidente del Consiglio, della Giunta regionale e del Presidente
della Giunta);
Richiamati i propri atti in data 10 marzo 1997, n. 759, e 25
agosto 1997, n. 2949, concernenti l'assenso sullo schema di accordo
di programma per l'edificazione di un centro polivalente
socio-sanitario nel Comune di Aosta tra la Regione Autonoma Valle
d'Aosta, l'USL della Valle d'Aosta ed il Comune di Aosta;
Visto l'accordo di programma stipulato in data 3 settembre 1997
tra la Regione Autonoma Valle d'Aosta, l'USL della Valle d'Aosta ed
il Comune di Aosta per l'edificazione di un centro polivalente
socio-sanitario nel Comune di Aosta;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Visto il parere favorevole di legittimità rilasciato dal
Direttore della Direzione Politiche sociali dell'Assessorato della
Sanità, Salute e Politiche Sociali, ai sensi dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale n. 45/1995, sulla presente
deliberazione;
Delibera
1) di approvare, in via di sanatoria, l'allegato accordo di
programma per l'edificazione di un centro polivalente
socio-sanitario nel Comune di Aosta tra la Regione Autonoma Valle
d'Aosta, l'USL della Valle d'Aosta ed il Comune di Aosta;
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera b), del decreto legislativo 22
aprile 1994, n. 320.
Accordo di programma
(... omissis...)
Président La parole au Conseiller Marguerettaz.
Marguerettaz (Aut) Mi aspettavo quanto meno una relazione
preliminare su quest'atto da parte dell'Assessore perché è vero che
gli accordi di programma sono previsti solo dalla legge n. 142/90,
però credo che sia la prima volta che un Consiglio regionale è
chiamato ad approvare una sanatoria di un accordo di programma.
Questo è un atto sul quale noi esprimiamo forti dubbi non solo dal
punto di vista della procedura poiché la legge n. 142 è molto
chiara in questo senso e dice che l'approvazione degli accordi di
programma è competenza del Consiglio regionale e non della Giunta.
Quindi noi oggi non andiamo ad approvare un accordo di programma,
ma andiamo a sanare un accordo di programma siglato ed approvato
dalla Giunta regionale, quindi non secondo norme di legge, in data
addirittura 3 settembre 1997.
Le prime riserve che ci permettiamo di esprimere sono pertanto
inerenti alla validità di quest'atto. Le altre riserve che non
possiamo sottrarci dal far presente sono relative al metodo. Non è
per fare della mera demagogia, ma più volte abbiamo avuto modo di
dire in quest'aula come il Consiglio regionale venga vieppiù
esautorato, coinvolto sempre meno in quelle che sono le scelte;
abbiamo detto più volte che su alcune scelte della Giunta la
notizia arrivava prima agli organi di informazione che ai
consiglieri regionali, ecco questo non vorremmo che fosse la
ciliegina sulla torta di quest'impostazione, l'ufficializzazione di
un appropriarsi "tout court" da parte della Giunta di funzioni che
addirittura per legge spettano al Consiglio regionale.
Così come se andiamo a vedere le delibere di Giunta che
precedono questa, e qui pongo la domanda perché non sono certissimo
di quello che dico, però non mi pare che altri accordi di programma
avessero avuto, prima di essere approvati dal Consiglio, delle
delibere di Giunta di questo tenore. Delibere di Giunta precedenti,
sottoposte credo come qualsiasi atto alla valutazione del Consiglio
da parte della Giunta, portano per titolo: "Presentazione al
Consiglio regionale di..." o qualcosa del genere. Invece qui
abbiamo due delibere, perché poi c'è già stata una modifica di
mezzo per una richiesta del Comune di Aosta, che parlano di assenso
sul nuovo schema di accordo di programma. Non solo, com'è possibile
che nella prima di queste due delibere di Giunta, cioè quella del
10 marzo 1997, si deliberi che la Giunta dia l'assenso sull'accordo
di programma per l'edificazione di un centro polivalente quando
nell'accordo di programma c'è scritto nelle premesse che in data -
lasciata in bianco evidentemente perché non era ancora stata svolta
- sia svolta la Conferenza dei servizi indetta dal Presidente della
Giunta regionale al fine di pervenire ad un accordo unanime sul
contenuto del presente atto? È chiaro che la Giunta dà un assenso -
se vuole darlo, io non credo che sia proprio così la procedura
neanche di Giunta - quando c'è già l'accordo unanime, infatti
correttamente la delibera successiva riporta la data della
Conferenza dei servizi che è del 10 agosto 1997 e puntualmente 15
giorni dopo c'è la modifica al precedente accordo di programma.
Come vi sarete accorti, non ho toccato l'oggetto dell'accordo di
programma perché non mi interessa, nel senso che qualsiasi accordo
di programma, fosse anche il migliore di questa terra, se viene
assunto con poteri che dovrebbero essere del Consiglio regionale e
che vengono - scusate la parola, ma credo sia quanto mai opportuna
- usurpati, non può vedere la nostra partecipazione al dibattito
sull'oggetto di quest'accordo.
Président Quelqu'un demande la parole? Je déclare close la
discussion générale. La parole à l'Assesseur à la santé, au
bien-être et aux politiques sociales, Vicquéry.
Vicquéry (UV) La réponse au Conseiller Marguerettaz est très
simple. Le Conseiller a raison, il n'existe aucune arrière-pensée,
le Gouvernement régional n'avait aucune intention de s'approprier
de compétences propres du Conseil. Les fonctionnaires des bureaux
de l'Assessorat à la santé et de la Présidence de la Junte et de
l'Administration communale d'Aoste avaient donné des
interprétations différentes; c'était en effet le premier cas où on
appliquait des accords de programme et on était convaincu que la
compétence revenait au Gouvernement. Je vous assure qu'il n'y a
aucune arrière-pensée. Il s'agit d'une faute.
Président La parole au Conseiller Marguerettaz pour déclaration
d'intention.
Marguerettaz (Aut) Ci asterremo dal votare quest'atto anche
perché non faccio fatica a credere nella buona fede dell'Assessore,
però non è vero quello che ha portato a giustificazione della sua
buona fede. Sapevo benissimo che si trattava di una questione
interna all'Assessorato, in questo senso magari ero già pronto a
suggerire all'Assessore e così agli altri Assessori che ancora non
hanno firmato degli accordi di programma, nel momento in cui
dovessero accingersi a farlo, riferitevi all'Assessore Agnesod che
in fatto di accordi di programma ne ha siglati più di uno
credo...
(commenti in aula)
... neanche uno! Il Presidente della Giunta, addirittura, è
vero, la cui attuazione però stentiamo ancora a vedere.
Assessore Vicquéry, visto che è il suo primo accordo di
programma, ne approfitto per farle una raccomandazione. La
raccomandazione che mi sento di fare, dopo aver visto l'iter dei
precedenti accordi di programma non del suo Assessorato, ma di
altri, sta nel vigilare molto sul Collegio di vigilanza. Ogni
accordo di programma prevede per legge un collegio di vigilanza e
anche questo puntualmente lo richiama all'articolo 2, un collegio
che dovrebbe appunto vigilare sull'applicazione nei tempi, nei
metodi di tutto ciò che è incluso nell'accordo di programma. Non so
quante volte si riunisca, quante volte dibatta, però vegli su
questo collegio di vigilanza, Assessore.
Président On vote l'objet n° 23:
Présents: 25
Votants et favorables: 20
Abstenus: 5 (Chiarello, Dujany, Linty, Marguerettaz, Parisi)
Le Conseil approuve.
