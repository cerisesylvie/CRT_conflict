Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3625 del 6 aprile 1988 - Resoconto
OGGETTO N. 3625/VIII - MATERIALE FORNITO DALLA VALDUFFICIO
ALLA REGIONE. (Interrogazione con risposta scritta).
PRESIDENTE:
Do lettura dell'interrogazione con risposta
scritta in oggetto, presentata dal Consigliere Baldassarre.
INTERROGAZIONE CON RISPOSTA SCRITTA
Per consentire un'attenta valutazione delle spese sostenute
dai vari Assessorati e dalla Presidenza del Consiglio riguardante
eventuali forniture di materiali di qualsiasi genere da parte della
"Valdufficio" corrente in Saint-Christophe, loc. Grand Chemin,
30;
INTERROGA
il Presidente della Giunta regionale per sapere:
1)
dal 1° agosto 1983 al 31 gennaio 1988 il
quantitativo di materiale eventualmente fornito dalla Valdufficio
alla Regione;
2)
a fianco di ogni fornitura indicare il relativo
costo ed eventuali preventivi proposti da altri
rivenditori;
3)
indicare per ogni eventuale fornitura le
motivazioni che hanno indotto l'Amministrazione regionale a
servirsi della ditta "Valdufficio".
PRESIDENTE:
La risposta all'interrogazione testé letta
non è ancora pervenuta ma, sempreché il Consigliere interrogante
non abbia nulla in contrario, gli sarà data entro breve tempo.
