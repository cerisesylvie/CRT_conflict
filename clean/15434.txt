Classificazione
AMBIENTE


Resoconto integrale del dibattito dell'aula
Oggetto del Consiglio n. 998 del 30 novembre 1999 - Resoconto
OGGETTO N. 998/XI Disegno di legge: "Interventi per la
valorizzazione del comprensorio del Marais nei Comuni di Morgex e
di La Salle".
Articolo 1 (Finalità)
1. La Regione promuove, in accordo con la Comunità montana
Valdigne-Mont Blanc e i Comuni di Morgex e di La Salle, la
valorizzazione naturalistica della riserva naturale denominata
Marais, sita nel territorio dei sopracitati Comuni.
Articolo 2 (Tipologia degli interventi)
1. Per il perseguimento delle finalità previste dall'articolo 1,
la Regione, fatto salvo quanto stabilito all'articolo 3, provvede
alla realizzazione diretta o al recupero funzionale di strutture
destinate:
a) ad attività di ricerca scientifica nell'ambito della biologia
alpina;
b) alla fruizione turistico-naturalistica;
c) alla riqualificazione dello stabilimento
ittico-regionale.
2. Gli interventi di cui al comma 1 concernono:
a) la sistemazione ambientale;
b) la realizzazione e l'allestimento di strutture destinate ad
attività di ricerca e di fruizione turistica;
c) la realizzazione di percorsi attrezzati;
d) l'allestimento di strutture ecomuseali all'aperto;
e) la realizzazione di interventi infrastrutturali funzionali
all'area oggetto d'intervento, quali viabilità e reti
tecnologiche;
f) l'acquisto di aree funzionali alla realizzazione degli
interventi;
g) la riqualificazione architettonica e funzionale dello
stabilimento ittico-regionale.
Articolo 3 (Accordo di programma)
1. Per la realizzazione degli interventi di cui all'articolo 2,
comma 2, lettere a), b), c), d), e) ed f), la Regione, i Comuni e
la Comunità montana interessati, in relazione alla competenza
primaria o prevalente sugli interventi, possono promuovere, ai
sensi dell'articolo 105 della legge regionale 7 dicembre 1998, n.
54 (Sistema delle autonomie in Valle d'Aosta), la conclusione di un
accordo di programma per:
a) assicurare il coordinamento delle azioni;
b) determinare i tempi, le modalità, il finanziamento ed ogni
altro connesso adempimento.
2. L'accordo di programma può essere richiesto anche da un solo
soggetto interessato.
Articolo 4 (Disposizioni finanziarie)
1. Per l'applicazione della presente legge è autorizzata la
spesa complessiva di lire 10.775.000.000 (euro 5.564.823,09) per
gli anni 1999-2000-2001 e di euro 1.033.000 (lire 2.000.166.910)
per l'anno 2002, che graverà sui sottoelencati capitoli di
bilancio:
a) quanto a lire 1.000.000.000 (euro 516.456,90) per l'anno
1999, a lire 2.000.000.000 (euro 1.032.913,80) per l'anno 2000, a
lire 5.000.000.000 (euro 2.582.284,49) per l'anno 2001 e euro
1.033.000 (lire 2.000.166.910) per l'anno 2002 per gli interventi
previsti dall'articolo 2, comma 2, lettere a), b), c), d), e) ed f)
sul capitolo 39680 di nuova istituzione;
b) quanto a lire 900.000.000 (euro 464.811,21) per l'anno 1999,
a lire 900.000.000 (euro 464.811,21) per l'anno 2000, a lire
975.000.000 (euro 503.545,48) per l'anno 2001, sul capitolo 40435
"Spese per lavori di ristrutturazione e di manutenzione
straordinaria dello stabilimento ittiogenico di Morgex" per gli
interventi previsti dall'articolo 2, comma 2, lettera g).
2. Alla copertura della spesa di cui al comma 1 si provvede
mediante utilizzo, per i corrispondenti importi annui, delle
risorse iscritte al capitolo 69020 del bilancio della Regione per
l'anno 1999 e, per il triennio 1999/2001, a valere sugli
accantonamenti iscritti all'allegato 1 ai bilanci medesimi, C1
(Riqualificazione dell'area naturalistico-turistica del Marais di
Morgex - La Salle) e C2 (Valorizzazione e qualificazione
architettonica e funzionale dello stabilimento ittico regionale
Morgex - La Salle).
Articolo 5 (Variazioni di bilancio)
1. Allo stato di previsione della spesa del bilancio della
Regione per l'anno 1999 e pluriennale 1999/2001 sono apportate le
seguenti variazioni:
a) variazioni in diminuzione:
Capitolo 69020 "Fondo globale per il finanziamento di spese di
investimento"
competenza anno 1999 lire 1.900.000.000;
competenza anno 2000 lire 2.900.000.000;
competenza anno 2001 lire 5.975.000.000;
b) variazioni in aumento:
Programma regionale 2.2.1.08
Codificazione 2.1.2.1.0.3.10.29
Capitolo 39680 (di nuova istituzione)
"Interventi per la valorizzazione naturalistica della riserva
naturale del Marais di Morgex e La Salle"
competenza anno 1999 lire 1.000.000.000;
competenza anno 2000 lire 2.000.000.000;
competenza anno 2001 lire 5.000.000.000;
Capitolo 40435 "Spese per lavori di ristrutturazione e di
manutenzione straordinaria dello stabilimento ittiogenico di
Morgex"
competenza anno 1999 lire 900.000.000;
competenza anno 2000 lire 900.000.000;
competenza anno 2001 lire 975.000.000.
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Je rappelle à ce sujet que la II
ème
Commission du Conseil a exprimé un avis unanime tandis que la
III
ème
Commission du Conseil s'est exprimée à la
majorité favorablement sur le projet de loi en question.
La parole au rapporteur, Conseiller Borre.
Borre (UV)
L'intervento proposto da questo progetto di
legge è un'interessante riqualificazione e un buon recupero
ambientale del comprensorio della zona umida del Marais, nei Comuni
di Morgex e La Salle. Penso che tutti i colleghi consiglieri
conoscano la zona compresa all'interno dei confini ovest di La
Salle e i confini est di Morgex, sopra e sotto la statale n. 27.
Sono convinto che questo sarà uno dei primi progetti di recupero
ambientale che vede iniziare il cammino.
L'intervento ricomprende, oltre all'ampliamento dell'attuale
riserva e l'individuazione di una serie di opere che favoriscono la
fruizione dell'area, anche una migliore funzionalità e una
sistemazione architettonica dello stabilimento ittico più consono
all'ambiente che lo circonda, attribuendo così un'identità
territoriale al comprensorio stesso.
Quest'identità passa anche attraverso la valorizzazione di un
patrimonio di terreni in gran parte ad uso agricolo o in stato di
abbandono. Va chiarito che la necessità di riqualificare dal punto
di vista naturalistico la zona non deve passare esclusivamente
attraverso azioni di protezione della natura in senso stretto.
L'attività agricola, che è già oggi elemento di mantenimento
ambientale di parte della zona, va rivalutata e potenziata.
Devono essere individuati quindi nel progetto esecutivo e
nell'accordo di programma strumenti e interventi che permettono il
mantenimento e il miglioramento dell'uso agricolo.
La proposta per la fruizione naturalistica del comprensorio
propone interventi modesti ma concreti per questa prima fase:
- creazione di un centro visita con spazi esterni
attrezzati;
- un centro ecomuseale;
- un centro di ricerca scientifica;
- due sottopassi per collegare l'intero comprensorio oggi
separato dalla statale 26.
Per quanto riguarda le strutture dei due centri, prima di
procedere alla progettazione - questa è una raccomandazione che è
stata fatta da tutte e due le commissioni - si verificherà la
possibilità di recuperare edifici già esistenti.
All'interno del comprensorio esiste, nel cuore dell'area stessa,
lo stabilimento ittico regionale, alcune delle sue strutture in
gran parte risalgono agli anni '50, mentre altre sono state
aggiunte nei tempi successivi senza però un programma per la
riqualificazione funzionale e ambientale dell'area.
Con quest'intervento si intende pertanto procedere ad una
valorizzazione e riqualificazione architettonica e funzionale dello
stabilimento ittico.
Il progetto concerne:
a) gli edifici;
b) gli specchi d'acqua e relative reti idriche;
c) le aree di pertinenza e rettifica dei confini;
d) il collegamento viario tra le aree ittiche di Morgex e quelle
di La Salle.
Le finalità di carattere funzionale tecnologico ed economico che
il progetto si prefigge di raggiungere sono compatibili con la
conservazione delle strutture esistenti le quali verranno
sottoposte alle opere di costruzione e manutenzioni
straordinarie.
Partendo dalla necessità di valorizzare quest'importante risorsa
naturalistica della Regione sia per far fronte al crescente
interesse per la qualità e le bellezze dell'ambiente, sia per
rilanciare l'attività agricola che è parte integrante di
quell'ambiente, sia per l'esigenza delle amministrazioni locali di
mettere in valore una parte del territorio oggi relegata a funzioni
marginali e in alcuni casi poco compatibili con lo sviluppo che
vuole il recupero ambientale al primo posto, ritengo questa
proposta di legge un documento operativo per avviare già nel corso
di quest'anno un accordo di programma fra Regione, Comuni di La
Salle e Morgex e Comunità montana Valdigne/Mont-Blanc, accordo nel
quale si determineranno i reciproci compiti ed impegni dei soggetti
coinvolti.
Va ricordato che sulla proposta di valorizzazione del
comprensorio si sono già confrontate le amministrazioni
interessate: Regione, comuni, comunità montana, consorzio di
miglioramento fondiario esprimendo parere favorevole.
In un incontro collegiale del mese di aprile del 1998 con i
Sindaci di Morgex e La Salle, comunità e Amministrazione regionale
è emersa l'esigenza d'inglobare gran parte della zona D4 di Morgex,
area che per intendersi è la più degradata ed è posta a ridosso
dell'uscita dell'autostrada.
Questo è senza dubbio un inserimento indispensabile al
comprensorio del Marais con funzioni complementari e compatibili,
prima fra tutte il recupero degli spazi degradati. Un intervento di
privati per creare un ambiente di elevata qualità è una delle
interessanti ipotesi ed è appunto compatibile con la riserva
stessa.
Quindi il disegno di legge in esame dà il via ad uno degli
obiettivi, previsti come progetti operativi integrati di rilievo
regionale, compreso all'interno del Piano territoriale
paesaggistico nelle sue linee programmatiche.
Alcuni punti di rilievo del disegno di legge:
Articoli 1 e 3: le finalità ed accordo di programma.
Principio ribadito: promuovere un accordo di programma con gli
enti interessati per arrivare a concretizzare il progetto seguendo
gli impegni di:
a) assicurare il coordinamento delle azioni;
b) determinare i tempi, le modalità, il finanziamento ed ogni
altro adempimento.
Con l'articolo 2 si elencano gli interventi previsti in questa
fase:
a) la sistemazione ambientale;
b) la realizzazione e l'allestimento di strutture destinate ad
attività di ricerca e di fruizione turistica;
c) la realizzazione di percorsi attrezzati;
d) l'allestimento di strutture ecomuseali all'aperto;
e) la realizzazione d'interventi infrastrutturali funzionali
all'area oggetto d'intervento, quali viabilità e reti
tecnologiche;
f) l'acquisto di aree funzionali alla realizzazione degli
interventi;
g) la riqualificazione architettonica e funzionale dello
stabilimento ittico-regionale.
Articolo 4
Si autorizza il prelievo dei fondi globali della somma di lire
10.755.000 per il 1999-2000-2001 e lire 1.033.000 per il 2002 e da
quest'incombenza scaturisce l'urgenza del provvedimento.
Concludendo: quest'atto risponde alle esigenze sollevate con la
delibera di Giunta n. 4665 del 1995 con la quale si affida un
incarico di consulenza per la fruizione naturalistica e turistica
del comprensorio del Marais di Morgex-La Salle e stesura del
relativo accordo di programma.
Gli interventi allora proposti prevedevano:
- la sistemazione dell'intera zona umida con la realizzazione di
percorsi pedonali e adeguata segnaletica;
- la realizzazione di un'esposizione permanente su animali e
vegetali dell'ambiente acquatico;
- un centro di ricerca scientifica;
- un centro ludico didattico;
- l'ampliamento dell'attuale riserva naturale;
- alcune strutture ricettive.
Gli indirizzi oggi, alla luce di ulteriori incontri tra gli enti
interessati e con l'obiettivo d'iniziare l'iter di quest'ambito
progetto, sono in sintonia con gli indirizzi concordati e con
l'orientamento che l'Amministrazione regionale si era data.
Oggi in modo realistico e compatibilmente con le risorse
economiche disponibili, con una particolare attenzione al
significato della realtà agricola all'interno del comprensorio, si
prevede un intervento articolato e puntuale nell'area del Marais,
nel futuro si potranno prevedere interventi di recupero ed utilizzo
di aree limitrofe che potranno completare un imponente piano di
recupero ambientale.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Come ricordava il Consigliere Borre,
qui si dà avvio all'ampliamento della riserva naturale del Marais,
un progetto che fa parte del sistema regionale delle aree protette
così come precisa lo stesso Piano territoriale paesaggistico
all'articolo 39.
Questa è un'area che da anni si cerca di valorizzare e di
ampliare utilizzando sia terreni agricoli, che hanno poco valore
aggiunto, sia anche zone degradate per la presenza di cave che
devono essere risistemate sia altre zone che, come ricordava prima
il Consigliere Borre, hanno bisogno di una riabilitazione
ambientale.
Non possiamo che esprimere soddisfazione perché finalmente si dà
l'avvio a questo progetto su cui da anni si lavora, progetto che va
nell'ottica di ridare al territorio una qualificazione sia
agricola, sia turistica, sia scientifica, sia ambientale, quindi è
un progetto completo nel suo insieme.
Se mi permette, Assessore, avrei alcune domande da porre e
alcuni elementi ancora di dubbio da sottolineare proprio perché,
essendo questo un progetto molto importante, sarebbe anche utile
non lasciare nel vago le decisioni che vanno prese. Perché parlo di
vaghezza di queste decisioni? Perché è vero che la legge
all'articolo 2 elenca tutta una serie di tipologie di azioni che
vanno fatte, ma io chiedo rispetto a quale progetto si va ad
attuare quello che la legge dice? Sappiamo benissimo che esistono
già progetti e studi che risalgono al 1997 e al 1998, l'ultimo poi
che risale al 1999 non è più - se abbiamo in mano tutta la
documentazione che anche gli uffici hanno e che abbiamo chiesto -
un progetto dettagliato d'interventi e di opere che si vogliono
fare, ma è semplicemente una cartografia.
Allora quegli impegni che sono stati presi fra le
amministrazioni, quei progetti che sono stati delineati nel
documento dell'ottobre 1998 in cui viene ridefinita la proposta
operativa per la fruizione naturalistica e turistica del
comprensorio del Marais, di Morgex e di La Salle, questi tipi di
progetti sono assunti? Sono questi i progetti a cui la legge fa
riferimento oppure ci sono altri progetti che non sono chiari e
definiti? Sarebbe importante che su quest'aspetto ci fosse una
chiarificazione da parte dell'Assessore.
Questa legge presenta due tipologie di finanziamenti perché sono
due le tipologie d'intervento: una di queste, la più immediata,
riguarda la valorizzazione e la riqualificazione architettonica e
funzionale dello stabilimento ittico di Morgex e di La Salle: qui
c'è un progetto molto chiaro, ci sono già dei finanziamenti
stanziati nei bilanci precedenti, 900 milioni all'anno circa, che
qui vengono ripresi con molta chiarezza, e mi sembra che su questo
intervento ci siano gli elementi per poter partire subito e per
poter impegnare subito i soldi; il secondo lotto d'interventi a cui
si riferisce questa legge riguarda maggiormente la fruizione
naturalistica e turistica del comprensorio e quindi tutto quello
che nella legge viene definito "sistemazione ambientale",
"realizzazione di percorsi attrezzati", "allestimento di strutture
destinate ad attività di ricerca e di fruizione turistica" e via
dicendo.
Rispetto a queste tipologie d'interventi, ripeto, mi sembra che
ci sia ancora molta incertezza su cosa si vuole fare, a meno che
non si dica con chiarezza che si fa riferimento allo studio già
predisposto nel 1998.
Se si fa riferimento a tale studio, allora mi sorgono alcuni
dubbi per quanto riguarda i finanziamenti e mi spiego meglio: nello
studio del 1998 i costi in cui si individuavano tutte le opere, sia
le opere civili (centro visita, parcheggi, percorsi attrezzati,
sottopassi), sia gli arredi e le attrezzature per il centro visita,
sia l'acquisto delle aree, sia le spese tecniche, tutto questo si
aggirava come spesa sui 3,8 miliardi, ma mettiamo anche 4 o 5
miliardi. Mi chiedo la differenza fra queste ipotesi di 5 miliardi
del progetto 1998 e i 10 miliardi che sono stanziati adesso nella
legge nel triennio. Vorrei capire come mai c'è questa
differenza.
Un altro elemento che ritengo molto interessante in questa legge
è la previsione di un centro di ricerca scientifica; rispetto a
questo progetto particolare chiedo se esistono già delle
indicazioni sulla collocazione che deve avere questo centro di
ricerca all'interno di tutta la rete di ricerca che c'è già in
Valle d'Aosta, anche se su altri settori. Vorrei capire cioè se è
un ente di ricerca autonomo, che sta per conto proprio, se è
collegato come il SATESSA con l'assessorato, se sarà un centro con
una sua autonomia come può essere l'ARPA e quindi capire rispetto a
questo progetto quale fisionomia avrà la ricerca che si intende
svolgere in quest'istituto.
Come diceva già prima il Consigliere Borre, questo è un primo
avvio, è ancora poco estesa la zona che è interessata a questo
primo stralcio; vorrei che emergesse con chiarezza che questo è un
primo stralcio del progetto più ampio di riqualificazione di questo
territorio perché sarebbe poco apprezzabile il fatto che, mentre a
nord della statale avremo questi percorsi attrezzati, questa
possibilità di un museo all'aperto e di un luogo d'incontro e di
fruizione da parte della popolazione o dei turisti, a sud della
strada invece avremo una situazione molto degradata e che rischia
di diventarlo sempre più e dunque, a parte la piccola zona umida
del Marais che già esiste, tutta la zona a nord della zona umida
del Marais e a sud della statale mi sembra che debba essere oggetto
di particolare attenzione.
Ripeto siamo soddisfatti che si inizi questo progetto, saremmo
anche contenti di avere una serie di risposte alle domande che
abbiamo sollevato.
Président
Si personne ne demande pas la parole, je ferme
la discussion générale.
La parole à l'Assesseur à l'agriculture et aux ressources
naturelles, Perrin.
Perrin (UV)
Avant tout je remercie le Conseiller
rapporteur qui a très bien illustré le projet de loi et aussi la
séquence des interventions qui seront faites lors de l'aménagement
de l'aire du Marais.
Je partage avec Madame la Conseillère Squarzino le jugement
positif de cette intervention; sur ce projet l'on a discuté déjà
longtemps et, bien sûr, c'est mon prédécesseur qui en a été
l'inspirateur. J'ai repris la tâche, j'ai continué le débat avec
les collectivités locales en assumant aussi des orientations et des
décisions.
Je dois dire avant tout qu'on n'est pas en train d'examiner un
projet définitif, ce sont des orientations qui sont définies à
travers ce projet de loi de financement.
Nous avons une étude de faisabilité concernant l'aire naturelle
protégée et donc de tout l'aménagement de l'aire Marais, ainsi
qu'un projet préliminaire plus détaillé concernant l'établissement
de la pisciculture. D'ailleurs là la propriété est régionale, il y
a donc des certitudes totales sur les interventions qui seront
faites. Mais je crois que l'importance de cette intervention est
d'insérer bien ce qui est le projet de réaménagement des
établissements de la pisciculture dans le contexte du Marais
même.
Après la date citée par le Conseiller Borre de début 1998 nous
avons eu d'autres rencontres avec les administrations communales et
la communauté de montagne et c'est là qu'on a décidé de faire cette
première intervention. Je veux donc rassurer Madame la Conseillère
qu'il y aura une deuxième phase. Donc c'est une première
intervention qui va surtout réaménager une aire qui en ce moment
est très mal perçue dans le contexte.
Pour ce qui concerne les coûts, la prévision des dépenses
revient d'une analyse ponctuelle sur les prévisions d'intervention
prévues.
Pour ce qui concerne le centre de recherche, qui est à l'état
embryonnaire, on n'a pas encore développé totalement ce qui sera ce
centre, mais à niveau d'hypothèse on imagine qu'il pourra être un
point de repère pour toutes les recherches sur les biens de valeur
naturelle dans notre Région, par conséquent un point de repère pour
les parcs, pour les autres aires naturelles et pour la recherche
scientifique dans le domaine.
Il s'agit d'une intervention ponctuelle qui commence à donner
une réponse précise aussi au programme du Plan territorial
paysager, qui nécessitera certainement d'une loi plus générale pour
ce qui est de la récupération de l'environnement en général en
Vallée d'Aoste.
L'intervention a été concertée avec les collectivités locales et
aussi avec le consortium d'amélioration foncière pour revitaliser
cette aire naturelle, lui donner un essor, pouvoir l'utiliser
convenablement d'un point de vue touristique, donner des réponses
aux habitants de la zone afin qu'ils puissent utiliser ces terres
convenablement et, dernier but, revaloriser la zone d'un point de
vue agricole, car je crois que l'utilisation agricole s'insère bien
dans une utilisation correcte de l'aire protégée et de l'aire
naturelle.
Président
Nous devons maintenant procéder à l'examen du
projet de loi article par article.
La parole au Conseiller Marguerettaz sur l'article
1
er
.
Marguerettaz (Aut)
Per dichiarazione di voto. Il gruppo
degli Autonomisti voterà favorevolmente questo disegno di
legge.
Volevo anch'io brevissimamente esprimere l'apprezzamento del mio
gruppo per quest'iniziativa che va a valorizzare una delle aree più
significative a livello paesaggistico della nostra regione.
Il Marais, insieme alla zona di Brissogne e al Lago di Villaz di
Challand, rappresenta senza dubbio una delle aree più interessanti
nella nostra regione per quanto concerne quelle che vengono
definite normalmente le zone umide. Sottolineo la necessità di
tenere costantemente in cura lo stato di queste aree, in
particolare adesso sto pensando alle zone dei laghetti di Brissogne
che possono davvero essere delle grosse potenzialità a livello
turistico e anche a livello didattico per i nostri bambini. Esiste
in queste aree una fauna che non si trova in nessun altro posto
della Valle e se non altro solo per questo è giusto che vengano
valorizzate.
Dopo le lodi, una piccola sottolineatura: pur votando questa
legge, noi abbiamo delle perplessità che ci vengono dall'esperienza
per quanto concerne la metodologia che la Giunta vuole seguire.
Questa è un'ennesima legge in cui si prevede un accordo di
programma e abbiamo visto in tutti questi anni come nella nostra
Regione gli accordi di programma, che in teoria dovrebbero essere
delle procedure che servono a snellire e quindi ad accelerare i
tempi di realizzazione di una qualsiasi opera, in realtà invece li
allunghino.
Quindi auspicando che in questo caso non si riscontri di nuovo
una situazione quale quella che abbiamo potuto riscontrare in
diverse occasioni ogni qualvolta si è parlato di accordi di
programma, ribadisco il nostro voto favorevole alla legge.
Président
Je soumets au vote l'article 1
er
:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 2:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 3:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 4:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 5:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 6:
Conseillers présents et votants: 30
Pour: 30
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 31
Pour: 31
Le Conseil approuve à l'unanimité.
