Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4464 del 13 aprile 1993 - Resoconto
OGGETTO N. 4464/IX Proposta di regolamento: "Regolamento di
organizzazione dei servizi del Consiglio regionale".
Presidente
La relazione è brevissima. Si tratta
dell'ordinamento amministrativo del Consiglio regionale; la legge
30 luglio 91, n. 26, stabilisce che il Consiglio regionale, su
proposta dell'Ufficio di Presidenza, disciplina con apposito
regolamento l'organizzazione dei propri servizi.
Questa è, quindi, una proposta di regolamento che disciplina al
suo interno, ristruttura in parte e definisce alcuni ambiti dei
servizi di pertinenza del Consiglio, quindi definisce la materia di
competenza dei servizi stessi, regolamenta le procedure concorsuali
nel rispetto delle disposizioni vigenti in materia, tenendo anche
conto del riferimento che le materie hanno sulle prove di concorso
e il punteggio da attribuire ai titoli.
La proposta è stata sottoposta all'Ufficio di Presidenza, che
l'ha approvata, successivamente è passata nelle commissioni di
competenza nell'ambito delle quali sono stati apportati degli
emendamenti e delle nuove modifiche, fino ad arrivare a concordare
un testo finale. Direi senz'altro di passare al nuovo testo redatto
dalla II Commissione.
Dichiaro aperta la discussione generale.
Ha chiesto di parlare il Vicepresidente Trione, ne ha
facoltà.
Trione (DC)
Vorrei dire anzitutto che mi sembra un
po' strano che si sia arrivati alla fine della legislatura per
approvare il regolamento. In effetti questo regolamento stava
girando da più di un anno e forse sarebbe stato il caso a questo
punto di aspettare una settimana, nel senso che si andava a finire
nella nuova legislatura e quell'Ufficio di Presidenza e quel
Consiglio regionale avrebbero dato delle indicazioni per approvare
questo regolamento.
Detto questo come premessa, vorrei fare una proposta.
All'articolo 8, il comma 2 dice: "I bandi di concorso devono
prevedere l'effettuazione in lingua francese di almeno una delle
prove di esame"; considerato che tutti i nostri concorsi prevedono
l'esame di lingua francese, credo che l'accertamento della lingua
avvenga attraverso quel tipo di prova, e prima di sottoporre i
candidati alla "effettuazione in lingua francese di almeno una
delle prove" bisogna tenere conto delle facoltà frequentate dalla
maggior parte dei nostri laureati (trattandosi di concorsi a
livello di laureato), che non pos-sono avere una preparazione
tecnica e specifica nella lingua francese. Quindi chiedo che il
comma 2 dell'articolo 8 venga depennato.
Il comma 3 dice poi in maniera chiara: "Rimangono ferme le
modalità di accertamento della buona conoscenza della lingua
francese ai sensi dell'articolo 75 eccetera ".
Presidente
Ha chiesto di parlare il Consigliere
Viérin, ne ha facoltà.
Viérin (UV)
Le problème des modalités de
vérification de la connaissance de la langue française a été
examiné au sein de la IIe commission; c'est un problème qui, depuis
toujours, est à l'attention des différentes forces politiques et
syndicales au Val d'Aoste.
Ce qui a amené la IIe commission à solliciter l'introduction de
cette modification est la constatation des nouvelles fonctions qui
sont attribuées aux services de la Présidence du Conseil.
En effet, si on se limitait simplement à une vérification
préliminaire de la connaissance de la langue française, il y aurait
simplement la vérification d'une compétence d'ordre linguistique;
on se limite, surtout avec les modalités actuellement en vigueur, à
vérifier une compétence exclusivement linguistique de cette langue,
quand on a besoin d'utiliser ladite langue pour toute une série
d'activités. Et donc à notre sens il est également important de
vérifier si pour certaines matières il existe ou moins cette
compétence.
Il n'y a pas eu la volonté de forcer la main pour décider à
l'avance si ce seront des épreuves écrites ou simplement un
colloque, qui devront déterminer cette ultérieure compétence; le
tout est laissé à la commission de concours qui, sur la base des
concours et des épreuves d'examen, pourra établir quelles épreuves,
quelles matières d'examen devront être vérifiées en langue
française. Il y a donc la possibilité de prévoir cette
vérification, même pour des matières qui ne seront présentées qu'à
l'oral, et je crois que de ce point de vue, compte tenu également
des rapports toujours plus suivis que les services de la Présidence
ont avec des instances francophones, le fait de demander une
certaine compétence en langue française c'est simplement tenir
compte des exigences actuelles.
Nous faisons partie de l'association des parlementaires de
langue française, nous avons toute une série de contacts et de
liens avec des réalités francophones; il y a la nécessité, de
pourvoir à la rédaction des mêmes procès-verbaux y afférents en
langue française. Le personnel de la Présidence du Conseil est donc
appelé de plus en plus non seulement à connaître cette langue, mais
également à l'utiliser dans l'exercice de ses fonctions.
Il nous paraissait donc tout à fait normal de prévoir ces
modalités; ce sera le bureau de la Présidence, ce sera ce Conseil
au moment où il approuvera l'avis de concours, qui fixera quelle
épreuve devra être soutenue en langue française.
Je veux citer un exemple: dans cette séance il y a des avis de
concours, qui sont présentés et par la Présidence du Conseil et par
le Gouvernement, si nous examinons ces différentes matières
d'examen, je crois qu'il n'est pas impossible de demander à l'oral,
par exemple, dans l'avis de concours où l'on requiert une
vérification de la connaissance du règlement intérieur du Conseil,
que cette épreuve soit effectuée en langue française.
Il y a le texte, il y a la possibilité de se préparer sur cette
matière et il n'y a pas donc toutes ces difficultés à demander la
vérification d'une connaissance qui sera par ailleurs requise
ensuite dans l'exercice des fonctions de ce même personnel.
A cet égard, sur la base également des indications et de la
proposition qui a été formulée par la IIe commission, je me sens de
maintenir la formulation de l'alinéa tel qu'elle a été
proposée.
Presidente
Vicepresidente Trione, dal suo
intervento mi sembra di aver capito che lei poneva una questione
pregiudiziale di non passaggio alla discussione dell'argomento, o
viceversa intendeva presentare un emendamento e basta?
Ha chiesto di parlare il Vicepresidente Trione, ne ha
facoltà.
Trione (DC)
Come prima richiesta chiedevo il
rinvio di questo regolamento. Nella impossibilità di ottenere il
rinvio, chiedevo quanto meno di emendare - e mi sarei riservato di
presentare l'emendamento - il testo di legge cancellando l'articolo
8.
La richiesta di rinvio alla prossima legislatura derivava dal
fatto che alla fine di una legislatura mi sembrerebbe strano
proporre un regolamento ad un Ufficio di Presidenza, ad un
Consiglio che potrebbe anche non essere più questo.
Presidente
Pongo in votazione la questione
sospensiva richiesta dal Vicepresidente Trione.
Esito della votazione:
Presenti: 24
Votanti: 23
Favorevoli: 12
Contrari: 11
Astenuto: 1 (Cout)
Il Consiglio non approva
Presidente
La proposta di rinvio non è accolta,
quindi si passa all'esame dell'articolato, nel nuovo testo redatto
dalla II commissione.
Do lettura dell'articolo 1:
Capo I (Disposizioni generali)
Articolo 1 (Finalità)
1. Il presente regolamento, in attuazione dell'articolo 2, comma
4, della legge regionale 30 luglio 1991, n. 26 (Ordinamento
amministrativo del Consiglio regionale), definisce le materie di
competenza dei servizi del Consiglio regionale, disciplina le
procedure concorsuali e detta le disposizioni organizzative
necessarie al funzionamento delle strutture del Consiglio
stesso.
Presidente
Ha chiesto di parlare il Consigliere
Beneforti, ne ha facoltà.
Beneforti (DC)
Chiedo la verifica del numero
legale.
Presidente
Prego il collega Consigliere Segretario
di procedere all'appello.
Constatato che sono presenti diciotto dei trentacinque
consiglieri e che pertanto è presente la maggioranza dei componenti
del Consiglio, dichiaro valida la seduta ed invito il Consiglio a
continuare la trattazione dell'ordine del giorno dell'adunanza.
Presidente
Pongo in votazione l'articolo 1.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 2:
Capo II (Competenze)
Articolo 2 (Competenze del Servizio affari generali)
1. Il Servizio affari generali:
a) svolge le mansioni di segreteria della Presidenza, delle
adunanze consiliari, dell'Ufficio di Presidenza, della Conferenza
dei Capigruppo, della Commissione per il regolamento e delle
Commissioni speciali e d'inchiesta;
b) cura la redazione dei provvedimenti deliberativi e la stesura
dei processi verbali;
c) verifica, con le modalità stabilite dall'Ufficio di
Presidenza, l'ammissibilità delle proposte di atti amministrativi
presentati dalla Giunta regionale;
d) cura il procedimento di classificazione e trasmissione agli
organi competenti e gli adempimenti connessi all'assegnazione dei
progetti di legge e delle proposte di regolamento e di
deliberazione, delle proposte di legge statale di iniziativa
regionale e di altri atti alle Commissioni consiliari
permanenti;
e) provvede, con apposito archivio, alla classificazione e
conservazione dei provvedimenti legislativi, amministrativi e degli
altri atti approvati dal Consiglio regionale;
f) cura la ricezione e classificazione delle interrogazioni,
interpellanze e mozioni e di tutti i documenti ed atti pervenuti al
Consiglio regionale;
g) istruisce le petizioni e le proposte di legge di iniziativa
popolare;
h) cura i rapporti con la Commissione di coordinamento e con la
Giunta regionale;
i) cura il contenzioso elettorale;
l) sovraintende ai servizi d'aula, alla registrazione e
trascrizione dei dibattiti consiliari;
m) provvede alla revisione, stampa e pubblicazione dei resoconti
consiliari;
n) cura, previa autorizzazione dell'Ufficio di Presidenza,
resocontazioni connesse ad esigenze particolari e raccolte di
resoconti consiliari;
o) predispone, previa autorizzazione dell'Ufficio di Presidenza,
studi e ricerche di carattere storico e giuridico sull'attività del
Consiglio regionale;
p) segue, in collaborazione con il Servizio affari legislativi e
su indirizzo dell'Ufficio di Presidenza, lo sviluppo delle
procedure amministrative informatizzate a sostegno dell'attività
del Consiglio regionale;
q) cura gli adempimenti connessi all'applicazione della legge
regionale 27 marzo 1991, n. 12 (Criteri per le nomine e le
designazioni di competenza regionale);
r) cura gli adempimenti connessi all'applicazione della legge
regionale 26/1991;
s) cura i rapporti del Consiglio con l'esterno ed in particolare
con gli organi costituzionali dello Stato, con gli organismi
internazionali e con le organizzazioni cui aderisce il Consiglio
regionale;
t) cura i rapporti tra gli organi consiliari e gli organi di
informazione, assicurando la tempestiva informazione sull'attività
e le iniziative del Consiglio e dei suoi organi;
u) provvede alla redazione, stampa e divulgazione di notiziari,
comunicati e pubblicazioni concernenti l'attività del Consiglio e
dei suoi organi;
v) provvede al cerimoniale in occasione di incontri e visite
ufficiali;
z) cura l'organizzazione di convegni, congressi e altre
manifestazioni pubbliche indette dal Consiglio regionale;
aa) svolge le attività di pubbliche relazioni del Consiglio
regionale;
bb) cura la partecipazione del Consiglio a cerimonie ufficiali,
manifestazioni pubbliche e convegni;
cc) cura gli adempimenti relativi all'esercizio dell'autonomia
contabile del Consiglio e l'esecuzione delle deliberazioni
dell'Ufficio di Presidenza;
dd) provvede alla predisposizione del bilancio di previsione e
del conto consuntivo del Consiglio regionale;
ee) cura la gestione del bilancio del Consiglio regionale;
ff) provvede alla liquidazione delle spese economali e delle
spese deliberate dall'Ufficio di Presidenza, nonché al rimborso
delle spese di viaggio e di missione effettuate dai consiglieri
regionali e dai dipendenti del Consiglio regionale;
gg) cura la predisposizione di gare, licitazioni, trattative
private e contratti deliberati dall'Ufficio di Presidenza;
hh) provvede all'acquisto, alla gestione e all'inventario dei
beni del Consiglio;
ii) provvede agli adempimenti relativi alla richiesta di
certificazione anti-mafia;
ll) provvede alla liquidazione delle indennità ai consiglieri
regionali e alle liquidazioni dei contributi ai Gruppi
consiliari;
mm) provvede alla gestione del fondo di previdenza del Consiglio
ed alle relative incombenze di segreteria;
nn) cura la gestione e l'organizzazione degli automezzi del
Consiglio regionale;
oo) fornisce ai Gruppi consiliari l'assistenza necessaria per lo
svolgimento dei compiti istituzionali;
pp) provvede all'organizzazione degli uscieri addetti ai servizi
d'aula, di attesa e custodia.
Presidente
Pongo in votazione l'articolo 2.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 3:
Articolo 3 (Competenze del Servizio affari
legislativi)
1. Il Servizio affari legislativi:
a) presta assistenza e consulenza tecnico-giuridica alla
redazione di proposte di legge e di regolamento di iniziativa
consiliare;
b) formula, su richiesta degli organismi consiliari,
osservazioni e pareri in ordine agli aspetti di legittimità degli
atti legislativi ed amministrativi di competenza consiliare
rinviati in sede di controllo e degli altri affari in corso
d'esame;
c) formula, con le modalità stabilite dall'Ufficio di
Presidenza, osservazioni di tecnica legislativa sui progetti di
legge e di regolamento che vengono presentati al Consiglio
regionale;
d) provvede alla correzione formale ed al coordinamento dei
progetti di legge e di regolamento approvati dall'assemblea
consiliare;
e) cura i rapporti, a livello tecnico, con gli uffici
legislativi dello Stato e dei Consigli delle altre Regioni e delle
Province autonome e con gli organismi interregionali cui aderiscono
gli uffici medesimi;
f) provvede alla classificazione della legislazione regionale e
all'acquisizione, conservazione e diffusione di ogni tipo di
documentazione che interessa il Consiglio regionale e alle ricerche
bibliografiche e documentali, anche mediante l'utilizzo di apposite
banche dati, programmi elaborativi e nuove tecnologie;
g) cura, anche con l'ausilio di idonei supporti informatici, i
rapporti di documentazione con gli organi costituzionali dello
Stato e delle Regioni e Province autonome, con gli organismi
internazionali, con le Università e gli istituti di ricerca, al
fine di assicurare un'adeguata e tempestiva informazione ai
consiglieri regionali;
h) svolge, previa autorizzazione dell'Ufficio di Presidenza,
studi, indagini e ricerche su materie interessanti l'attività del
Consiglio regionale;
i) segue, in collaborazione con il Servizio affari generali e su
indirizzo dell'Ufficio di Presidenza, lo sviluppo delle procedure
amministrative informatizzate a sostegno dell'attività del
Consiglio regionale;
l) assicura l'assistenza tecnica ed esecutiva alle attività
istruttorie e decisionali delle Commissioni consiliari permanenti e
di eventuali gruppi di lavoro formati da consiglieri regionali
nell'ambito di tali Commissioni;
m) coordina, sotto il profilo operativo, le attività delle
segreterie delle Commissioni consiliari permanenti;
n) cura le resocontazioni connesse ad esigenze particolari delle
Commissioni consiliari permanenti.
Presidente
Pongo in votazione l'articolo 3.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 4:
Articolo 4 (Competenze dei Dirigenti dei servizi)
1. I Dirigenti dei servizi del Consiglio assistono il Presidente
del Consiglio e l'Ufficio di Presidenza nelle attività relative
alle competenze in materia di personale e di organizzazione dei
servizi, per quanto di rispettiva competenza.
2. Il Dirigente del Servizio affari generali assiste il
Presidente del Consiglio nell'adempimento dei compiti affidatigli
dalle leggi e dal regolamento e nelle adunanze consiliari e può
essere sostituito, per i casi di assenza o di impedimento, da altro
funzionario appartenente alle qualifiche dirigenziali o
vicedirigenziali del Consiglio regionale.
3. Il Dirigente del Servizio affari generali assiste inoltre il
Presidente e l'Ufficio di Presidenza nell'attività di
organizzazione del Consiglio regionale.
Presidente
Pongo in votazione l'articolo 4.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 5:
Capo III (Accesso ai posti della dotazione organica del
Consiglio regionale)
Articolo 5 (Modalità di accesso, requisiti e procedure
concorsuali)
1. Per l'accesso ai posti della dotazione organica del Consiglio
regionale si applicano, riguardo alle modalità, ai criteri
generali, ai titoli ed alle procedure concorsuali, le norme
previste dalle vigenti disposizioni regionali, fatto salvo quanto
previsto dal presente regolamento.
Presidente
Pongo in votazione l'articolo 5.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 6:
Articolo 6 (Titoli di studio e altri requisiti)
1. Per l'accesso ai posti di qualifica dirigenziale e
vicedirigenziale e di ottavo livello funzionale del Consiglio
regionale è richiesto il possesso dei requisiti generali e dei
titoli di studio previsti dalle disposizioni vigenti, fatti salvi i
posti sottoindicati, per i quali è richiesto il titolo di studio
specificamente indicato:
a) Dirigente del Servizio affari legislativi, Capo Ufficio e
Istruttore amministrativo dell'Ufficio legislativo: laurea in
giurisprudenza con esclusione di qualsiasi titolo equipollente;
b) Capo Ufficio e Istruttore amministrativo dell'Ufficio
informazione, pubbliche relazioni e cerimoniale: laurea in
giurisprudenza o scienze politiche o lettere o sociologia, con
esclusione di qualsiasi titolo equipollente.
2. Per l'accesso ai posti di Capo dell'Ufficio informazione,
pubbliche relazioni e cerimoniale, di Istruttore amministrativo
dello stesso Ufficio e di Capo Ufficio Stampa (non di ruolo) è
inoltre richiesta l'iscrizione all'albo dei giornalisti.
Presidente
Pongo in votazione l'articolo 6.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 7:
Articolo 7 (Valutazione dei titoli)
Per ciascun concorso bandito dall'Ufficio di Presidenza del
Consiglio regionale il bando di concorso dovrà indicare il
punteggio massimo da attribuire alla valutazione dei titoli, che
comunque non potrà superare:
a) per i concorsi fino al settimo livello funzionale: il 20 per
cento del punteggio totale;
b) per i concorsi relativi all'ottavo livello funzionale: il 30
per cento del punteggio totale;
c) per i concorsi relativi alle qualifiche dirigenziale e
vicedirigenziale: il 40 per cento del punteggio totale.
Presidente
Pongo in votazione l'articolo 7.
Esito della votazione:
Presenti: 18
Votanti: 16
Favorevoli: 16
Astenuti: 2 (Limonet e Maquignaz)
Il Consiglio approva
Presidente
Do lettura dell'articolo 8:
Articolo 8 (Materie oggetto delle prove di concorso)
1. Le materie oggetto dei concorsi banditi dall'Ufficio di
Presidenza, che potranno essere articolati in prove orali, scritte
e pratiche, devono essere comprese tra le seguenti:
a) per i concorsi relativi al quinto e sesto livello
funzionale:
1) dattilografia;
2) stenografia;
3) utilizzo di apparecchiature informatiche;
4) nozioni sul regolamento interno del Consiglio regionale;
5) ordinamento della Regione Valle d'Aosta;
6) nozioni sulle tecniche di archiviazione e catalogazione;
b) per i concorsi relativi al settimo livello funzionale:
1) diritto costituzionale;
2) diritto regionale;
3) diritto amministrativo;
4) Statuto speciale della Regione Valle d'Aosta;
5) nozioni di procedura parlamentare;
6) regolamento interno del Consiglio;
7) regolamento di contabilità del Consiglio;
8) nozioni di contabilità dello Stato e della Regione;
9) legislazione antimafia;
10) tecniche di resocontazione e di verbalizzazione;
11) utilizzo di apparecchiature informatiche;
12) nozioni sulle attività di pubbliche relazioni;
c) per i concorsi relativi all'ottavo livello funzionale ed alle
qualifiche dirigenziale e vicedirigenziale:
1) diritto costituzionale;
2) diritto regionale con particolare riferimento allo Statuto
speciale della Valle d'Aosta;
3) procedura parlamentare;
4) diritto comunitario;
5) diritto amministrativo;
6) tecnica legislativa;
7) regolamento interno del Consiglio;
8) regolamento di contabilità del Consiglio;
9) contabilità dello Stato e della Regione;
10) legislazione antimafia;
11) cassa di previdenza dei consiglieri regionali;
12) autonomia organizzativa, funzionale e contabile del
Consiglio;
13) norme per l'elezione del Consiglio regionale;
14) attività di pubbliche relazioni e cerimoniale;
15) tecniche di resocontazione e di verbalizzazione;
16) storia della Valle d'Aosta con particolare riferimento allo
sviluppo dell'idea regionale e alle istituzioni di autonomia;
17) redazione di un testo giornalistico.
2. I bandi di concorso devono prevedere l'effettuazione in
lingua francese di almeno una delle prove di esame.
3. Rimangono ferme le modalità di accertamento della buona
conoscenza della lingua francese ai sensi dell'articolo 75, comma
2, lett. c) della legge regionale 28 luglio 1956, n. 3 (Norme
sull'ordinamento dei servizi regionali e sullo stato giuridico ed
economico del personale della Regione) e successive
modificazioni.
4. Per l'accesso ai posti delle qualifiche dirigenziali e
vicedirigenziali e dell'ottavo livello funzionale del Consiglio
regionale sono banditi concorsi specifici.
Presidente
Ha chiesto di parlare il Consigliere Bajocco,
ne ha facoltà.
Bajocco (GV-PDS-SV)
Già in Commissione, quando il
Presidente della Commissione Viérin, aveva illustrato questo
regolamento, dichiarai il mio voto di astensione sull'articolo
8.
L'articolo 8 al punto 2 prevede che i bandi di concorso devono
prevedere l'effettuazione in lingua francese di almeno una delle
prove in esame.
Il problema è che chi entra in questo palazzo a lavorare, per
legge deve già superare una prova preliminare in lingua francese; è
per questa ragione che mi sono astenuto, perché quando uno sostiene
questa prova una prima volta, non è detto che debba ripeterla per
altre occasioni. Pertanto dichiaro di astenermi sull'articolo
8.
Presidente
Pongo in votazione l'articolo 8.
Esito della votazione:
Presenti: 23
Votanti: 18
Favorevoli: 18
Astenuti: 5 (Bajocco, Gremmo, Limonet, Maquignaz e Pascale)
Il Consiglio approva
Presidente
Do lettura dell'articolo 9:
Capo IV (Disposizioni varie)
Articolo 9 (Lavoro straordinario)
1. Il lavoro straordinario prestato dal personale del Consiglio
regionale per assistenza alle riunioni degli organi consiliari non
è conteggiato ai fini del calcolo del limite massimo individuale
previsto dalle vigenti disposizioni.
Presidente
Pongo in votazione l'articolo 9.
Esito della votazione:
Presenti: 23
Votanti: 18
Favorevoli: 18
Astenuti: 5 (Aloisi, Gremmo, Limonet, Maquignaz e Pascale)
Il Consiglio approva
Presidente
Do lettura dell'articolo 10:
Articolo 10 (Delegazione del Consiglio regionale ai sensi
degli articolo 9 e 10 della legge regionale 26/1991)
1. Ai fini degli accordi e dei confronti con le organizzazioni
sindacali previsti dall'articolo 9, comma 2 e dall'articolo 10,
comma 2 della legge regionale 26/1991, la delegazione del Consiglio
regionale è composta dal Presidente del Consiglio regionale o da
altro membro dell'Ufficio di Presidenza da lui delegato, che la
presiede, e dai Dirigenti dei servizi del Consiglio.
Presidente
Pongo in votazione l'articolo 10.
Esito della votazione:
Presenti: 23
Votanti: 18
Favorevoli: 18
Astenuti: 5 (Aloisi, Gremmo, Limonet, Maquignaz e Pascale)
Il Consiglio approva
Presidente
Pongo in votazione la legge nel suo
complesso.
Esito della votazione:
Presenti: 24
Votanti: 19
Favorevoli: 19
Astenuti: 5 (Aloisi, Gremmo, Limonet, Maquignaz e Pascale)
Il Consiglio approva
