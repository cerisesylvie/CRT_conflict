Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 566 del 14 maggio 1984 - Resoconto
OGGETTO N. 566/VIII - DISEGNO DI LEGGE CONCERNENTE:
"RIFINANZIAMENTO PER L'ANNO 1984 E INTEGRAZIONE DELLA L.R.
30.1.1981, N. 6, CONCERNENTE INTERVENTI DIRETTI A FAVORIRE LO
SVILUPPO DELLE COOPERATIVE DI PRODUZIONE E LAVORO, DI TRASPORTO,
MISTE E LORO CONSORZI".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
Si tratta della legge che
regola i contributi per le spese di avvio per le cooperative con
capitale sottoscritto e fino ad un tetto massimo di 50 milioni.
Poichè quest'anno in bilancio era stato previsto uno
stanziamento di 80 milioni, che è stato assorbito in larga parte
(cioè sono già stati impegnati e liquidati su ciascun capitolo 71
milioni 620 mila lire, restano quindi poco più di 8 milioni) ed è
giacente una domanda per 50 milioni in quanto tocca il tetto
massimo, presentata a fine marzo, quindi dopo la presentazione
della proposta di bilancio, si richiede di aumentare lo
stanziamento a 200 milioni, in quanto è prevista la presentazione
di un'altra domanda fra poco.
Inoltre si è colta l'occasione per integrare la procedura di
concessione del contributo mediante l'obbligo di presentazione
della documentazione di spesa con documenti ufficiali entro 3 anni
dall'erogazione del contributo, oltre a questo la non cumulabilità
di questo provvedimento con altri a favore.
La Commissione consiliare competente ha proposto un emendamento,
un articolo sostitutivo dell'art. 2, su cui la Giunta concorda, per
cui in caso di revoca del contributo devono essere rimborsati alla
Regione oltre che l'importo anche gli interessi erogati nella
misura del tasso di sconto.
Quindi mi pare che è stata anche un'occasione per regolamentare
meglio la concessione dei contributi a favore delle
Cooperative.
PRESIDENTE
: Si passa all'esame dell'articolato. Do
lettura dell'art. l:
Art. 1
E' autorizzata, per l'anno 1984, la ulteriore spesa di L. 200
milioni per gli interventi previsti dall'art. 3 della L.R.
30.1.1981, n. 6, come modificato dall'art. 1 della L.R. 10.6.1983,
n. 54.
PRESIDENTE
: Metto in approvazione l'art. 1:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 2:
Art. 2
All'art. 7 della L.R. 30.1.1981, n. 6, come modificato
dall'art. 3 della L.R. 10.6.1983, n. 54, è aggiunto il seguente
nuovo comma:
"La cooperativa beneficiaria ha l'obbligo, sotto pena di
revoca del contributo, di presentare alla Giunta regionale la
documentazione originale di spesa relativa all'utilizzazione del
contributo stesso, entro tre anni dalla data
dell'erogazione".
PRESIDENTE
: All'art. 2 vi è un emendamento aggiuntivo di
un secondo nuovo comma di cui do lettura:
"Nel caso di revoca del contributo, la cooperativa è tenuta a
rimborsare alla Regione, oltre all'importo del contributo stesso
limitatamente alla parte non giustificata da regolare
documentazione di spesa, anche gli interessi relativi nella misura
del tasso ufficiale di sconto".
Lo metto in approvazione:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Metto in approvazione l'art. 2 nel testo così emendato:
Art. 2
All'art. 7 della L.R. 30.1.1981, n. 6, come modificato,
dall'art. 3 della L.R. 10.6.1983, n. 54 sono aggiunti i seguenti
nuovi commi:
"La cooperativa beneficiaria ha l'obbligo, sotto pena di
revoca del contributo, di presentare alla Giunta regionale la
documentazione originale di spesa relativa all'utilizzazione del
contributo stesso, entro tre anni dalla data
dell'erogazione".
"Nel caso di revoca del contributo, la cooperativa è tenuta a
rimborsare alla Regione, oltre all'importo del contributo stesso
limitatamente alla parte non giustificata da regolare
documentazione di spesa, anche gli interessi relativi nella misura
del tasso ufficiale di sconto".
Lo metto in approvazione:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 3:
Art. 3
L'onere di lire 200 milioni derivante dall'applicazione della
presente legge graverà sul cap. 35720 della parte spesa del
bilancio di previsione della Regione per l'esercizio 1984.
Alla copertura dell'onere di cui al comma precedente si
provvede mediante riduzione di pari importo del cap. 51150 "Fondo
globale per il finanziamento di spese per ulteriori programmi di
sviluppo (Spese di investimento - all. n. 8 - settore II - sviluppo
economico)" del bilancio di previsione della Regione per l'anno
1984.
Sul cap. 50150 resta utilizzabile la minore somma di lire
4.800 milioni per il rifinanziamento della L.R. 30.12.1982, n. 101,
concernente l'istituzione del fondo di rotazione per
l'artigianato.
PRESIDENTE
: Metto in approvazione l'art. 3:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 4:
Art. 4
Alla parte spesa del bilancio di previsione della Regione per
l'esercizio 1984 sono apportate le seguenti variazioni:
Variazione in diminuzione:
cap. 50150 "Fondo globale per il rifinanziamento di spese per
ulteriori programmi di sviluppo (Spese di investimento)"
L. 200. 000.000
Variazione in aumento:
Cap. 35720 "Contributi alle cooperative di produzione e
lavoro, di trasporto e miste L.R. 30.1.1981, n. 6, L.R. 10.6.1983,
n. 54"
L. 200. 000. 000
PRESIDENTE
: Metto in approvazione l'art. 4:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 5:
Art.
5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE
: Metto in approvazione l'art. 5:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Metto in approvazione per scrutinio segreto
la legge nel suo complesso:
VOTAZIONE A SCRUTINIO SEGRETO
ESITO DELLA VOTAZIONE
Presenti 28
Votanti 28
Favorevoli 26
Contrari 2
Il Consiglio approva
