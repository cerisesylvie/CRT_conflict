Classificazione
COMMERCIO



Oggetto del Consiglio n. 303 del 10 febbraio 2021 - Resoconto
OGGETTO N. 303/XVI - Interrogazione: "Notizie in merito alla
campagna promozionale e di sensibilizzazione all'acquisto dei
prodotti DOP, DOC e PAT della Valle d'Aosta".
Marguerettaz (Presidente) -
Facciamo ancora
un'interrogazione poi sospendiamo i lavori per arieggiare i locali.
Punto n. 10 dell'ordine del giorno. La parola all'assessore
Sapinet.
Sapinet (UV) -
La deliberazione della Giunta regionale n.
1169 del 17 novembre ha dato corso a questa campagna di
sensibilizzazione per l'acquisto dei prodotti DOP, DOC e PAT, una
campagna avviata in un momento
post
e comunque in un momento
nel quale è in corso la pandemia, una campagna avviata in vista,
all'epoca, delle festività natalizie a sostegno e a supporto del
mondo agricolo valdostano, una campagna che prevedeva più o meno la
spesa intorno ai 17 mila euro, 5 mila dei quali per spese comunque
che potremmo considerare di investimento in quanto relative a
studio grafico che potrà essere riutilizzato anche per campagne
future. Questa campagna rientra dunque nell'attività istituzionale
di valorizzazione e promozione delle produzioni agricole della
Valle d'Aosta; in questo caso si componeva di un'apposita ideazione
grafica, della stampa di materiale promozionale utile a favorire la
conoscenza e il consumo dei prodotti del territorio e contribuire
allo sviluppo della filiera a chilometro zero e della diffusione
del materiale promozionale su canali diversificati quali
affissione, pagine pubblicitarie su carta stampata,
web
,
spot
televisivi e radiofonici. Gli uffici competenti hanno
quindi provveduto a una stima della spesa presunta per
rispettivamente l'ideazione grafica, la stampa del materiale
promozionale, l'acquisto di pagine promozionali su carta stampata,
l'acquisto di spazi web, l'acquisto di spazi promozionali su canali
TV e spot radiofonici, l'affissione di locandine e
poster
.
Per quanto attiene al servizio di ideazione grafica, avendo
stimato una spesa complessiva fissa di euro 4 mila, oneri di legge
inclusi, il relativo procedimento per l'affido è da ricondurre da
ultimo alla disposizione di cui all'articolo 1 della legge n. 145
del 2018, legge di bilancio n. 19, che ha innalzato da 1.000 euro a
5.000 euro il limite di importo oltre il quale le Pubbliche
Amministrazioni sono obbligate a effettuare acquisto di beni e
servizi attraverso il mercato elettronico della Pubblica
Amministrazione più noto come MEPA. Ciò posto, ai sensi comunque
della normativa vigente, l'ufficio competente ha provveduto a
richiedere, nel rispetto del principio di rotazione, un'offerta con
trattativa diretta tramite indagine conoscitiva e ha contattato
quattro professionisti valdostani. Apposita Commissione ha valutato
le proposte presentate e l'affido è stato aggiudicato
esclusivamente sulla base del criterio qualitativo a fronte di un
costo fisso di euro 4.000 inclusi gli oneri di legge come già
detto. Per completare le informazioni sul punto, il servizio
richiesto prevedeva l'ideazione grafica di un manifesto, di una
locandina, l'ideazione di uno
slogan
, la predisposizione di
pagine pubblicitarie su pagine intere e la predisposizione di
web banner
.
Venendo ora ai singoli quesiti, quindi per quanto attiene il
primo: "a quale operatore economico è stata affidata la campagna
promozionale", vi informo che il servizio di ideazione grafica è
stato affidato all'operatore Heartelier.
Relativamente al secondo quesito: "quanti operatori economici
iscritti al MEVA sono stati invitati a presentare l'offerta", come
evidenziato in premessa, visto l'importo del servizio richiesto,
non vi era l'obbligo di ricorrere al mercato elettronico della
Pubblica Amministrazione. L'ufficio competente ha provveduto a
richiedere un'offerta con trattativa diretta tramite indagine
conoscitiva e ha contattato comunque quattro professionisti
valdostani.
Infine, rispetto a "quando è prevista la partenza della campagna
di comunicazione, per quanti giorni è pianificata la stessa", va
detto che la campagna promozionale è partita nel mese di dicembre
2020, mese nel quale normalmente, come detto, c'è un incremento dei
consumi anche per la spesa alimentare attraverso l'acquisto e
conseguente pubblicazione su quotidiani e settimanali locali delle
pagine realizzate per la campagna in questione. Oltre all'acquisto
e pubblicazioni di web banner sempre su alcuni portali
on-line
, analoghi spazi promozionali sono stati acquistati
in TV
Network
, spot radiofonici e infine, sempre a partire
dal mese di dicembre fino al termine delle festività natalizie, c'è
stata un'affissione e la distribuzione del materiale negli appositi
spazi APS della città di Aosta e su tutto il territorio regionale.
Ciò detto, la campagna promozionale come articolata e sopra
descritta si è conclusa del mese di gennaio scorso, ma, come detto,
è importante sottolineare che il materiale grafico realizzato è di
proprietà dell'Amministrazione regionale e dunque potrà essere
nuovamente utilizzato se l'Assessorato valuterà interessante e
opportuno avviare una nuova campagna promozionale di
sensibilizzazione dell'acquisto di prodotti DOP, DOC e PAT della
Valle d'Aosta, oltre che per azioni di promozione istituzionale.
Andrà indubbiamente valutata una nuova campagna anche e soprattutto
se la promozione e l'aiuto Covid che era stato già attuato nel 2020
con il
bonus voucher
e che ha avuto un buon successo... ecco
che dovremo cogliere queste situazioni comunque negative per
rilanciare, per supportare questo mondo e così deve essere anche
per il 2021 visto che il voucher ha rappresentato e può
rappresentare un'opportunità per il commercio, per il turismo e,
soprattutto per l'agricoltura, un nuovo modo per sostenere i nostri
produttori.
Presidente -
Per la replica, ha chiesto la parola il
collega Baccega.
Baccega (PA) -
Torniamo a parlare di comunicazione,
ringrazio l'Assessore per le risposte, bisognava capire se queste
quattro ditte che sono state invitate erano iscritte al MEVA,
quindi la campagna è stata scorporata. In realtà, dal punto di
vista della comunicazione, tenuto conto che 17.500 euro sono IVA
compresa sono 14.300 euro di campagna.
Quello che mi viene da chiedere è chi ha deciso che questo
importo è congruo per andare nella direzione di prospettare una
campagna pubblicitaria di quel tipo, chi lo ha deciso e se si
ritiene se siano efficaci per una campagna che ha sicuramente tutte
le qualità che lei ha esposto, ma che da sempre abbiamo portato
avanti in questo Consiglio. Per quanto riguarda la pianificazione
di così pochi giorni, in realtà riteniamo insufficiente che ci sia
un budget di questo tipo e una pianificazione di questa campagna
così breve. In pubblicità esiste un metodo che è individuare il
range
all'interno del quale le risorse impegnate possono
dare dei riscontri oggettivi rispetto a quello che si promuove: se
si spende di più, è inevitabile che sono soldi buttati quei soldi
in più; se si spende di meno, come in questo caso, vuol dire che le
risorse sono andate perse, nel senso che la campagna non serve a
nulla.
Sono contento e sollecito anche il suo Assessorato insieme a
tutti gli Assessorati nel sottolineare che c'è un settore, che è
quello appunto della comunicazione in Valle d'Aosta, che ha bisogno
di riprendersi e quindi invito ancora una volta sia il suo
Assessorato che gli altri a guardare con attenzione a quel mondo
che sta soffrendo pesantemente ormai da troppo tempo.
La ringrazio per la risposta.
Presidente -
Come preannunciato, facciamo una breve
sospensione per far prendere aria ai locali.
La seduta è sospesa dalle ore 10:49 alle ore 11:12.
