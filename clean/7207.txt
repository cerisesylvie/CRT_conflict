Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1710 del 19 dicembre 1985 - Resoconto
OGGETTO N. 1710/VIII - RIORDINO DELLA DISCIPLINA DEL
FUNZIONAMENTO DEL SISTEMA BIBLIOTECARIO. (Interpellanze).
PRESIDENTE:
Do lettura delle interpellanze, che vengono
trattate insieme, presentate rispettivamente dai Consiglieri
Torrione e Breuve' e dai Consiglieri Cout e Viberti:
INTERPELLANZA
CONSIDERATA l'importanza primaria di un efficiente servizio di
pubblica lettura nel territorio della Regione Valle d'Aosta;
CONSIDERATO che lo stato di assoluta precarietà caratterizzante
gran parte del personale operante nelle biblioteche, con
conseguenti situazioni di disparità tra personale comunale in ruolo
e personale fuori ruolo con qualifiche oltretutto diverse (sesto e
quarto livello), non consente l'attuazione di un servizio uniforme
e qualificato di pubblica lettura;
PRESO ATTO del fatto che lo spirito della L.R. n. 30 del
30.7.1986 "Norme in materia di biblioteche di Enti Locali o di
interesse locale" in particolare al Titolo III (Competenze degli
Enti Locali) risulta in larga parte disatteso;
RICHIAMATO il comunicato delle 00. SS. di categoria e della
A.B.V. del 30.10.
1985 in cui si sollecita l'Amministrazione regionale "ad emanare
un'apposita legge di riordino che disciplini l'istituzione, il
funzionamento ed il finanziamento delle biblioteche degli Enti
Locali prevedendo anche l'obbligo per gli Enti di istituire in
pianta organica i relativi posti di animatore di biblioteca";
i sottoscritti Consiglieri regionali
INTERPELLANO
l'Assessore regionale competente al fine di sapere:
a) se esiste la volontà politica di dare una corretta attuazione
alla L.R. n. 30 del 30 luglio 1976;
b) se ritiene ammissibile erogare contributi in egual misura ad
Enti Locali che non tutelano il proprio personale arrecando grave
nocumento al servizio;
c) se non crede del tutto inopportuna l'apertura di nuove
biblioteche sul territorio perdurando la situazione attuale;
d) quali strumenti intende adottare per porre fine alla
situazione di assoluta precarietà di larga parte del personale
comunale operante nelle biblioteche;
e) se è previsto il riordino dell'intera materia attraverso uno
specifico provvedimento di legge regionale.
F. ti: G. Torrione
L. Breuve'
INTERPELLANZA
I bibliotecari comunali della Valle d'Aosta, a seguito di una
Assemblea con le OO. SS. di categoria e l'Associazione bibliotecari
valdostani, tenutasi il 30 ottobre 1985, hanno rilasciato un
comunicato con il quale:
1) si denunciano i differenti trattamenti giuridici ed economici
che caratterizzano la categoria a seconda dei vari comuni della
Regione;
2)
si sollecita l'istituzione di biblioteche comunali,
vista la loro importan
za,
in tutti i comuni della
Regione;
3) si invita l'Amministrazione regionale ad emanare una apposita
legge di riordino che disciplini l'istituzione, il funzionamento ed
il finanziamento delle biblioteche degli Enti Locali, prevedendo
anche l'obbligo per gli Enti di istituire in Pianta Organica i
relativi posti di animatore di biblioteca.
Gli stessi bibliotecari hanno richiesto solleciti incontri
con l'Assessore regionale alla Pubblica Istruzione e con una
rappresentanza dell'Associazione regionale dei Comuni
valdostani.
Non è la prima volta che in riferimento alla questione delle
biblioteche vengono sollevati questi problemi che assieme ad altri
sono stati anzi oggetto di discussione di un convegno, organizzato
dall'Associazione dei bibliotecari valdostani, tenutosi circa un
anno fa.
I problemi erano numerosi e l'Assessore regionale alla
Pubblica Istruzione si era impegnato a studiare la questione per
avviare sollecite soluzioni, tant'è che è stato affidato con
deliberazione di Giunta (alla fine di maggio di questo anno) un
incarico di consulenza ad un tecnico per uno studio sul sistema
bibliotecario regionale e per alcune prestazioni di programmazione,
organizzazione e controllo in riferimento ad alcuni aspetti tecnici
ed organizzativi del funzionamento delle biblioteche
stesse.
Siamo ormai alla fine dell'anno e sarebbe utile conoscere i
contenuti e le proposte scaturite dallo studio sul sistema
bibliotecario regionale e sapere come si sta muovendo a proposito
l'Amministrazione regionale.
Si è parlato anche di rivedere la legge n. 30 del 30 luglio
1976, istitutiva delle biblioteche, o secondo altri pareri di
realizzarla in pieno, preparando un regolamento di attuazione e
intervento per risolvere alcuni problemi più pressanti.
Tenuto presente quanto espresso,
i sottoscritti Consiglieri regionali
INTERPELLANO
l'Assessore alla Pubblica Istruzione per sapere:
1) a che punto è e quali sono i contenuti dello studio che si
sta preparando sul sistema bibliotecario regionale e quali sono le
indicazioni che ne scaturiscono;
2) quali soluzioni sono state date nel frattempo a vari problemi
relativi al funzionamento delle biblioteche (concorsi per i vari
"capo servizio" nel sistema bibliotecario, istituzione biblioteche
di comprensorio, funzionamento delle commissioni comunali,
ecc.).
3) quali sono gli intendimenti della Giunta in riferimento ad un
apposito regolamento di attuazione della legge o una revisione
della stessa.
F.ti: Enzo Cout Ilio Viberti
PRESIDENTE:
Ha chiesto di illustrare l'interpellanza
inscritta al n. 14 il Consigliere Torrione, ne ha facoltà.
TORRIONE (P.S.I.):
Ritengo che le domande rivolte siano
abbastanza puntuali, per cui non richiedono una grossa
illustrazione.
C'è da dire, da un punto di vista generale, che è bene che
l'Assessorato metta mano alla legge n. 30 del 30.7.1976 perchè a
distanza di anni questa dimostra tutte le sue manchevolezze, al di
là del fatto che se si continua così, vengono meno i presupposti
per cui la legge era stata creata, cioè di dare diffusione alla
cultura sul nostro territorio.
Perchè sul nostro territorio? Perchè fra l'altro su questo
mancato obiettivo influisce la situazione determinante del
personale che agisce all'interno della struttura e certamente
l'Assessore ne sarà più al corrente di noi. La disparita di
trattamento sia sul piano retributivo sia sul piano della
collocazione in ruolo o meno, fa sì che nelle varie situazioni
comunali si evidenzino delle discrepanze che hanno poi delle
dirette conseguenze sul funzionamento di questo importantissimo
strumento di diffusione culturale. Se non arriva in fretta un
provvedimento che metta ordine in questa materia, bisognerà che
sotto certi aspetti si pensi a trattare i Comuni in maniera
diversa, perchè se i contributi sono erogati in egual misura è
chiaro che gli enti non si sentono mai stimolati a trattare il
personale in maniera uniforme.
Non abbiamo molto da aggiungere, tranne che vorremmo un impegno
preciso da parte dell'Assessore che questa legge venga rivista alla
luce dell'esperienza di tutti questi anni e di queste situazioni
che ormai ne impediscono un funzionamento corretto.
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
Oltre alla richiesta specifica fatta dal
Consigliere Torrione, vorremmo sottolineare ed aggiungere un paio
di cose. Siamo anche noi dell'idea che la legge istitutiva delle
biblioteche in Valle d'Aosta sia stata una legge importante che ha
finalmente permesso ai Comuni, tramite le Commissioni comunali per
le biblioteche, di creare una serie di attività di indubbio
interesse. Vogliamo sottolineare che sarebbe opportuno fare una
riflessione su questa legge per le biblioteche, sui servizi che
sono stati istituiti, intanto per cercare di allargare al massimo
l'esperienza e per fare in modo che nei Comuni dove non ci sono
ancora siano istituite le biblioteche comunali.
Sarebbe opportuno pensare a come mettere in contatto queste
Commissioni, ed in proposito terrei a sottolineare che proprio
nella legge erano previste le biblioteche di comprensorio. Ora le
biblioteche di comprensorio esistenti sono ben poche, meno ancora
sono quelle che esercitano fino in fondo il ruolo che è stato loro
assegnato.
Come abbiamo scritto nell'interpellanza, esistono anche altri
problemi che erano stati sollevati e discussi, abbastanza
ampiamente, in un convegno che era stato organizzato
dall'Associazione dei bibliotecari valdostani, tenutosi circa un
anno fa.
I problemi sono tanti e vanno dalla preparazione professionale
degli addetti al servizio al ruolo delle Commissioni comunali, che
vanno potenziate e riviste perchè ci sono dei problemi di
funzionamento, mentre sarebbe importante che fossero proprio le
Commissioni comunali a proporre ed a prendere delle iniziative,
senza aspettare che queste vengano proposte dal servizio delle
biblioteche. Pensiamo che dovrebbe essere questo il ruolo delle
biblioteche comunali, un ruolo già sottolineato nella legge, in cui
si diceva che le biblioteche comunali non dovrebbero essere solo
dei distributori di libri ma degli organismi in grado di
predisporre, in tutti i Comuni, una serie di iniziative allo scopo
di esaudire le esigenze culturali dei valdostani.
In occasione di questo convegno, l'Assessore si era assunto
degli impegni precisi. Si era detto che sarebbe stato opportuno uno
studio (che mi sembra fosse assegnato, con una deliberazione della
fine di maggio, ad un tecnico) sul sistema bibliotecario ed anche
per alcune prestazioni di programmazione, di organizzazione e di
controllo, in riferimento ad aspetti tecnici ed organizzativi del
funzionamento delle biblioteche e del servizio stesso.
Essendo passato un anno da questo convegno e parecchi mesi da
quando è stato assegnato l'incarico al tecnico, siamo dell'idea che
sarebbe opportuno cominciare a vedere quanto è scaturito da questo
studio e quali sono le indicazioni per cambiare quel che è
possibile.
Si era anche parlato, tempo fa, di una eventuale revisione della
legge, tant'è che era stata formata un'apposita Commissione, che
poi non si
è
più riunita; c'erano state anche richieste
alcune osservazioni per ciò che riguarda una eventuale modifica
della legge, cosa che avevamo avuto cura di preparare e di fare
avere allora (circa tre anni fa) al Presidente della Giunta, dopo
di che non abbiamo più avuto notizia nè di una modifica della
legge, nè è stata riunita ancora l'apposita Commissione che era
stata costituita, nè sappiamo cosa si stia decidendo da parte della
Giunta.
E' invece necessario affrontare questo problema al più presto
possibile. Da parte nostra vorremmo sapere cosa si sta facendo e ci
dichiariamo sin d'ora disponibili a verificare, in una apposita.
Commissione o nella Commissione consiliare competente, cosa può
essere fatto, portando eventualmente il nostro contributo.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Les deux interpellations touchent
différents arguments concernant le système régional des
bibliothèques: avant tout l'actualité de la loi de 1976, la façon
de laquelle les Communes ont, en ce qui concerne leur niveau, porté
application à cette loi, et la situation actuelle de services de
bibliothèques.
En principe je partage l'idée et la nécessité de revoir cette
loi dans le sens qu'en effet, après dix ans, nous avons la
possibilité de vérifier quelle était la partie importante et la
partie valable. Il
y
a sûrement des petites modifications à
faire, voire par exemple la partie des Commissions de gestion des
différentes bibliothèques, en conséquence du fait qu'il existe une
différente sensibilité par rapport aux problèmes des bibliothèques
et de la culture en général dans les réalités que nous avons en
Vallée d'Aoste. Cela doit nous servir pour modifier dans le sens
d'accepter une plus grande responsabilité face à ce genre de
problèmes.
Un autre problème important est celui justement du personnel qui
doit faire de façon que les bibliothèques existant sur le
territoire puissent fonctionner. Et là il est indéniable qu'on ne
peut pas supporter que des personnes qui font exactement le même
travail aient une situation d'ordre financier et juridique
différente sur le territoire. Là évidemment aussi il faut revoir le
tout.
Les engagements que j'avais pris lors de la réunion dont parlait
M. Cout, prévoyaient différentes étapes: une était celle de
modifier l'organigramme de l'Assessorat à l'Instruction Publique
sur la partie concernant le personnel des bibliothèques.
En effet, comme vous pouvez voir, au numéro 29 de ce même ordre
du jour que nous devons discuter ce matin, nous avons le concours
public qui concerne justement une place de vice dirigeant aux
bibliothèques, parce que tout le monde sait très bien que parmi les
inconvénients que l'application de cette loi a entraîné, c'était le
fait que depuis trop longtemps le service des bibliothèques n'a pas
de dirigeants. Il fallait absolument récupérer cette position et on
a pensé, sur la base d'expériences faites jusqu'ici, que c'était
utile diviser les responsabilités, c'est-à-dire d'un côté la partie
la plus technique et de l'autre la partie animation, pour faire de
façon qu'il y ait plus de disponibilité même sur le plan humain à
porter de l'avant ce que la loi prévoyait.
L'étude qu'on a confiée: il faut dire que le technicien a été
chargé premièrement de nous préparer un rapport sur la situation,
qu'il va nous présenter dans ces jours parce que ce n'est que
depuis six mois qu'on a confié cette étude, et si vous pensez que
pendant longtemps le service des bibliothèques n'a pas eu de
dirigeants, six mois c'est le minimum qu'on puisse donner pour
avoir des résultats au point de vue propositionnel.
Deuxièmement, on a demandé à ce monsieur de voir entre-temps de
quelle façon restructurer l'activité du service des bibliothèques,
pas les bibliothèques sur le territoire. Le travail a été fait de
façon satisfaisante et la chose est en train d'évoluer en termes
positifs et en termes très modernes, parce qu'on pense d'arriver à
cataloguer à travers des ordinateurs. Donc je crois que nous sommes
sur le bon chemin.
J'assure et je prends l'engagement formellement, comme
d'ailleurs j'avais déjà pris avant, de porter au plus tôt des
propositions modificatives qu'il faudra examiner en Commission,
mais je voudrais que l'on comprenne que ces propositions doivent
arriver après que les deux chefs de service aient commencé leur
travail et qu'ils aient aussi la possibilité de me signaler quelles
sont les nécessités, quelles sont les interventions à faire pour
améliorer cette activité à laquelle l'Administration attribue une
grande importance.
Moi même j'ai déjà toute une série de propositions, mais je
crois qu'il est indispensable de les vérifier directement avant
avec ce personnel.
Si dà atto che dalle ore 10,43 assume la Presidenza il Vice
Presidente Franco DE GRANDIS.
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
Ci auguriamo che al più presto si possa
arrivare alle modifiche che sono necessarie per ciò che riguarda la
legge del '76, perchè una delle nostre preoccupazioni è anche che
questa legge non è ancora completamente attuata ed anzi sarebbe
opportuno, con le eventuali modifiche della legge, pensare ad un
regolamento di attuazione per tutta una serie di questioni che sono
indefinite e che sono ancora in attesa di essere attuate.
Speriamo che possano prendere servizio al più presto i capi
servizio, per i quali vogliamo ricordare che nel 1978 era stato
bandito un concorso che non è mai stato espletato; forse se il
concorso fosse stato espletato in quel periodo non saremmo oggi qui
a dire che siamo in attesa che prendano servizio per poter
modificare qualcosa nelle biblioteche. Non si può dire che per
questo non ci siano delle responsabilità, è giusto invece
sottolineare queste carenze proprio per dire ancora una volta che è
necessario fare in fretta per arrivare ad un sistema bibliotecario
più efficiente.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Sono soddisfatto della risposta
dell'Assessore che era puntuale e circostanziata; l'auspicio che
faccio è che si vada in questa direzione con i tempi che
l'Assessore si è prefissato.
