Classificazione
GIUNTA REGIONALE



Oggetto del Consiglio n. 2843 del 13 luglio 2017 - Resoconto
OGGETTO N. 2843/XIV - Interrogazione a risposta immediata:
"Notizie in merito ai documenti rinvenuti all'interno della
scrivania nell'ufficio del Presidente della Regione".
Rosset (Presidente) -
Punto n. 3.02 all'ordine del
giorno. Ha chiesto la parola il consigliere Cognetta, ne ha
facoltà.
Cognetta (M5S) -
Con questa interrogazione a risposta
immediata volevo fare chiarezza non su come c'è stato il
ritrovamento, di cui abbiamo parlato prima e su cui non abbiamo
avuto chiarimenti, ma sul contenuto del ritrovamento stesso. Da
notizie ormai incontrollate - a questo punto è il caso di dirlo,
perché ci può essere tutto e il contrario di tutto - si viene a
sapere che ci sono forse
bancomat
, forse ci sono dei soldi o
forse no, forse ci sono dei documenti riferiti alla massoneria
oppure no, e così via. Io chiedo una cosa molto semplice: se i
documenti ritrovati all'interno della scrivania sono collegati a
lavori o servizi da fare o fatti dall'Amministrazione regionale, o
da una sua partecipata o controllata, e/o se riguardano questioni
come la quotazione di CVA o la gestione privata del casinò, o veda
lei cosa in qualche modo possa riguardare ciò che viene fatto
dall'Amministrazione.
Lei mi può tranquillamente rispondere che c'è il segreto, ma
potrebbe anche dirmi: non lo so, perché non li ho trovati io.
Sarebbe una risposta buona anche questa. Non violerebbe il segreto,
immagino. Se lei dicesse: non lo so, non li ho trovati io, uno già
si farebbe un'idea della questione. Attendo con impazienza.
Presidente -
Ha chiesto la parola il Presidente della
Regione, ne ha facoltà.
Marquis (SA) -
Mi dispiace, collega Cognetta, di non
poter esaudire la sua richiesta, per le stesse ragioni che avevo
spiegato poc'anzi. Mi auguro anche che le ragioni che stanno alla
base di questa interrogazione e i contenuti non siano elemento per
un'ulteriore puntata di quello che leggiamo sui giornali.
Presidente -
Per la replica, chiede la parola il
consigliere Cognetta, ne ha facoltà.
Cognetta (M5S) -
Non è che mi aspettassi altro, dopo
tutto questo dibattito durato due ore. Però, una cosa gliela devo
dire. Se non sbaglio - ma vado a memoria, quindi potrei sbagliare -
un ex generale, Inzerilli, si è occupato della sicurezza dei suoi
uffici, qualche tempo fa. Dovrebbe essere colui che ha gestito, in
qualche modo, tutta la parte sicurezza. Ora, se c'è una falla così
grande all'interno della sicurezza - falla che hanno raccontato
giornali - forse è il caso di chiamare questo signore, questo
generale adesso in pensione, e farci spiegare esattamente quale
sistema ha messo in piedi e se è possibile una falla del genere.
Questa mi sembra una cosa che, in qualche modo, potrebbe chiarire
qualche dubbio. Io non so se il generale è disposto a venire in
Commissione, però a questo punto sarebbe il caso, secondo me, di
chiamarlo e di farci spiegare esattamente com'è stato possibile
quello che hanno raccontato i giornali o se invece è assolutamente
impossibile.
