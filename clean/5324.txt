Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 216 del 6 aprile 1983 - Resoconto
OGGETTO N. 216/VII - PROPOSTA DI SALVAGUARDARE UNA "ZONA
UMIDA" ESISTENTE TRA I COMUNI DI BRISSOGNE E SAINT MARCEL.
(Interrogazione).
PRESIDENTE:
Do lettura dell'interrogazione presentata dal
Consigliere Carlassare.
INTERROGAZIONE
Sabato 19 marzo l'Associazione Ornitologica Valle d'Aosta ha
promosso una raccolta di firme in favore di una petizione (in
allegato il relativo comunicato stampa), da rivolgere alle autorità
regionali, affinchè venga salvaguardata e protetta una zona "umida"
che si estende dal ponte di Brissogne a quello di Saint Marcel tra
statale e autostrada.
Dette zona umida risulta essere particolarmente adatta alla
creazione di un'area di rispetto degli equilibri naturalistici
esistenti;
ritenendo molto interessante detta iniziativa,
INTERROGA
il Presidente della Giunta regionale per sapere se intende
operare per soddisfare la richiesta avanzata dall'Associazione
Ornitologica Valle d'Aosta e sottoscritta da numerosi
valdostani.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Già lo scorso anno con decreto
dell'Assessore all'Agricoltura e Foreste in data 30.6.1982, è stata
istituita l'oasi di protezione per quanto riguarda la caccia.
Quest'anno è pronto il decreto anche per la pesca. In realtà si
tratta di una zona interessante, più che per la questione sollevata
dal Consigliere Carlassare che ci ha trovati consenzienti, è
opportuno esercitare la dovuta sorveglianza su eventuali abusi che
eventualmente puniti proteggerebbero quella zona meglio forse che
un decreto.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE- (Dem.Prol.-N.S.)
: Mi fa piacere che la
questione stia a cuore al Presidente della Giunta, anche se non
sono un particolare conoscitore della materia; semplicemente ho
voluto, alla insaputa dell'Associazione, tengo a precisarlo,
sollevare questa questione perchè la salvaguardia di una zona molto
particolare mi pareva un'iniziativa corretta accanto alla
sensibilizzazione della popolazione. Sono convinto altresì che
nessun decreto sarebbe sufficiente, e con questo concordo con il
Presidente della Giunta, ma la cosa essenziale è quella di avere
una opinione pubblica sensibilizzata al massimo ed un numero
sufficiente di cittadini che si interessino alla salvaguardia degli
equilibri ecologici delle varie zone protette e non, e questa
iniziativa va in questo senso. Ringrazio per la fotocopia.
