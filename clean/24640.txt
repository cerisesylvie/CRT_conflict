Classificazione
CONSULTE COMMISSIONI E ORGANI COLLEGIALI



Oggetto del Consiglio n. 37 del 23 luglio 2008 - Resoconto
OGGETTO N. 37/XIII - Designazione dei rappresentanti della
Regione autonoma Valle d'Aosta per la nomina a membri del Comitato
misto paritetico previsto dalla legge 24 dicembre 1976, n. 898
"Nuova regolamentazione delle servitù militari", come modificata ed
integrata dalla legge 2 maggio 1990, n. 104.
Presidente
- La legge 24 dicembre 1976, n. 898,
concernente: "Nuova regolamentazione delle servitù militari", come
successivamente modificata, stabilisce che in ciascuna Regione è
costituito un Comitato misto paritetico di reciproca consultazione
per l'esame, anche con proposte alternative della Regione e
dell'Autorità militare, dei problemi connessi all'armonizzazione
tra i piani di assetto territoriale e di sviluppo economico e
sociale della Regione e delle aree subregionali ed i programmi
delle installazioni militari e delle conseguenti limitazioni, di
cui fanno parte sette rappresentanti della Regione, nominati dal
Presidente della Regione, su designazione, con voto limitato, del
Consiglio regionale, e che per ogni membro è nominato un supplente.
In seguito alla designazione ed elezione del nuovo Consiglio
regionale, è necessario procedere a nuove designazioni. La
Segreteria della Giunta ha fatto pervenire i seguenti nominativi:
per quanto riguarda i membri effettivi, Anello Donatello, De Marco
Fabio, Gambaro Mauro e Parisi Domenico; per quanto riguarda i
membri supplenti, De Marco Fabio, Gambaro Mauro e Parisi Domenico.
Ricordo che, ai sensi dell'articolo 11, terzo comma, della legge n.
11/1997, è previsto che, qualora non vi siano candidature valide
presentate, l'organo competente può provvedere a nominare o
designare persone che, pur non essendo iscritte all'albo,
possiedono i requisiti previsti all'articolo 4 e tenute presenti le
cause di esclusione evidentemente. Segnalo che i membri uscenti,
Sigg. Pasquettaz Edi e Roulet Gilberto, componenti effettivi, e
Gosatti Aurelio e Vizzi Antonio, componenti supplenti del Comitato,
non possono più essere designati avendo ricoperto per 10 anni
consecutivi il medesimo incarico. Propongo pertanto al Consiglio di
procedere alle designazioni di 7 membri effettivi e 7 supplenti per
la nomina in seno al Comitato misto paritetico per le servitù
militari.
Comunico che stamani la Conferenza dei Capigruppo, per quanto
riguarda i componenti effettivi, aveva individuato per la
maggioranza i candidati Anello Donatello Antonio, De Marco Fabio,
Gambaro Mauro e Parisi Domenico, mentre la minoranza aveva proposto
Fresi Biagio, Pasquali Licurgo e Tamone Leonardo. Per i componenti
supplenti la proposta della maggioranza era: Faedi Moreno, Gelmini
Mauro, Gobetto Remo e Paesani Federica, mentre quella della
minoranza era: Berlier Rinaldo, Berriat Oreste e Turcotti
Giampietro.
Sottopongo alla votazione del Consiglio le candidature.
Consiglieri presenti e votanti: 35
Schede valide: 35
Schede bianche: 0
Schede nulle: 0
Hanno riportato voti:
Membri effettivi
- Gambaro Mauro: 23
- Parisi Domenico: 22
- Anello Donatello Antonio: 20
- De Marco Fabio: 20
- Pasquali Licurgo: 13
- Fresi Biagio: 12
- Tamone Leonardo: 12
Membri supplenti:
- Gelmini Mauro: 23
- Faedi Moreno: 22
- Gobetto Remo: 22
- Paesani Federica: 21
- Turcotti Giampietro: 12
- Berlier Rinaldo: 11
- Berriat Oreste: 11
Presidente
- Li proclamiamo eletti.
Il Consiglio
Premesso che:
- la legge regionale 10 aprile 1997, n. 11, disciplina i
criteri e le procedure per le nomine e le designazioni di
competenza regionale e in particolare all'articolo 3 - primo comma
- stabilisce che le nomine indicate nell'allegato A sono attribuite
alla competenza del Consiglio regionale;
- la legge 24 dicembre 1976, n. 898, concernente "Nuova
regolamentazione delle servitù militari" come modificata ed
integrata dalla legge 2 maggio 1990, n. 104, all'art. 3, stabilisce
che in ciascuna regione è costituito un comitato misto paritetico
di reciproca consultazione per l'esame, anche con proposte
alternative della Regione e dell'autorità militare, dei problemi
connessi all'armonizzazione tra i piani di assetto territoriale e
di sviluppo economico e sociale della Regione e delle aree
subregionali ed i programmi delle installazioni militari e delle
conseguenti limitazioni, di cui fanno parte sette rappresentanti
della Regione, nominati dal Presidente della Regione, su
designazione, con voto limitato, del Consiglio regionale, e che per
ogni membro è nominato un supplente;
- in relazione al rinnovo del Consiglio regionale è
necessario procedere a nuove designazioni;
Ricordato che il Consiglio regionale, con provvedimenti n.
45/XII del 23 luglio 2003 e n. 187/XII del 5 novembre 2003, aveva
designato quali membri effettivi in seno al Comitato misto
paritetico per le servitù militari i Signori Dégioz Pietro, Gelmini
Mauro, Paesani Federica, Pasquali Licurgo, Pasquettaz Edi, Roulet
Gilberto e Tamone Leonardo, e quali membri supplenti i Signori
Bacca Vincenzo, Cavallaro Salvatore, Faedi Moreno, Gosatti Aurelio,
Mezzavilla Paolo, Todeschi Angelo e Vizzi Antonio;
Preso atto che, a seguito dell'attivazione da parte della
Segreteria della Giunta regionale della procedura prevista dalla
legge regionale 10 aprile 1997, n. 11, per la designazione di sette
membri effettivi e sette supplenti in seno al Comitato misto
paritetico, sono stati inseriti, con apposito provvedimento
dirigenziale, nell'albo regionale delle nomine e designazioni di
cui all'articolo 7 della L.R. 11/1997, i seguenti
nominativi:
Membri effettivi:
- Anello Donatello Antonio, nato ad Aosta l'1.07.1971,
residente a Gressan, Loc. Clerod, 37;
- De Marco Fabio, nato ad Aosta il 29.02.1980, residente ad
Aosta, Regione Talapé, 1;
- Gambaro Mauro, nato ad Aosta il 28.03.1956, residente ad
Aosta, Via Saint-Martin de Corléans, 51;
- Parisi Domenico, nato a Bova Marina il 14.03.1938,
residente ad Aosta, Via Plan des Rives, 3;
Membri supplenti:
- De Marco Fabio, nato ad Aosta il 29.02.1980, residente ad
Aosta, Regione Talapé, 1;
- Gambaro Mauro, nato ad Aosta il 28.03.1956, residente ad
Aosta, Via Saint-Martin de Corléans, 51;
- Parisi Domenico, nato a Bova Marina il 14.03.1938,
residente ad Aosta, Via Plan des Rives, 3.
Atteso che l'articolo 11 - terzo comma - della legge
regionale 10 aprile 1997, n. 11 prevede che, qualora non ci siano
candidature valide presentate, l'organo competente può provvedere a
nominare o designare persone che, pur non essendo iscritte
all'albo, possiedono i requisiti richiesti in relazione
all'incarico da conferire;
Ritenuto, pertanto, opportuno proporre al Consiglio di
procedere alla designazione di sette membri effettivi e sette
supplenti per la nomina in seno al Comitato misto paritetico per le
servitù militari, in possesso dei requisiti previsti all'articolo 4
della l.r. n. 11/1997 e tenute presenti le cause di esclusione e le
incompatibilità di cui ai rispettivi articoli 5 e 6 della predetta
legge regionale;
Richiamate le leggi 24 dicembre 1976, n. 898 e 2 maggio 1990,
n. 104, nonché la legge regionale 10 aprile 1997, n. 11;
Visto il parere favorevole rilasciato dal Segretario generale
della Presidenza del Consiglio, ai sensi del combinato disposto
degli articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Delibera
di designare quali membri effettivi per la nomina in seno al
Comitato misto paritetico per le servitù militari i
Signori:
- Anello Donatello Antonio, nato ad Aosta il 1° luglio
1971;
- De Marco Fabio, nato ad Aosta il 29 febbraio 1980;
- Fresi Biagio, nato a Olbia (SS) l'8 aprile 1945;
- Gambaro Mauro, nato ad Aosta il 28 marzo 1956;
- Parisi Domenico, nato a Bova Marina il 14 marzo
1938;
- Pasquali Licurgo, nato a Fanano (MO) il 14 giugno
1927;
- Tamone Leonardo, nato ad Aosta il 15 maggio 1940;
e quali membri supplenti i Signori:
- Berlier Rinaldo, nato ad Aosta il 10 novembre 1940;
- Berriat Oreste, nato ad Aosta il 20 novembre 1940;
- Faedi Moreno, nato ad Aosta il 19 novembre 1964;
- Gelmini Mauro, nato a Castellamonte il 3 giugno
1964;
- Gobetto Remo, nato a Torino il 22 aprile 1938;
- Paesani Federica, nata ad Aosta l'8 marzo 1972;
- Turcotti Giampietro, nato ad Aosta il 16 giugno
1936.
