Classificazione
ASSISTENZA SANITARIA E OSPEDALIERA
ASSISTENZA SOCIALE
Assistenza socio-sanitaria



Oggetto del Consiglio n. 1235 del 20 maggio 2015 - Resoconto
OGGETTO N. 1235/XIV - Interpellanza: "Problematiche
riguardanti la distribuzione dei presidi per il monitoraggio della
glicemia ai pazienti diabetici".
Presidente -
Per l'illustrazione, ha chiesto la parola il
Consigliere Fabbri, ne ha facoltà.
Fabbri (UVP) -
Grazie Presidente.
Scendiamo dagli elicotteri e dal cielo e riportiamo i piedi per
terra e parliamo oggi qui e portiamo in Consiglio Valle le istanze
di una cospicua parte dei nostri concittadini, che sono affetti da
una grande malattia: si tratta di migliaia di persone a cui è stato
diagnosticato uno dei tipi di diabete. Dicevo che il numero di
persone è veramente alto e, stando agli studi di epidemiologia,
questo numero di persone sta aumentando sempre di più, un aumento
che è dovuto a numerose cause: una fra tutte è un tipo di
alimentazione scorretta, eccessivamente calorica, che poi sia in
gioventù, che poi nella tarda età si paga con queste malattie di
tipo metabolico, ma non solo per questi motivi, anche perché,
bisogna dirlo, si sta sviluppando quella che è una campagna
informativa cui segue una diagnostica che è in atto a livello del
nostro sistema sanitario regionale che mette in luce queste
persone, che sono ammalate, non sanno di esserlo e che quindi con
una buona prevenzione, come si sta facendo, possono poi
essere...come possiamo dire? curate in tempo affinché le gravi
conseguenze di queste malattie possano venire in qualche modo
prevenute. Ci sono anche tanti altri pazienti che non vogliono
essere in qualche modo essere diagnosticati per mille motivi e che
con questo tipo di atteggiamento da struzzo vanno poi incontro a
problemi di salute notevolissimi. Questi tipi di paziente
abbisognano, come sappiamo, di cure particolarmente frequenti, di
essere seguite dalla nostra struttura sanitaria con una regolarità
che è molto molto onerosa. Sappiamo inoltre che loro stessi debbono
monitorare la loro malattia con l'uso di quei presidi sanitari che
fortunatamente il nostro sistema sanitario regionale può dare loro
e lo dà diciamo con puntualità. Abbiamo però raccolto ultimamente
le proteste di diabetici che lamentano che tale tipo di
distribuzione ha subito ultimamente un peggioramento
nell'organizzazione dei tempi e nei luoghi della distribuzione. A
giustificazione di queste lamentele bisogna anche considerare che,
sempre a causa dei tagli che sono stati fatti nella sanità,
chiaramente c'è meno personale disponibile, per cui questo
peggioramento può essere in qualche modo ascritto anche a questi
tipi di difficoltà. Siamo qui a chiedere all'Assessore se e come
risponde a questa protesta dei cittadini, si chiede quindi di porre
rimedio anche per la dovuta considerazione che dobbiamo a queste
persone che, a causa della loro malattia, sopportano già dei disagi
e dei problemi notevoli. Grazie.
Presidente
- Per la risposta, ha chiesto la parola
l'Assessore Fosson, ne ha facoltà.
Fosson (UV)
- Si, grazie Presidente.
Come lei ha correttamente detto, siamo in una fase di
riorganizzazione per eliminare gli sprechi, recuperare le risorse e
quindi con la necessità di riorganizzare dei servizi e questo è
evidente a tutti, lei lo ha detto, anche se poi magari sui settori
in cui riorganizzare non siamo tutti d'accordo. Qualche volta
questo percorso genera dei disservizi, questa volta è successo e mi
dispiace e chiedo anche scusa per questo, nel senso che la
distribuzione avviene per grossi quantitativi in diverse sedi e in
questo periodo c'è stata la chiusura della sede di Variney per la
delocalizzazione in via Guido Rey. Poteva essere fatto meglio, nel
senso che la comunicazione non è stata efficace e questi disservizi
potevano essere limitati, nel senso che sempre di più le strutture
sul territorio devono interfacciarsi con la struttura
Comunicazione. Se non altro i cittadini devono essere informati ma
ripeto, il disservizio c'è stato. Noi distribuiamo le cartine in 14
sedi e la chiusura dello spazio di Variney, per metterlo in via
Guido Rey, ha permesso di recuperare del personale in modo da
limitare il blocco in atto delle assunzioni. Non sono stati
segnalati bene gli orari e poi vi sono stati problemi con nuova
gestione della distribuzione computerizzata, perché siamo in una
fase di grande trasformazione e riorganizzazione della ricetta, un
giorno; in via Guido Rey, i computer non hanno funzionato e non si
è riusciti a riattivare la procedura cartacea.
In una Regione che ha una particolare attenzione alla patologia
diabetica, i numeri indicano 5.183 diabetici in carico al SSR e,
purtroppo, è una patologia in aumento. Quando studiavamo noi si
diceva che il diabete era una malattia dell'epoca dovuta dalla
ricchezza, ma adesso ci sono note anche altre cause oltre
all'alimentazione e in ogni caso i pazienti stanno aumentando. Noi
abbiamo uno dei tassi di ospedalizzazione per pazienti diabetici
minore di tutt'Italia: questo perché c'è un'assistenza sul
territorio di un certo tipo, come ad esempio tutta un'attività
preventiva sul piede diabetico.
I dati della Chirurgia vascolare, dicono che gli interventi su
patologie periferiche, che sono la conseguenza soprattutto del
diabete, sono diminuite del 20 percento negli ultimi anni. C'è un
ruolo, dobbiamo riconoscerlo - e qui colgo l'occasione per
ringraziarle - delle associazioni dei diabetici, che si adoperano
fattivamente nella distribuzione di cartine. Per esempio, in via
Guido Rey, sono presenti dei volontari dell'associazione per
facilitare la distribuzione, quindi è un notevole contributo. Io
penso di avere già detto tutto, però in modo programmatico mi sono
anche posto la domanda sul perché ci devono essere queste
distribuzioni nei distretti che viceversa non potrebbero essere
fatte dalle farmacie? Abbiamo parlato di farmacie di servizio, con
la compatibilità dei costi, affinché le strisce vengano in esse.
L'USL acquistandole a prezzi vantaggiosi, potrebbe fornirle alle
farmacie, che comunque registrerebbero in modo preciso tutte le
fasi gestionali. Potrebbe, secondo me, essere una buona soluzione,
per un'attenzione ulteriore al diabetico a cui ho sempre creduto
rispetto alle farmacie di servizio con funzioni maggiori sul
territorio. Grazie.
Presidente
- Grazie Assessore. Per la replica, ha chiesto
la parola il collega Fabbri, ne ha la facoltà.
Fabbri (UVP)
- Sì, innanzitutto la ringrazio per la
risposta. Diciamo che, inserendo in questo caso particolare un
discorso più generale, è chiaro che in malattie di questo tipo, che
vedono, come dicevamo, coinvolte sempre più persone, sempre più
pazienti, l'ottica della prevenzione ha una funzione fondamentale.
Noi qui in Valle d'Aosta abbiamo delle strutture sanitarie, bisogna
dire, bisogna ammettere che funzionano, che sono estremamente
attive. Purtroppo si devono confrontare con un territorio
estremamente parcellizzato, per cui giustamente l'idea di sfruttare
tutte quelle che sono le possibilità che ci sono nella regione mi
trova perfettamente d'accordo con quello che dice lei, a parità di
costi, chiaramente, perché non si può certamente chiedere un
maggior costo di distribuzione di prodotti che non devono, appunto,
gravare ulteriormente sui costi dell'USL. Detto questo, però si può
veramente cercare di...come possiamo dire? favorire il paziente che
si trova disagiato, in quanto il nostro territorio, come vi dicevo,
è estremamente parcellizzato, ma dove altre strutture di tipo
sanitario sono diffusissime sul territorio, per cui con buona
volontà, cercando di trovare una soluzione giusta, io spero che si
possa effettivamente trovare una soluzione che, a parità di costi
chiaramente, possa soddisfare quelle che sono le esigenze dei
pazienti. Ricordando che le distribuzioni, come vengono fatte fino
ad adesso, per quanto lei mi diceva abbastanza capillari, però
anche quelle chiaramente per quanto capillari possano essere non
possono coprire tutto il territorio...hanno anche quelle dei costi,
perché le distribuzioni sono costose e devono essere concentrate in
determinati orari, mentre gli altri tipi di distribuzione possono
avere veramente un
range
molto più ampio. Grazie.
Presidente
- Grazie. Punto 15 all'ordine del giorno.
