Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 897 del 11 dicembre 1989 - Resoconto
OGGETTO N. 897/IX - CAVE APERTE IN PROSSIMITA' DELLA FRAZIONE
CHAMPLONG DESSUS IN COMUNE DI VILLENEUVE. (Interrogazione con
risposta scritta)
PRESIDENTE:
Do lettura dell'interrogazione con risposta
scritta in oggetto, presentata dal Consigliere Riccarand ed
iscritta al punto 4 dell'ordine del giorno.
INTERROGAZIONE CON RISPOSTA SCRITTA
RICORDATO che già nel febbraio 1988 il Gruppo di Nuova Sinistra
aveva sollevato il problema delle due cave che erano state aperte
in prossimità della frazione di Champlong Dessus in Comune di
Villeneuve;
RICORDATO che in tale occasione l'Assessore regionale
all'Agricoltura, Foreste ed Ambiente naturale aveva affermato che
le due imprese autorizzate si sarebbero limitate ad un prelievo dei
blocchi superficiali senza realizzare scavi ;
CONSTATATO che da ormai due anni proseguono i lavori con
realizzazione di scavi che hanno provocato evidenti squarci nella
montagna;
APPRESO, altresì, che per permettere ai camion di giungere fino
al villaggio di Champlong Dessus è stata allargata una strada
interpoderale senza preoccuparsi di avere il consenso di
consorzisti e senza dare loro una indennità per l'utilizzo della
strada;
RILEVATO, infine, che il traffico di grossi camion che passa
proprio al centro di Champlong Dessus disturba la tranquillità e la
sicurezza di un villaggio che è in grado di avere una buona
prospettiva di sviluppo legata all'agricoltura e al turismo;
il sottoscritto Consigliere regionale
INTERROGA
l'Assessore regionale ai Lavori Pubblici e l'Assessore regionale
all'Agricoltura, Foreste ed Ambiente Naturale per sapere:
1) se è stato fatto un controllo sui lavori in corso nelle due
cave create in prossimità di Champlong Dessus in Comune di
Villeneuve e quali rilievi sono stati fatti dai competenti uffici
della Regione;
2) come si pensa di intervenire per eliminare il disagio
provocato fra gli abitanti di Champlong Dessus dal traffico di
automezzi pesanti;
3) quale risposta si intende dare ai consorzisti della strada
interpoderale che lamentano di non essere stati adeguatamente
consultati e di non avere ricevuto nessun indennizzo per l'utilizzo
della strada;
4) se esiste un progetto di ripristino ambientale delle due aree
in cui si sta scavando.
PRESIDENTE:
All'interrogazione con risposta scritta testé
letta è stata data risposta con lettera n. 1938 in data 7 dicembre
1989.
