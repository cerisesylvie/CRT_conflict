Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 336 del 10 maggio 1983 - Resoconto
OGGETTO N. 336/VII - DISEGNO DI LEGGE CONCERNENTE:
"SOPPRESSIONE DEI PATRONATI SCOLASTICI E DEL CONSORZIO REGIONALE
DEI PATRONATI SCOLASTICI".
PRESIDENTE:
La parola all'Assessore alla Pubblica
Istruzione Viglino; ne ha facoltà.
MARIA IDA VIGLINO - (U.V.):
Cette loi est simplement
l'extension à la Région de la loi n°616 et le rapport est
suffisamment clair. Je n'ai donc pas grand chose à ajouter à
cela.
PRESIDENTE:
La parola al Consigliere Cout; ne ha
facoltà.
COUT - (P.C.I.):
Siccome per una serie di disguidi in
Commissione non abbiamo potuto avere alcuni chiarimenti su questa
legge, vorrei riuscire a capire come mai, pur dovendo avvenire il
passaggio dei beni e del personale entro il 30 giugno del 1978,
questo avviene solo ora. Vorrei inoltre conoscere, relativamente ai
mobili, agli immobili ed ai rapporti giuridici, cosa effettivamente
passerà ai comuni, anche per ciò che riguarda il Personale. A me
risulta che, sia per quanto riguarda il personale sia per quanto
riguarda gli immobili, i trasferimenti ai comuni saranno molto
limitati.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Quello che rende lieta questa
discussione è che il Consigliere Cout ha la bontà di rispondersi da
solo. Il Consigliere Cout ha chiesto perchè c'è ritardo; perchè non
c'è personale, mentre l'unica questione rilevante riguarda
quell'immobile, che è qui vicino, di cui si è discusso a lungo come
piano regolatore del Comune di Aosta. Essendo la variante 10, dopo
alcune vicissitudini, pervenuta alla Regione, avendo il Comune
stabilito che comunque si decida l'edificio dovrà essere demolito,
presentiamo il disegno di legge in materia. Fino a quando, però,
tra Regione e Comune, esisteva una differenza di interpretazione su
quello che si doveva fare in questo caso, la legge non poteva
essere presentata perchè mancava la variante 10. Cioè mancava un
piano regolatore che dicesse quale era là destinazione
dell'immobile in questione che è poi l'unico bene dei Patronati
scolastici in Valle d'Aosta.
PRESIDENTE:
Passiamo all'esame dell'articolato; do
lettura dell'art. 1:
ART. 1
La presente legge determina modalità e criteri per il
passaggio dei beni del personale dei patronati scolastici e del
Consorzio regionale ai Comuni, ai sensi dell'art. 3 della legge
16.5.1978, n. 196 e dell'art. 45 del Decreto del Presidente della
Repubblica 24.7.1977, n. 616.
Le funzioni di assistenza scolastica già spettanti ai
Patronati Scolastici ed al Consorzio sono esercitate dai Comuni in
connessione con ogni altro intervento in materia di diritto allo
studio.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2:
ART. 2
I Presidenti o i Commissari di Patronati Scolastici, in
carica alla data della soppressione degli enti medesimi, entro 30
giorni dall'entrata in vigore della presente legge, effettueranno
l'inventario dei beni immobili e mobili di proprietà dell'Ente,
l'individuazione e la descrizione di ogni altro rapporto giuridico
del personale dipendente in servizio alla stessa data, e li
trasmetteranno alla Giunta Regionale e al Comune
competente.
Qualora gli organi di cui al comma precedente non provvedano
agli adempimenti in esso previsti, ad essi provvederà un
Commissario nominato dal Consiglio Comunale.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3:
ART. 3
I beni immobili e mobili, i rapporti giuridici di cui al
precedente articolo, facenti capo a ciascun patronato scolastico,
passano al Comune competente.
Al suddetto Comune è altresì trasferito il personale
dipendente dal patronato scolastico, con rapporto di lavoro a tempo
indeterminato.
I trasferimenti di cui ai commi precedenti sono disposti con
deliberazione della Giunta comunale, in base alle operazioni
effettuate a norma del precedente articolo.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 5:
ART. 5
All'inquadramento del personale nei ruoli organici dei
Comuni, che ha effetto dal 1° gennaio 1983, si provvede con le
modalità previste dalla normativa vigente.
Fino alla definizione dell'inquadramento di cui al precedente
comma, al personale interessato continuano ad applicarsi, da parte
dei Comuni, le norme relative allo stato giuridico e al trattamento
economico in godimento presso i patronati scolastici e i consorzi
dei patronati di appartenenza.
A decorrere dalla data di inquadramento tale personale sarà
iscritto, ai fini del trattamento di assistenza, previdenza e
quiescenza, all'I. N. A. D. E. L. e alla C.P.D.E.L.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 6:
ART. 6
I Comuni subentrano nella titolarità di tutti i rapporti
attivi o passivi e processuali in corso alla data del 31.12.1982
facenti capo al disciolto Patronato.
PRESIDENTE:
Lo metto in approvazione;
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 7:
ART. 7
I beni, il personale, i rapporti giuridici appartenenti al
Consorzio dei Patronati Scolastici sono attribuiti al competente
Comune di provenienza, secondo le modalità previste dalla presente
legge.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Il Consiglio è chiamato ad esprimersi sul
complesso della legge mediante votazione segreta.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
