Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3372 del 7 maggio 1992 - Resoconto
OGGETTO N. 3372/IX Approvazione della variante in corso
d'opera interessante il lotto n. 14 - deviazione S.S. n. 507 di
Cogne - del tronco Morgex-Sarre del raccordo autostradale
valdostano.
Presidente
Do lettura della delibera in
oggetto.
Deliberazione Il Consiglio
Premesso:
- che il Consiglio regionale, con deliberazione n. 2540/VIII del
15 gennaio 1987 ha approvato il progetto esecutivo del raccordo
autostradale valdostano tra il sistema tangenziale di Aosta ed il
Traforo del Monte Bianco, delegando la Giunta regionale ad
approvare il progetto esecutivo delle varianti;
- che lo stesso Consiglio regionale, con deliberazione n.
1416/IX del 17 ottobre 1990, nel modificare la propria precedente
deliberazione, ha stabilito che tutte le varianti al progetto
esecutivo del raccordo autostradale valdostano, per le quali non è
intervenuta fino a quel momento approvazione con deliberazione
della Giunta regionale, dovranno essere approvate dal Consiglio
regionale, previo parere espresso dalle competenti Commissioni
consiliari permanenti;
Atteso che la società R.A.V. - Raccordo Autostradale Valle
d'Aosta S.p.A. - ha presentato un progetto esecutivo relativo alla
variante in corso d'opera tronco Morgex-Sarre - lotto n.14 -
deviazione s.s. n.507 di Cogne di cui agli elaborati seguenti:
Tronco: Morgex-Sarre - variante- svincolo di Aosta Ovest
- planimetria scala 1:2000
- Sezione tipo rampe
Visto il parere favorevole del Comitato regionale per la
pianificazione territoriale (C.R.P.T.), espresso con nota
n.102/CRPT del 2 agosto 1991 in ordine alla variante in corso
d'opera di cui sopra;
Accertato che risultano interessati, direttamente o
indirettamente, dai lavori in oggetto, i territori dei Comuni di
Aymavilles, Sarre e Saint-Pierre e che tali comuni hanno espresso,
ai sensi dell'articolo 51 del d.p.r. 22 febbraio 1982, n.182,
parere favorevole, rispettivamente con deliberazioni consiliari
n.58 del 12 agosto 1991, n. 203 del 18 settembre 1991 e n.65 del 2
agosto 1991;
Visto il parere della Soprintendenza regionale per i beni
culturali e ambientali, di cui alla nota prot. 6881/BC del 30
agosto 1991;
Vista la deliberazione della Giunta regionale n.573 del 20
gennaio 1992, con la quale è stato espresso il parere ai sensi
dell'articolo 51 del D.P.R. 22 febbraio 1982, n.182;
Visto il parere della III Commissione consiliare permanente;
delibera
di approvare il progetto esecutivo relativo alla variante in
corso d'opera del tronco autostradale Morgex-Sarre - lotto n.14 -
deviazione S.S. n.507 di Cogne.
Presidente
La parola al Presidente della
Giunta.
Bondaz (DC)
Credo che non ci sia da illustrare
molto, in quanto nella deliberazione sono state inserite tutte le
richieste che dovevano essere fatte sia in Commissione che in CRPT,
ai comuni interessati per l'approvazione di questa piccolissima
variante.
La Commissione consiliare ha dato il suo parere favorevole a
maggioranza, con un unico voto contrario.
Credo che questa variante possa essere considerata
indispensabile per un miglior adattamento dell'autostrada, quindi
dei servizi che l'autostrada deve dare alla collettività e credo
possa essere approvata dal Consiglio.
Presidente
Se non ci sono richieste d'intervento
possiamo votare.
Esito della votazione:
Presenti e votanti: 32
Favorevoli: 31
Contrari: 1
Il Consiglio approva all'unanimità.
