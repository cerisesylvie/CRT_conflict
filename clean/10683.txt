Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1676 del 19 dicembre 1990 - Resoconto
OGGETTO N. 1676/IX - Concorso pubblico, per titoli ed esami,
per la nomina al posto di ingegnere nell’ambito
dell’assessorato alle finanze.
Presidente - Do lettura del testo della delibera:
Il Consiglio
- richiamate le leggi regionali 30 aprile 1980, n. 18 e 24
ottobre 1989, n. 68;
delibera
1) di approvare il sottoriportato bando di concorso per
l’espletamento del concorso pubblico, per titoli ed
esami, per la nomina al posto di ingegnere
nell’ambito dell’Assessorato delle
Finanze, stabilendo che il termine di pubblicazione sia ridotto a
45 giorni ai sensi dell’articolo 84 della legge
regionala 28 luglio 1956, n. 3;
2) di delegare alla Giunta regionale gli atti necessari
all’espletamento del concorso di cui trattasi, ivi
compresa l’approvazione della graduatoria finale e
la nomina del vincitore.
(bando di concorso)
... omissis ...
Presidente
- Ha chiesto di parlare il Presidente Bondaz,
ne ha facoltà.
Bondaz (DC)
- Chiederei alla cortesia del Consiglio
regionale non solo l’approvazione dei concorsi che
sono stati inseriti in via d’urgenza
nell’ordine del giorno del Consiglio, ma anche
l’approvazione dei concorsi che sono inseriti dal
punto 39 al punto 43 dell’ordine del giorno del
passato Consiglio, che riguardano concorsi pubblici per titoli ed
esami.
E’ necessario che vengano approvati entro la fine
dell’anno, altrimenti scatterebbero delle norme e
degli accordi che sono stati assunti con i Sindacati, quindi con
l’impossibilità da parte di personale interno di
poter concorrere a certi posti non avendo il titolo necessario.
Presidente
- Colleghi Consiglieri, ci sono obiezioni
perchè si facciano adesso tutti i concorsi, cioè quelli iscritti
nell’ordine del giorno suppletivo e quelli già
iscritti e non trattati dal 39 al 43?
Ovviamente devono essere letti gli oggetti uno per uno e per
ogni oggetto deve seguire la votazione.
Non ci sono obiezioni, quindi iniziamo con
l’oggetto n. 14/A che pongo in votazione:
Esito della votazione
Presenti, votanti e favorevoli: 31
Il Consiglio approva all’unanimità
***
