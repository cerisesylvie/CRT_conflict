Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1221 del 8 marzo 1995 - Resoconto
SEDUTA POMERIDIANA DELL'8 MARZO 1995
OGGETTO N. 1221/X Iscrizione all'ordine del giorno di nuovo
oggetto.
Deliberazione Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso la
sottoriportata risoluzione rinviandone la trattazione alla prossima
adunanza consigliare:
Risoluzione
Richiamate le preoccupazioni più volte espresse dal Consiglio
regionale della Valle d'Aosta in merito al pericolo rappresentato
dalla Centrale nucleare Superphénix di Creys-Malville;
Rilevato che recentemente il Consiglio regionale del Piemonte,
vari Enti Locali valdostani e piemontesi e numerose associazioni
hanno protestato contro la riattivazione della centrale
Superphénix;
Evidenziato che la centrale di Creys-Malville ha avuto negli
ultimi anni numerosi incidenti che evidenziano il suo scarso
livello di sicurezza;
il Consiglio regionale della Valle d'Aosta
Ribadisce
le preoccupazioni della Valle d'Aosta per il pericolo
rappresentato dalla centrale di Creys-Malville;
Chiede
alle competenti autorità di decidere la definitiva chiusura
dell'impianto;
Impegna
la Giunta regionale ad assumere le iniziative opportune per
sostenere in tutte le sedi la necessità della chiusura definitiva
della centrale di Creys-Malville.
F.to: Viérin M. - Chiarello
Presidente Ha chiesto la parola il Vicepresidente Viérin
Marco.
Viérin M. (PpVA) Per chiedere l'iscrizione all'ordine del giorno
di una risoluzione in merito alla centrale nucleare di
Creys-Malville. Penso che le fotocopie siano già state fatte. É una
discussione che abbiamo già affrontato nella seduta del 22, in
merito alle interpellanze presentate sia dal sottoscritto che dai
Consiglieri Chiarello e Collé, pressoché identiche.
Abbiamo presentato insieme questa risoluzione, chiediamo che sia
iscritta all'ordine del giorno.
Presidente Ha chiesto la parola il Presidente della Giunta,
Viérin Dino.
Viérin D. (UV) Je ne suis pas contre l'inscription à l'ordre du
jour. Je voudrais simplement par la suite savoir, compte tenu du
fait qu'il s'agit d'un point d'une certaine importance, si ce ne
serait pas mieux de l'inscrire et ensuite demander que l'on discute
de ce thème au cours du prochain Conseil.
Si c'est pour l'inscrire, je suis tout à fait d'accord de
l'inscrire, mais par la suite je demanderais aux conseillers qui
l'ont présenté de pouvoir le discuter au cours de la prochaine
séance, pour approfondir les différents thèmes et surtout les
retombées qui sont liées à des décisions de ce genre.
Presidente Ha chiesto la parola il Vicepresidente Viérin
Marco.
Viérin M. (PpVA) Nelle premesse avevo ricordato che già lo
scorso Consiglio avevamo presentato questo problema ed avevamo già
trovato un'intesa verbale di adottare comunque un deliberato da
parte di questo Consiglio, che impegnasse la Giunta in tal
senso.
Concordo però, se questa è la richiesta, di discuterne nel
prossimo Consiglio.
Presidente Pongo in votazione l'iscrizione della
risoluzione.
Presenti, votanti e favorevoli: 25
Il Consiglio approva all'unanimità
