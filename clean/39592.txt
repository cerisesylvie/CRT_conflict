Classificazione
CASA DA GIOCO



Oggetto del Consiglio n. 2722 del 9 maggio 2017 - Resoconto
OGGETTO N. 2722/XIV - Interrogazione: "Formazione di
poker-boy al ruolo di changeur presso la Casa da gioco di
Saint-Vincent".
Rosset (Presidente) -
Punto n. 9 all'ordine del giorno.
Ha chiesto la parola l'assessore Chatrian, ne ha facoltà.
Chatrian (ALPE) -
Sono giorni importanti per la nostra
casa da gioco. Ho l'occasione con questa iniziativa di rispondere
puntualmente al collega Cognetta, sui quesiti che pone al
sottoscritto e al Governo regionale. Comunico alcune precisazioni
che mi sono state fatte dalla società, come premessa per poter
mettere a fuoco cosa l'azienda stessa ha fatto in questi sei anni,
per quanto riguarda la somministrazione di lavoro ai cosiddetti
poker boy
. I corsi di formazione per i poker boy sono stati
svolti a partire dal 2010 dalla GI Group, società interinale che
collaborava con la casa da gioco, con l'utilizzo, in qualità di
istruttori, di personale interno alla casa da gioco. Le prestazioni
degli istruttori, così come il noleggio delle auto, venivano
fatturati direttamente alla GI Group.
Il 15 settembre 2016 - questo è un passaggio importante, legato
all'iniziativa che lei ci sottopone - è stato sottoscritto un nuovo
accordo sindacale per l'attivazione del lavoro intermittente. I
contratti conseguenti all'accordo sono stati sottoscritti da 40
persone: c'è stato un accordo tra l'azienda e i
dealer
, i
poker boy. I lavoratori intermittenti sono stati sottoposti a
esami, effettuati a seconda dei corsi ai quali i singoli avevano
partecipato, con l'obiettivo di valutare il grado di formazione e
quindi l'idoneità a svolgere la mansione di
croupier
. Quindi
ogni singolo dealer ha fatto due o tre corsi, è stato abilitato e
ha l'idoneità a svolgere la mansione di croupier.
In occasione del
gala
del 17 e 18 febbraio, quindi
qualche mese fa - questo è quanto mi certifica l'azienda, collega
Cognetta - non essendo disponibile personale tecnico interno alla
casa da gioco abilitato, in quanto impegnato in altri reparti, al
fine di poter offrire un servizio alla clientela dello
chemin de
fer
, si è provveduto a formare e a esaminare in qualità di
changeur
cinque poker boy. Visto il tempo ristretto a
disposizione per la formazione - così mi dice l'azienda - (due
giorni), le unità necessarie sono state individuate tra coloro che
avevano come qualifica quella di "responsabile area poker torneo".
In sintesi queste sono certificazioni che l'azienda mi fornisce.
Sul perché si sia arrivati così a ridosso a formare dei poker boy,
capisce che non è mi è dato saperlo, ma questa è l'organizzazione
interna aziendale.
L'azienda precisa anche che, in base all'accordo sindacale, il
compenso orario pagato ai poker boy è pari a 9,29 euro lordi, a cui
si aggiungono i ratei della tredicesima, della quattordicesima
mensilità e delle ferie, che vanno aggiunti a quel compenso.
L'importo riportato nelle premesse dell'interrogazione sarebbe
dunque comprensivo delle mance, provento aleatorio non
quantificabile, in quanto all'interno della casa da gioco ogni
reparto ha un proprio sistema di gestione e di suddivisione delle
stesse. Non entro nel merito, però mi sembra di aver spiegato che
all'interno della casa da gioco ogni reparto ha un proprio sistema
di gestione delle mance.
Fatte queste dovute premesse per mettere in evidenza un
perimetro di cosa è stato fatto dall'azienda, passo a rispondere
alle domande. La prima: "se saranno formati altri poker boy a ruolo
di changeur". La società comunica che allo stato attuale non sono
previsti corsi di formazione di altri poker boy nel ruolo di
changeur.
La seconda: "se esiste una rotazione delle chiamate dei poker
boy". La società fa sapere che gli intermittenti sono chiamati
secondo dei criteri. Collega Cognetta, dato che diverse volte
abbiamo affrontato in questi mesi e in questi anni la questione del
come avvenga la rotazione, le dico che da una parte c'è un accordo
e dall'altra c'è una procedura. Questo è quanto ha fatto l'azienda
in questi anni.
I criteri sono i seguenti. Le richieste avvengono in base
all'idoneità ai vari giochi perché i diversi dealer sono abilitati
per più o per meno giochi. Nell'interesse dell'attività di
produzione vengono avviati ai tavoli da gioco coloro i quali
risultano essere più preparati; quindi le dico che c'è un passaggio
di natura discrezionale. A parità di abilitazione, tranne alla
fair roulette
, dove l'inserimento dei dealer è più
complesso, l'ordine di chiamata avviene in base al numero di
convocazioni già effettuate: viene contattato per primo il dealer
con minori giornate lavorative. A livello di procedura, chi ha
lavorato di meno viene contattato prima. Se l'intermittente
interpellato non è disponibile o non risponde alla telefonata, si
passa immediatamente a quello successivo. Il contratto di lavoro
intermittente stipulato non presenta però l'obbligo di risposta
alla chiamata: questo è un passaggio importante da mettere in
evidenza. Cerco di riassumere, perché è importante: le procedure
dell'azienda per gli intermittenti si riferiscono all'idoneità del
lavoratore allo svolgimento del gioco, alla disponibilità del
medesimo, al numero di chiamate ricevute in precedenza, in modo
tale da garantire la presenza operativa necessaria e una uniformità
del monte chiamate. Questo è in riferimento al secondo quesito che
mi pone.
Prima di rispondere al terzo, dico che avremo modo di entrare
nel dettaglio e nel merito, anche affrontando il piano industriale
di rilancio e di ristrutturazione dell'azienda. Lei alla terza
domanda mi chiede: "dove è possibile verificare che tale rotazione
avvenga", perché lo sappiamo che la rotazione non è così
procedurale, come le ho appena risposto per la seconda domanda.
Pertanto ho chiesto all'azienda chi fa che cosa e chi decide cosa:
io penso che sia fondamentale. L'azienda dichiara che è l'ufficio
servizi, nella persona di Domenico Avati, che si occupa di
effettuare le varie chiamate in base alle esigenze e nel rispetto
dei criteri appena descritti.
Penso di aver cercato di rispondere nel merito al collega
Cognetta, sapendo perfettamente che ci sono delle criticità. Le ho
anticipato, nel rispondere, che c'è un contratto siglato il 15
settembre 2016, ma la verifica di queste rotazioni, ahimè, a oggi
non è così chiara né al sottoscritto e nemmeno, penso, a questo
Consiglio. Quindi, per il prosieguo dovrà essere messa in evidenza
la questione dei dealer formati dall'azienda in questi anni, per
creare le condizioni di pari opportunità a tutti coloro che hanno
frequentato e che hanno avuto l'idoneità a poter lavorare e quindi
adempiere a un ruolo così importante per la casa da gioco.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Assessore, molte cose ovviamente le
sapevo già, perché le criticità sono moltissime, se vogliamo
definirle così. D'altronde il difetto sta nel manico, in questo
caso.
Non vorrei anticipare tutta la discussione che dovrò fare,
quando ci sarà il piatto forte: la questione della ristrutturazione
del casinò. Restiamo su questo argomento, così circoscriviamo il
mio intervento. Cominciamo con le mance. I
poker boy
non
hanno diritto alle mance: giusto o sbagliato che sia, non ne hanno
diritto. Spesso sono costretti a "batterle" si dice tecnicamente,
ma non ne hanno diritto. Batterle vuol dire sollecitare con la
cambiata il cliente, ma poi non le intascano, tranne però quando
fanno il torneo: in quel caso, invece, le prendono. Quindi si crea
uno squilibrio tra chi fa il
changeur
e chi non lo fa.
Chiaramente chi non lo fa, non prende le mance e ha uno stipendio
risibile, mentre nell'altro caso lo stipendio è decisamente più
alto, perché è vero che le mance non si sa quanto siano, ma quando
fai il torneo le prendi, e parliamo di raddoppiare o triplicare
quello che normalmente prendi di stipendio. Questo crea uno
scompenso, ovviamente, perché ci sono questi cinque che possono
farlo e gli altri trentacinque che non potranno mai farlo, visto
che non verranno fatti altri corsi. Questo è il primo
ragionamento.
Il secondo: si fa la rotazione. Sì, è vero che ci sono delle
regole. Peccato che non vengano assolutamente rispettate! Non
vengono rispettate, perché non è mai stata messa fuori una
classifica dei più bravi. Dovrebbe esserci da qualche parte
scritto: qui ci sono le persone che hanno fatto i corsi, si sono
classificati in questo modo nel gioco A, B, C, D, E, quindi i più
bravi sono..., e giù l'elenco. Magari quelli più bravi scopriamo
che fanno anche i changeur e sarebbe una cosa positiva, se fosse
così davvero, perché ho scelto i più bravi e gli ho fatto fare i
changeur. Giusto, ma siccome non c'è una classifica, in base a cosa
sono stati scelti? Lei dice in base ai più bravi. Mi fa piacere, ma
chi l'ha deciso, non si sa. La risposta dell'azienda dice così:
hanno scelto i più bravi, senza dire chi sono i più bravi,
nominandoli in questa maniera.
Terzo ragionamento. Non si sa dove avviene la rotazione, perché
è del tutto arbitraria: io ti chiamo alle sette del mattino, tu non
rispondi al telefono, passo a quello successivo. A volte vieni
chiamato alle tre del pomeriggio per andare a lavorare alle sei di
sera. Forse questo signor Avati deve imparare a gestire meglio le
regole. Non è che dobbiamo parlarne qua io e lei, però mi sembra
assurdo dover arrivare in Consiglio e discutere della gestione
tecnica dei dipendenti, perché poi sono successe anche altre cose.
Dal 2010 in avanti sono state fatte delle assunzioni all'interno
del casinò e ci sono persone che da società esterne sono divenuti
dipendenti interni, poi hanno fatto il corso per diventare croupier
e lo sono diventati. Nel frattempo, i poker boy stanno al palo.
Abbiamo scelto sicuramente i più bravi: noi scegliamo sempre i più
bravi! Quindi tutto questo fa sì che poi all'interno dei poker boy
si creino delle sperequazioni: perché chiama lui e non quell'altro,
perché succede questo, eccetera. All'esterno accade lo stesso,
perché chiamo delle persone da fuori e le faccio entrare, ma
contemporaneamente lascio al palo questi qui.
Spero che con il piano che vedremo uno dei prossimi giorni,
magari affronteremo anche questo problema: sia quello dei poker
boy, sia di chi li gestisce. Perché se uno che gestisce questa roba
qui, lo fa nel modo così arbitrario utilizzato fino a oggi, magari
un ragionamento andrebbe fatto. Se questo è il livello,
ragazzi!
