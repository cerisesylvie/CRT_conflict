Classificazione
EDILIZIA
Edilizia pubblica



Oggetto del Consiglio n. 377 del 28 gennaio 2014 - Resoconto
OGGETTO N. 377/XIV - Interrogazione: "Eventuale modifica
della legge regionale in materia di politiche abitative a seguito
dell'adozione, da parte del Comune di Aosta, del nuovo Piano di
vendita del patrimonio di edilizia residenziale pubblica".
Président
- Pour la réponse, la parole à l'Assesseur
Viérin.
Viérin M. (SA)
- Grazie Presidente.
Parlo sempre volentieri di questi argomenti che riguardano un
bisogno primario per i nostri cittadini - come il diritto alla casa
- e che gli interpellanti spesso portano all'attenzione dell'aula.
Ne approfitto anche per ribadire che questa legge è stata approvata
all'unanimità, grazie anche al contributo sempre degli interroganti
e di tutta l'aula. Ricordo che questa nuova legge ha sostituito ben
7 leggi regionali, coordinando ed abrogando altre 30 disposizioni
normative ed introducendo importanti novità per fornire risposte
molto attese dai cittadini, migliorando, nel complesso,
trasparenza, semplificazione ed equità distributiva. In
particolare, per quanto concerne la richiesta degli interroganti,
con riferimento ai Piani di vendita, essa ha semplificato e
contenuto procedure proprio per valorizzare l'autonomia e la
responsabilità degli enti proprietari dell'edilizia residenziale
pubblica. Pertanto non sono previste modifiche alla legge regionale
su tale materia: spetta agli enti preposti definire i Piani di
vendita che, come prevede la normativa, saranno sottoposti
all'approvazione della Giunta regionale. In merito all'inserimento
nei Piani di vendita anche delle parti comuni, posso affermare, a
titolo personale, che questa mi sembra una scelta moderna,
condivisibile, responsabile e logica per dare agli aspiranti
acquirenti degli alloggi una piena disponibilità delle pertinenze,
parcheggio ed altro. Sono convinto che gli enti sapranno gestire al
meglio e con equità anche le transizioni che potranno verificarsi
rispetto ai precedenti Piani di vendita, quindi spetta a loro farci
le proposte.
Presidente
- Per la replica, la parola alla collega
Fontana...prego.
Fontana (PD-SIN.VDA)
- Grazie Presidente.
Questa interrogazione era nata in seguito ad un articolo che
abbiamo visto sul giornale, era una preoccupazione e volevamo dei
chiarimenti. Visto che lei, in sede di bilancio, aveva detto che
bisognava rivedere la legge 3 per la quale erano previste delle
modifiche, ci eravamo un po' preoccupati. Noi siamo d'accordo che
ci sia il Piano vendita - ci mancherebbe altro - ed è giusto anche
che il Comune preveda la possibilità di vendere anche il verde, ci
mancherebbe altro...una persona che acquista la casa sa che deve...
La mia preoccupazione veniva dal fatto che, secondo l'articolo, il
Comune procederà poi a sanare le situazioni degli altri immobili in
cui si trovano alloggi venduti con i precedenti Piani vendita. Su
questo non sono d'accordo: io penso che bisogna avere rispetto
degli inquilini che avevano comprato con le leggi precedenti ovvero
che si dia la possibilità all'inquilino di scegliere se comprare o
meno, ma questi non deve essere obbligato. Comunque questa è una
cosa successiva che poi vedremo. Mi fa piacere che non ci siano
queste modifiche, perché questa interrogazione andava in quella
direzione. Grazie.
Président
- Point 6 à l'ordre du jour.
