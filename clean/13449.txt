Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4468 del 13 aprile 1993 - Resoconto
OGGETTO N. 4468/IX Concessione di un ulteriore contributo di
lire 3.700.000 all'Associazione Valdostana Operatori Polizia
Municipale per la copertura delle spese relative all'organizzazione
di un corso di qualificazione professionale rivolto agli operatori
di polizia municipale della Valle d'Aosta. Approvazione ed impegno
di spesa.
Presidente
Do lettura del testo della
delibera:
Deliberazione IlConsiglio
richiamata la propria deliberazione n. 3903/IX del 9 novembre
1992;
Delibera
1) di approvare la concessione di un ulteriore contributo di
Lire 3.700.000= (tremilionisettecentomila) a favore
dell'Associazione Valdostana Operatori Polizia Municipale a
copertura delle spese sostenute per l'organizzazione di un corso di
qualificazione professionale rivolto agli operatori di Polizia
Municipale della Valle d'Aosta tenutosi a Pollein dal 30 novembre
al 3 dicembre 1992;
2) di approvare ed impegnare la spesa di Lire 3.700.000=
(tremilionisettecentomila) da imputare al Capitolo 21640 del
bilancio di previsione per l'anno 1993 ("Contributi ad Enti ed
Associazioni per partecipazione a mostre e manifestazioni diverse")
che presenta la necessaria disponibilità;
3) di stabilire che alla liquidazione della spesa si provveda a
richiesta del Presidente della Giunta regionale, ai sensi
dell'articolo 58 della legge regionale 27 dicembre 1989, n. 90.
Presidente
Pongo in votazione la delibera in oggetto.
Esito della votazione:
Presenti, votanti e favorevoli: 21
Il Consiglio approva all'unanimità
