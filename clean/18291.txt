Classificazione
ASSISTENZA SOCIALE
Assistenza socio-sanitaria
INFORMAZIONE


Resoconto integrale del dibattito dell'aula
Oggetto del Consiglio n. 1384 del 8 giugno 2000 - Resoconto
OGGETTO N. 1384/XI Ritiro della mozione: "Effettuazione di un
censimento sullo stato di povertà nella Regione".
Mozione A conoscenza che in Valle d’Aosta
risiedono famiglie in uno stato ai limiti
dell’indigenza, che sono costrette, per vivere, a
ricorrere all’aiuto di Enti, istituzioni private,
pubbliche e religiose e Associazioni di volontariato;
Viste le iniziative di raccolta viveri, proposte annualmente dal
Banco Alimentare nella nostra valle;
Ritenuto che la Regione debba farsi carico dello stato di
povertà esistente, per affrontarlo in modo più razionale ed
organizzato di come avviene attualmente e in modo da programmare le
risorse necessarie per soddisfare almeno le minime esigenze delle
famiglie più disagiate;
Considerato il rispetto che ogni essere umano merita nella
comunità in cui vive, indipendentemente dallo stato in cui si
trova, a salvaguardia anche della propria dignità;
Preso atto che da parte dell’Assessore alla
Sanità ed Assistenza Sociale non è mai stato fatto un censimento
sullo stato di povertà esistente in Valle
d’Aosta;
Il Consiglio della Valle d’Aosta
Dà mandato
Alla Giunta regionale e all’Assessore competente
di effettuare, in collaborazione con le autonomie locali, le
associazioni di volontariato, enti ed istituzioni pubbliche,
private e religiose interessate, un censimento dello stato di
povertà esistente in Valle d’Aosta.
F.to: Beneforti - Curtaz - Squarzino Secondina
Président
La parole au Conseiller Beneforti.
Beneforti (PVA-cU)
Come affrontare il problema della
povertà nella nostra regione ce lo chiediamo da tempo ed è da tempo
infatti che chiediamo alla Giunta regionale di porre in essere il
primo censimento sullo stato di povertà nella nostra regione.
Credo, ma lo crediamo tutti, che quando si vuole affrontare un
problema occorre prima conoscerlo; solo conoscendolo si può
affrontare con razionalità, con le risorse necessarie, nei tempi e
nei modi opportuni.
Purtroppo la nostra richiesta non è mai stata accolta. Forse non
si è compreso o non si è voluto comprendere che ogni cittadino
valdostano ha una sua dignità, sia esso povero che ricco. Per
questo la solidarietà umana non deve realizzarsi con l'elemosina,
con l'aiuto sporadico e saltuario, non può realizzarsi costringendo
il povero a rivolgersi con il cappello in mano ad enti ed
istituzioni per sbarcare il lunario.
Non dico che in Valle d'Aosta non si faccia nulla per colpire la
miseria ma, nonostante quello che si fa, non si fa tutto il
possibile per cercare di debellarla.
La povertà, mi diceva un amico, è un'antica compagna di viaggio
dell'uomo, ed è vero. Lo è stata per varie ondate migratorie
succedutesi nei tempi passati, di cui facevano parte anche i
Valdostani, e lo è anche oggi per la gente del sud e per gli
extracomunitari.
Oggi i tempi sono cambiati perché forte è stato il desiderio di
emancipazione dalla povertà; ma i poveri ci sono ancora e si
trovano anche fra i Valdostani di origine e di adozione.
La domanda che mi pongo è: vogliamo venire loro incontro?
Vogliamo conoscere i Valdostani che vivono in condizioni di
indigenza? Vogliamo conoscere quali sono le aree sociali esposte
alla povertà nella nostra regione, come i disoccupati, gli anziani
soli e le coppie di anziani che sono costretti a vivere con
pensioni minime, come le famiglie numerose con un unico reddito,
come le vecchie e nuove povertà?
Per queste aree di povertà occorrono interventi diversi da
quelli previsti dalle nostre leggi, anche se molto si è fatto e si
sta facendo; ma, oltre a quello che è previsto, non basta la buona
volontà delle dame di carità, degli ammirevoli volontari della San
Vincenzo de Paoli e della Caritas. Non sono sufficienti, anche se
apprezzabili, le iniziative del Banco alimentare per aiutare con
generi alimentari 200 famiglie povere di Aosta.
La povertà non si risolve con l'elemosina, anche se questa può
alleviare la miseria. Occorre affrontarla con un'opportuna politica
sociale, occorrono risposte a livello nazionale, ma occorrono
risposte anche e in modo particolare a livello regionale. Occorre
intervenire in modo concreto nei confronti delle famiglie, occorre
garantire servizi minimi vitali di reddito sufficienti alle loro
esigenze. Occorre individuare quei poveri che soffrono in silenzio,
che non si rivolgono a nessuno e oggi ce ne sono anche in Valle
d'Aosta perché si vergognano a chiedere.
Solo conoscendo la realtà si possono eliminare le ingiustizie
che involontariamente si possono commettere nel giudicare la
situazione di certe famiglie. Per questo abbiamo insistito e
torniamo ad insistere oggi sul censimento; è dal 1993 che lo
chiediamo e cioè da quando, a seguito di un'indagine parlamentare
sulla povertà in Italia, scaturì che il 15 percento delle nostre
famiglie viveva in condizioni di indigenza.
Vogliamo almeno accertare se è vero e soprattutto chi sono?
Credo che questo sia, prima di tutto, un dovere per i cattolici e
per tutti coloro che sono animati dallo spirito di solidarietà
verso il prossimo.
Siamo ormai nel 2000, nel terzo millennio, e non è pensabile che
in una Regione come la nostra debbano esistere sacche di povertà,
senza sentire il bisogno di venire loro incontro in modo razionale
e soprattutto sostanziale.
Credo che non si debba avere paura di conoscere la nostra
realtà, anche se può essere amara. Per questo chiediamo al
Consiglio di dare mandato alla Giunta e all'Assessore competente di
effettuare, in collaborazione con le autonomie locali, le
associazioni di volontariato, le istituzioni ed enti pubblici e
privati, il censimento delle povertà esistente in Valle d'Aosta.
Credo che una volta conosciuta la situazione sia possibile
stanziare le risorse per risolvere tanti problemi che oggi ci
stanno di fronte.
Président
La parole au Conseiller Marguerettaz.
Marguerettaz (Aut)
Mi sento un po' chiamato in causa dalla
presentazione di questa mozione soprattutto da come sono state
scritte le premesse in quanto ho avuto modo di conoscere da vicino
l'iniziativa del Banco alimentare.
Questa è un'iniziativa a mio avviso geniale che quando è
cominciata nella nostra regione avevo alcuni dubbi che potesse
trovare - passatemi l'orribile termine - qui da noi un mercato.
In realtà l'esperienza, seppure settoriale e con tutti i limiti
che essa comporta, del Banco alimentare dimostra che questo
dell'indigenza è un problema reale, poco conosciuto, molto poco
conosciuto, ma presente nella nostra regione.
La nostra Regione spesso viene dipinta come l'isola felice e il
benessere che c'è è reale, lo avvertiamo tutti da un certo tenore
di vita che noi per primi viviamo. E che abbiamo modo di
riscontrare guardandoci intorno, ma sotto questa patina c'è una
realtà sommersa che ci interroga tutti.
Perché ho fatto riferimento specifico all'iniziativa del Banco
alimentare? Ne approfitto per dare alcuni dati che possono
suffragare le cose che sto dicendo.
Non so se tutti sanno cos'è il Banco alimentare, quindi spendo
trenta secondi del mio tempo per spiegarlo. Il Banco alimentare è
un'associazione di volontariato attraverso la quale vengono
raccolte periodicamente - e non annualmente come erroneamente è
scritto nella mozione - dei viveri, vale a dire i volontari vanno
di fronte ai grossi centri commerciali e invitano i clienti che
entrano in questi centri per fare la propria spesa a fare una
piccola quota di spesa anche per gli indigenti.
Finora sono state fatte nella nostra regione due raccolte: una
nel mese di novembre e una lo scorso mese di maggio, e devo dire
che questa iniziativa rivela immediatamente un aspetto positivo
della nostra regione che è quello del diffuso senso di solidarietà
fra la nostra gente.
Un'iniziativa che al mese di novembre era ancora in embrione,
fra l'altro organizzata in 48 ore di tempo, quindi con tutte le
deficienze che un'organizzazione di questo genere può portare, ha
portato nella raccolta di novembre e in quella di maggio circa 12
tonnellate di generi alimentari che servono solo nella città di
Aosta 200 nuclei familiari.
Come avviene la distribuzione di questi generi alimentari?
Avviene attraverso le parrocchie e le associazioni di volontariato,
le quali conoscendo nella propria zona specificatamente casi di
indigenza, di povertà e di necessità, provvedono quindicinalmente
alla distribuzione di questi generi alimentari.
Come sempre, bisogna prendere i dati con le dovute cautele, nel
senso che magari all'interno di questi 200 nuclei familiari ve ne
sono che non hanno questa stretta necessità così come credo che ve
ne siano altri al di fuori di questi 200 nuclei che non essendo
conosciuti non possono essere aiutati e sostenuti. È però
significativo che in una città come Aosta e dintorni vi siano 200
nuclei familiari ai quali fa comodo ogni tanto risparmiare qualcosa
sulla spesa, quindi su generi di prima necessità quali
l'alimentazione e che, oltre a queste 12 tonnellate raccolte,
verosimilmente in autunno sarà necessario procedere a un'ulteriore
raccolta perché le scorte si esauriscono molto in fretta.
Questo è un dato che attraverso rapporti con le associazioni di
volontariato, le parrocchie e quant'altro ci dà una prima idea
molto empirica del fenomeno, ma quello che appare di primo acchito
evidente è che lo stato di povertà ed indigenza in cui versano
questi nuclei familiari è molto differenziato, le cause che portano
a questo sono molto differenziate le une dalle altre e
riconducibili ai casi più disparati.
Molte di queste persone sono persone anziane che vivono in
nuclei monofamiliari, rimaste sole, che faticano con una pensione
sociale e una spesa di affitto e quant'altro ad arrivare a fine
mese, ma vi sono altri casi dovuti a perdite improvvise di posti di
lavoro, dovuti a situazioni affettive familiari che si rovinano.
Davvero è un universo molto composito quello a cui si rapporta
questa povertà.
Quindi credo che l'iniziativa dei colleghi della Valle d'Aosta
per l'Ulivo abbia un fondamento che condivido.
L'approfondire la conoscenza del fenomeno da parte di questa
istituzione, che è l'unica che può svolgere un ruolo davvero di
coordinamento, è quanto mi sembra suggerisca il mandato della
mozione, cioè non diamo un incarico a qualche Società che
attraverso le tabelle e gli indici non legge realisticamente la
nostra situazione, ma passiamo attraverso chi è direttamente a
contatto con questa realtà e quindi le associazioni, gli enti
locali e quant'altro. Questo è in sostanza quanto chiede la mozione
e che condivido.
Dopo aver fotografato la realtà dell'indigenza nella nostra
regione? e qui apro una piccola parentesi: per quel che si può
fotografare perché ha ragione Beneforti, ci sono dei casi presenti
che sono dotati quindi di un orgoglio molto forte e che nascondono
il loro stato di indigenza, lo nascondono agli occhi dei vicini,
del parroco, delle associazioni, di tutti.
Quindi, una volta fotografata la situazione, si aprirà un
dibattito e ci si confronterà sull'atteggiamento che deve avere
l'Amministrazione regionale, lì penso che io e il collega Beneforti
probabilmente ci differenzieremo.
Tanto per riassumere con una battuta il mio pensiero: credo che
l'azione dell'Amministrazione regionale non potrà ridursi, se
vogliamo fare un lavoro serio, a una semplice elargizione di
contributi economici?
(interruzione del Consigliere Beneforti, fuori
microfono)
? mi fa piacere che anche i colleghi della Valle d'Aosta per
l'Ulivo condividano questo, magari ci si ritroverà anche su questi
punti, ma in un secondo momento.
Ecco perché il capoverso nelle premesse che inizia con la
parola:
"Ritenuto"
lo avevo evidenziato perché lascia il
campo a diverse interpretazioni sul ruolo che deve avere
l'Amministrazione regionale a fronte di questa realtà.
Ma ho capito anche dall'illustrazione fatta dal collega
Beneforti qual è il senso vero di questa mozione che è quello di
chiedere un'analisi più realistica, più chiara e più approfondita
di questo fenomeno, pertanto posso annunciare il voto favorevole
alla mozione.
Président
La parole au Président du Gouvernement, Viérin
Dino.
Viérin D. (UV)
En excusant l'absence de l'Assesseur
Vicquéry qui est engagé à Rome pour la Conférence des présidents,
permettez-moi en son nom également d'exprimer quelques
considérations sur la motion qui a été déposée.
Tout d'abord nous avons toujours accordé une attention
particulière aux thèmes de la solidarité, de la dignité de la
personne humaine ainsi que des aides aux personnes démunies; cette
attention nous l'avons par ailleurs inscrite dans notre programme
de majorité.
Nous avons également présenté plusieurs mesures afin de donner
un sens concret, et non seulement du point de vue économique, à ces
finalités qui sont partagées par cette Assemblée.
Nous n'avons donc aucun problème à prévoir un recensement de la
situation actuelle de l'état de pauvreté au Val d'Aoste.
Ce sera à notre avis un moment important qui nous permettra
aussi de tirer des leçons et des enseignements quant aux mesures de
l'Etat providence, de façon à réfléchir tous ensemble non seulement
sur les mesures les plus efficaces, mais aussi sur les
destinataires et sur les modifications qui sont nécessaires, je ne
dirais pas uniquement du point de vue de la législation, mais
également pour ce qui est d'une mentalité qui jusqu'à présent, nous
a amenés à considérer comme démunies des couches sociales qui ne
sont plus celles représentant effectivement les personnes démunies
au sein de notre société.
Sur la base de ces considérations nous nous sommes également
posé la question: oui, nous procédons au recensement, mais que
devons-nous recenser et sur la base de quels éléments?
Je souligne ces aspects parce que le thème est à l'attention
générale, tant il est vrai que le 31 mai dernier la Chambre des
députés a approuvé un projet de loi, portant disposition pour la
mise en place d'un système intégré d'actions et de services
sociaux, réforme de l'assistance sociale, destiné à modifier
radicalement le fonctionnement de l'Etat providence en Italie et
les mesures principales de ce projet de loi que le Sénat devra
maintenant examiner concernent notamment les services destinés aux
familles, les prêts d'honneur et les avantages fiscaux, les coupons
de service, les prestations sociales de base, les restructurations
des IPAB, les organismes d'assistance, les interventions urgentes
destinées aux personnes en situation de pauvreté extrême ainsi que
le revenu minimum d'insertion.
Par ce projet de loi le Gouvernement s'est engagé à informer le
Parlement avant le 31 mai 2000 quant à la validité tant des
expériences en cours dans certaines régions que du revenu minimum
d'insertion ainsi qu'à définir les modalités d'extension à tout le
territoire italien de ces mesures qui viendront compléter d'autres
dispositions susceptibles de combattre la pauvreté.
Au Val d'Aoste il y a déjà des mesures qui sont en vigueur: je
fais notamment allusion à la loi régionale n° 19 portant: mesures
en matière d'aides économiques et à la loi régionale n° 44/98
instituant des initiatives au profit de la famille.
Bon nombre de mesures qui sont proposées par ce projet de loi
nous les avons en quelque sorte anticipées: le minimum vital, les
subventions pour des prestations sanitaires, les aides aux familles
nombreuses, les services complémentaires pour l'enfance, les
coupons de service. La réalisation d'une recherche sur la pauvreté
en Vallée d'Aoste nécessite, certes, la collaboration de l'ensemble
des acteurs de la société valdôtaine, qu'ils soient laïcs ou
religieux, mais avant tout un débat approfondi sur les orientations
que cette recherche devra suivre ou ces dernières ne pourront être
définies qu'après que le niveau de pauvreté aura été revu à
l'échelle générale. A cet égard je fais expressément référence à
l'article 27 de ce projet de loi.
Il y a lieu de remarquer à ce sujet que le revenu minimum
d'insertion pour les personnes seules se chiffre en 1999 à 510.000
lires par mois; en Vallée d'Aoste, toujours en 1999, le minimum
vital pour les personnes seules est soit de 507.480 lires, soit de
964.575 lires par mois selon que celles-ci sont propriétaires ou
locataires de l'appartement où elles vivent.
Il faut rappeler aussi que des compléments au minimum vital ont
été octroyés pendant des périodes déterminées à 195 foyers. Cela
pour souligner et pour reconfirmer ce que M. Marguerettaz venait
d'affirmer, à savoir qu'il s'agit d'un problème réel.
Quelle est donc la conclusion que nous tirons? Nous sommes tout
à fait favorables à l'idée de pourvoir à un recensement, mais nous
devons pour ce faire en définir exactement les modalités, les
critères et les paramètres; aussi vous proposerai-je c'est de
retirer cette motion, car nous l'acceptons dans le fond, sur la
base d'un engagement que nous prenons d'instituer un groupe de
travail, coordonné par l'Assesseur, composé par les différents
représentants des collectivités locales, des associations de
bénévolat, des organismes publics, privés et religieux et que ce
soit ce groupe de travail, compte-tenu des orientations que donnera
ce projet de loi quand il sera approuvé par le Parlement, à définir
les modalités de ce que nous allons recenser.
En effet, c'est en fonction de ces données qu'ensuite nous nous
pencherons sur les mesures à adopter.
Plutôt que de discuter après, je crois que nous devrions en
discuter avant sur la base et des considérations ayant trait à la
réalité valdôtaine et surtout de ces données d'ordre général.
En effet si nous fixons un paramètre 100 pour recenser notre
niveau de pauvreté, et que, successivement, le Parlement établit
que le niveau n'est pas 100, mais 90 ou 120, la validité des
données de notre étude est amoindrie par rapport aux mesures qui
sont prévues dans ce projet pour pallier ces difficultés.
C'est donc cette proposition que je formule, afin de pouvoir
ensemble définir les modalités de déroulement de ce
recensement.
Si dà atto che, dalle ore 12,35, presiede il Vicepresidente
Viérin Marco.
Presidente La parola al Consigliere Beneforti.
Beneforti (PVA-cU)
Come ha ricordato il Presidente,
anch'io mi sono soffermato sul fatto che in Valle d'Aosta non è che
non si faccia niente; ci sono norme di legge che sono state
approvate in Consiglio per venire incontro alle famiglie più
disagiate e ai singoli individui che si trovano in certe situazioni
e su questa strada si può anche continuare.
Il problema è quello di darsi un'organizzazione più razionale,
per cercare di aiutare nel modo più completo le famiglie e i
singoli che hanno bisogno.
Il Presidente propone che venga costituito un gruppo di lavoro
che stabilisca, insieme agli enti e alle istituzioni a cui volevamo
dare mandato nella nostra mozione, i criteri, i parametri, le
modalità di come fare questo censimento per stabilire qual è
l'entità dello stato di povertà che esiste in Valle d'Aosta.
Per quanto ci riguarda, Presidente, accettiamo la sua proposta;
quello che chiediamo sono i tempi di realizzazione di questo gruppo
di lavoro e che la determinazione del gruppo si concretizzi o in
Consiglio o in commissione?
(interruzione del Presidente Viérin Dino, fuori
microfono)
? sì, ma prima di definire tutto il discorso, se ne può parlare
a livello di commissione o a livello di Consiglio.
Se la Giunta ci fa la proposta, noi la esamineremo e diremo dopo
quello che abbiamo da dire: questo per guadagnare tempo e per
trovarsi insieme a stabilire il gruppo di lavoro che si doveva
istituire.
Comunque noi accettiamo la proposta e ritiriamo la mozione. Ci
auguriamo che in tempi brevi la controproposta della Giunta vada in
porto tenendo presente tutte le motivazioni che abbiamo portato in
questa sede.
Presidente
La mozione si intende ritirata.
Il Consiglio prende atto.
