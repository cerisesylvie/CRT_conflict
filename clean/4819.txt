Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 517 del 12 ottobre 1982 - Resoconto
OGGETTO N. 517/VII - ISCRIZIONE ALL'ORDINE DEL GIORNO
DELL'ADUNANZA ODIERNA DI ALTRI OGGETTI: "COMUNICAZIONI DEL
PRESIDENTE DEL CONSIGLIO" - "RELAZIONE SULL'ATTIVITA' DELLA
COMMISSIONE CONSILIARE SPECIALE DI LAVORO E DI COORDINAMENTO PER IL
MANTENIMENTO DELL'ATTIVITA' INDUSTRIALE A CHATILLON".
PRESIDENTE
: Colleghi, il Consiglio è convocato in
adunanza straordinaria ed urgente per la trattazione di 4 oggetti
che hanno avuto il prescritto parere della Commissione e che sono
stati inoltrati dalla Giunta con richiesta della massima
urgenza.
In una Conferenza dei Capigruppo, che abbiamo tenuto alcuni
minuti fa, si è ravvisata l'opportunità che, dopo la trattazione di
questi 4 oggetti previsti all'ordine del giorno, ci sia, se il
Consiglio è d'accordo e si esprimerà formalmente in tal senso, una
comunicazione del Presidente del Consiglio, concernente l'attentato
alla Sinagoga di Roma, senza discussione, e la relazione
sull'attività della Commissione Speciale per il problema
dell'occupazione presso la Società Montefibre Châtillon S.p.A.
La Conferenza dei Capigruppo propone al Consiglio l'inserimento
di questi due argomenti, cioè alcune parole di cordoglio e di
solidarietà del Presidente del Consiglio, senza discussione,
sull'attentato alla Sinagoga e la relazione dell'attività della
Commissione Speciale Montefibre.
Pertanto, se il Consiglio è d'accordo su questa proposta della
Conferenza dei Capigruppo, io vi chiedo di pronunciarvi alzando la
mano.
Chi è d'accordo? Ci sono contrari? Ci sono astenuti?
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
