Classificazione
GIUNTA REGIONALE
INFORMAZIONE


Resoconto integrale del dibattito dell'aula
Oggetto del Consiglio n. 39 del 23 luglio 2003 - Resoconto
OGGETTO N. 39/XII - Comunicazione su organi di informazione
dell'attività dell'Assessorato del turismo nel periodo elettorale.
(Interpellanza)
Interpellanza
Premesso che
- su alcune testate giornalistiche locali - delle quali si
allega sintetica rassegna stampa - sono comparse a più riprese
atipiche interviste a pagamento commissionate dall'Assessorato al
Turismo e rilasciate dell'Assessore Alberto Cerise;
- tale forma di comunicazione è in violazione dell'articolo 9
della legge n. 28/00, che sancisce "dalla data di convocazione dei
comizi elettorali - avvenuta con decreto del Presidente della
Regione datatoè fatto divieto a tutte le amministrazioni pubbliche
di svolgere attività di comunicazione ad eccezione di quelle
effettuate in forma impersonale e indispensabili per l'efficace
assolvimento delle proprie funzioni";
Rilevato che
- la divulgazione delle informazioni inerenti l'attività
istituzionale avviene di norma nell'ambito della cronaca politica e
che a pagamento sono relegate esclusivamente le pubblicità in forma
grafica di eventi;
i sottoscritti Consiglieri regionali
Interpellano
Il Presidente della Regione e l'Assessore Alberto Cerise per
sapere:
1) quali sono le motivazioni che hanno determinato la scelta
di fare pubblicare interviste a pagamento e in violazione delle
norme per l'accesso ai mezzi per l'informazione durante le campagne
elettorali;
2) per quali importi gli oneri delle pubblicazioni sono
gravati sui bilanci regionali;
3) se sia intenzione della Giunta regionale continuare sulla
strada delle interviste a pagamento agli assessori;
4) se non ritenga che le pubblicazioni di cui in premessa
abbiano configurato una promozione personale a fini elettorali con
impegno ingiustificato di risorse pubbliche.
F.to: Frassy - Lattanzi
Président - La parole au Conseiller Frassy.
Frassy (CdL) - Solo un chiarimento: nell'iniziativa noi
interpelliamo il Presidente della Regione e l'Assessore Cerise,
immaginiamo che risponda quest'ultimo, l'unico ad essere presente
in aula.
Ci siamo domandati a più riprese se fosse il caso di depositare
e presentare questa interpellanza, di modo che fosse inclusa
nell'ordine del giorno dei lavori odierni, e siamo arrivati alla
conclusione che era necessario, perché riteniamo che la
comunicazione - che è un elemento importante, soprattutto
dell'attività politica - debba essere fatta nella massima
trasparenza dei canali di accesso ai media.
Siamo rimasti perplessi quando - una settimana dietro l'altra -
abbiamo notato che su un settimanale locale compariva un insieme di
articoli, corredati da piacevoli fotografie, che sostanzialmente
facevano il punto dell'attività dell'Assessorato del turismo. In un
primo tempo pensavamo che fosse dell'informazione di tipo politico,
poi abbiamo visto che invece era un'informazione a pagamento e
abbiamo appreso che era stata commissionata dall'Assessorato del
turismo. Siamo rimasti perplessi per questo tipo di comunicazione,
sappiamo che l'Assessorato del turismo anche nella gestione del
predecessore, ossia "dell'era Lavoyer", era efficiente ed efficace
soprattutto nella comunicazione più che nella realizzazione degli
eventi necessari a rilanciare il turismo in questa Regione.
Sappiamo anche che l'eccesso di comunicazione di quell'Assessorato
sicuramente non ha portato bene a chi all'epoca lo gestiva a
livello di responsabilità politica. È stato uno dei primi
Assessorati ad attivare un autonomo ufficio stampa, un autonomo
sito nell'ambito delle pagine Internet web dell'Amministrazione
regionale, ma evidentemente tutto questo comunicare, tutte queste
campagne pubblicitarie a mezzo stampa, che hanno impegnato ingenti
risorse pubbliche, non sono state sufficienti. Evidentemente non
era sufficiente la campagna promossa a livello nazionale, non è
stata sufficiente la campagna promossa a livello della vicina
Francia, era necessario informare i Valdostani attraverso delle
inserzioni a pagamento di ciò che aveva fatto l'Assessorato, ma noi
a questo punto vorremmo dire "l'Assessore", perché queste
informazioni sono state connotate da una centralità del soggetto
che dava illustrazione e notizie di quanto era stato fatto e di
quanto in prospettiva si voleva fare. L'Assessore Cerise, che
all'epoca ricopriva la carica di Assessore al turismo, era il
protagonista di queste interviste.
Riteniamo che non sia un metodo corretto, non solo per la strada
che si è scelta, ossia quella dell'intervista a pagamento, ma anche
per il periodo in cui si è svolto questo tipo di comunicazione.
Per quanto riguarda il metodo, non ricordiamo nessun Assessore -
perlomeno nel corso della scorsa legislatura e ci auguriamo che non
accada nella legislatura appena iniziata - che abbia dovuto pagare,
perlomeno non lo ha fatto con evidenza di stampa, i giornalisti per
uscire sulle pagine dei giornali locali. Normalmente se c'è un
fatto che ha un'evidenza politico-istituzionale, i giornalisti
hanno sempre dato ampio spazio con tanto di risalto fotografico,
piuttosto che nei titoli, dell'Assessore protagonista di quel
determinato evento. Le conferenze stampa poi del lunedì sono per
certi versi l'evidente dimostrazione di come la comunicazione in
questa Regione non sia sicuramente avara nei confronti di chi
governa e dunque del potere politico.
Quanto al momento, questo, per un insieme di considerazioni
etiche, ma anche regolamentari, non solo sconsigliava, ma
addirittura vietava questo tipo di iniziativa. Vorrei innanzitutto
ricordare che, quando venne discussa la modifica della legge
elettorale regionale in questo Consiglio, ci fu una discussione
abbastanza accesa, sollevata un po' da diversi settori del
Consiglio, anche nell'ambito della maggioranza, su quelli che erano
i tetti di spesa individuali, che rimasero e sono rimasti a 1.500 €
per ferma volontà del partito dei "Democratici di Sinistra" e per
condivisione di una parte "dell'Union Valdôtaine". Penso di
conseguenza che i 35 Consiglieri eletti si siano adeguati a questo
tetto di spesa individuale. Ovviamente così non è stato per chi ha
potuto beneficiare di un traino mediatico di questo tipo, anche se
non nel periodo elettorale, comunque sempre a ridosso del periodo
elettorale.
Vorrei aggiungere, come peraltro è scritto nelle premesse
dell'interpellanza, che c'è una legge dello Stato, da applicare
anche nella nostra Regione, che fa espresso divieto alle
amministrazioni, dalla data di convocazione dei comizi elettorali -
data che corrisponde al 12 febbraio e dunque una data antecedente
alle uscite promozionali pubblicitarie -, di fare pubblicità se non
per quelle che sono le attività indispensabili all'efficace
assolvimento delle proprie funzioni. Sicuramente non era il caso
delle quattro, cinque pagine che settimanalmente sono uscite!
È ovvio che questa interpellanza sarà monca nella risposta
perché, al di là di ciò che dirà l'Assessore Cerise - nelle vesti
di Assessore al turismo prima e nelle nuove vesti di Assessore alle
opere pubbliche adesso -, sarà una risposta a metà, perché volevamo
sapere dal Presidente della Regione se questo è un modo
condivisibile di comunicare l'attività istituzionale e se questa
Giunta è intenzionata a percorrere questo tipo "innovativo" - fra
virgolette, in negativo - di comunicazione. Noi riteniamo che
questo tipo di comunicazione sia stato non giustificabile dal punto
di vista dell'interesse pubblico, di conseguenza vorremmo anche
sapere quali sono gli importi che ha determinato sui bilanci
regionali. Ci riserviamo una replica alla luce delle risposte che
verranno fornite.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Je partage plusieurs passages de l'interpellation
et des considérations qu'a fait M. Frassy.
Face aux motivations qui auraient déterminé les choix de faire
paraître des interviews à paiement, en violation des normes qui
régissent l'accès aux moyens d'information pendant la campagne
électorale, je souligne que l'Assessorat du tourisme au cours de
2003 a commissionné aux médias, en plus de la publication d'un
programme pour le Festival d'orgue, des pages institutionnelles
présentes dans le magazine "Oasis", uniquement ce qui a été prévu
par la campagne publicitaire approuvée avec la délibération du
Gouvernement n° 184/2003. Aucune parution sur des moyens
d'information locaux n'a donc été prévue, mais purement le plan
promotionnel courant, comme il a été détaillé dans les pièces
jointes à la délibération même. Je peux vous fournir le résumé des
dépenses et des articles qui ont été publiés. Compte tenu des
publications faites par l'Assessorat du tourisme, il ensuit que ce
dernier n'ait pas commissionné d'éventuelles publications
d'interviews à paiement, y compris celles faisant l'objet de
l'interpellation. Il est tout de même clair que l'Administration ne
peut pas interdire aux journaux locaux de publier des rédactionnels
ou toute forme de communication.
Pour ce qui est des autres points de l'interpellation,
l'Administration, n'ayant commissionné aucune interview à paiement,
donc n'ayant pas soutenu des frais à cet égard, il va sans dire que
les questions posées perdent de leur intérêt.
Aux points susmentionnés, et à l'appui de l'extranéité de
moi-même en tant qu'Assesseur au tourisme sortant, il faut ajouter
qu'à l'époque, quand j'ai appris que certaines informations
institutionnelles pouvaient être mal interprétées et causer des
malentendus, j'ai contacté immédiatement et contesté les
responsables pour prendre les distances avec ce qui avaient publié
et en même temps signalé au Président de la Région, ainsi qu'aux
dirigeants de mon mouvement politique, tout mon malaise et
désarroi.
Si dà atto che, dalle ore 16,38 alle ore 16,45, presiede il
Vicepresidente Lanièce.
Presidente - La parola al Consigliere Frassy.
Frassy (CdL) - L'Assessore Cerise è un uomo fortunato perché
trova dei benefattori, che, al di fuori del periodo natalizio -
dove sappiamo che ci sono sempre persone disposte a fare regali -
gli regalano per settimane consecutive intere mezze pagine su
giornali locali! Forse l'Assessore non ha ancora capito chi sia il
benefattore perché, almeno dalla risposta che lui ha fornito
all'aula, non sono riuscito a capire chi sia il benefattore.
Posso dire però all'Assessore che, se è vero quanto lui afferma
- che ha scritto al Presidente della Regione -, qualcun altro
invece ha chiesto che queste uscite, programmate per il mese di
maggio, venissero anticipate di un mese, ossia non rientrassero in
quello che era il periodo elettorale propriamente detto, anche
perché forse ci sarebbe stato sia un problema di committente, sia
un problema di sforamento delle spese elettorali. È evidente però
che lei, Assessore, non ha dato una risposta, ma non solo non l'ha
data a me, non l'ha data al Consiglio, ai cittadini! E devo dire
che lei è troppo intelligente per poter noi credere che lei non
sappia chi è che le ha fatto questo gentile "cadeau"!
La questione allora è molto più grave di quanto non sembrasse:
il suo collega di Giunta, Caveri, ben conosce quelli che sono i
meccanismi delle lobbies che in Europa hanno diritto di
cittadinanza, mentre in Italia, per un insieme di moralismi veri o
presunti, le lobbies sono viste con un diverso punto di vista, meno
positivo. È evidente che qui lei è nella migliore delle ipotesi
prigioniero di una lobby economica. Questa è la realtà, Assessore,
lei ha dimostrato con la sua risposta di essere prigioniero di una
lobby economica! Questo è un problema politico che si riflette
sulla sua autonomia politica nel gestire le risorse di bilancio di
cui disponeva ieri come Assessore al turismo! Oggi, come Assessore
di quel macro Assessorato che si occupa di opere pubbliche e di
territorio, dispone di risorse ancora più ingenti e questo - lo
denunciamo ad alta voce - ci preoccupa! Sarebbe stato molto più
onesto da parte sua che lei avesse detto: "Ho degli amici che hanno
pensato di farmi un favore, mi hanno creato un problema, mi sono
accorto che il problema c'era, anziché fare uscire dodici numeri di
questa pubblicità al quarto numero, ho detto basta, grazie". Se
andiamo a vedere le date, però non è così, perché ci rendiamo conto
che le pubblicazioni si interrompono nel momento in cui potevano
creare un problema maggiore a quello che era il suo risultato
elettorale. È evidente che queste interviste sono state effettuate
usando il suo ruolo di Assessore e devo dire che lei quanto meno
deve aver fatto una querela attraverso le vie giudiziarie, perché è
impensabile che non abbia fatto una querela su intere pagine che
riportano, virgolettate, le sue dichiarazioni! Lei dice che non sa
chi gliele ha pubblicate, dice che non ne sa nulla e poi leggiamo
su due, tre, quattro inserzioni a pagamento delle sue interviste!
Siamo veramente allibiti! Lei ha rilasciato delle interviste che
non sono state rilasciate, che magari hanno travisato il suo
pensiero; ci sono delle foto dove lei in gran serenità affronta gli
argomenti di contorno e dice di non saperne niente!
Assessore, è grave quello che è accaduto: un Presidente degli
Stati Uniti d'America è stato messo sotto inchiesta per molto meno.
Nel passato un Presidente degli Stati Uniti d'America è stato
obbligato a dimettersi per aver mentito innanzi al Congresso. Penso
che la sua posizione sia ancora più grave, perché non sono
questioni personali quelle di cui lei è suo malgrado coinvolto, ma
sono questioni pubbliche, perché riguardano il suo ruolo pubblico,
perché riguardano le prospettive della politica turistica che
all'epoca era da lei condotta, perché noi sappiamo cosa costa mezza
pagina e io dubito che ci sia qualcuno che regala delle mezze
pagine per niente! Assessore Cerise, allora, se qualcuno le regala
delle mezze pagine in maniera reiterata, ha dei buoni motivi per
regalargliele e il fatto che non lo voglia dire vuol dire che ha
degli altrettanti buoni motivi per non dirlo! Siamo perciò
profondamente insoddisfatti della risposta che lei ci ha fornito e
siamo profondamente turbati della sua autonomia politica in questa
Giunta.
