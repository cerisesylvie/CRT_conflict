Classificazione
TURISMO E INDUSTRIA ALBERGHIERA



Oggetto del Consiglio n. 613 del 26 maggio 2021 - Resoconto
OGGETTO N. 613/XVI - Interpellanza: "Azioni finalizzate allo
sviluppo e al rilancio turistico della Bassa Valle".
Bertin
(
Presidente) -
Il punto all'ordine del
giorno n. 27 viene rinviato poiché a rispondere, come detto anche
nella Conferenza dei Capigruppo, sarà l'assessore Caveri, pertanto
passiamo all'interpellanza iscritta al punto n. 28 dell'ordine del
giorno, finita la quale ci sarà la sospensione per arieggiare i
locali. Riprenderemo con le interpellanze iscritte ai punti n. 19,
n. 20 e n. 21 del Presidente della Regione per poi passare alle
successive risposte da parte dell'assessore Caveri. Punto n. 28. Ha
chiesto la parola il consigliere Brunod per l'illustrazione, ne ha
facoltà.
Brunod (LEGA VDA) -
Preso atto che in data mercoledì 24
marzo 2021 nel Salone delle Murasse a Verrès si è tenuto un doppio
appuntamento: il primo dedicato alla presentazione del progetto
marchio di qualità Monte Avic, il secondo rivolto ai Comuni della
Bassa Valle appartenenti alle
Unités des Communes
valdôtaines
Evançon, Mont-Rose, Walser, per l'illustrazione
dello studio commissionato all'Università della Valle d'Aosta sul
tema: "Turismo rivolto alla natura e alla cultura, una possibile
strategia comune per il Parco del Monte Avic e per il Forte di Bard
a favore della Bassa Valle".
Constatato che, come riportato nell'articolo di "Aosta Sera" del
27 marzo dal Forte di Bard al Parco del Monte Avic in Bassa Valle
si studia per incentivare il turismo, nell'articolo viene riportato
che, secondo gli Amministratori, uno dei principali motivi che
impedisce di fare turismo in Bassa Valle è soprattutto la mancanza
di una figura che coordini. Secondo il Presidente del Parco Monte
Avic, in pochi si fermano nonostante la Bassa Valle sia
un'importante crocevia e quindi bisogna lavorare affinché la gente
non si limiti a passare. Anche la Presidente del Forte di Bard
sostiene che abbiamo delle bellissime attrazioni e ritiene che in
questo periodo di chiusura forzata delle attività sia però il
momento in cui si devono fare i progetti per il futuro.
Rilevato che per ora la rete di collaborazione è formata dal
Parco Monte Avic e dal Forte di Bard, l'augurio è che la catena
possa aprirsi, aggregare le Amministrazioni comunali e
successivamente anche i privati per incentivare la Bassa Valle dal
punto di vista economico basandosi sul turismo.
Dallo studio condotto dal Dipartimento di scienze economiche e
politiche dell'Università della Valle d'Aosta che ha confrontato i
visitatori del Parco e del Forte è emerso che il pubblico che va
verso il Parco e si ferma al Forte ha le stesse inclinazioni verso
la natura e la cultura, la ricerca di
relax
è correlata ad
attività legate a enogastronomia,
gourmet
, benessere e
shopping
, chi si dedica alle passeggiate è interessato anche
gli eventi sportivi. I principali fulcri che i turisti ricercano
nelle loro esperienze sono la rigenerazione, la formazione, la
creatività e l'immersione nella natura e nella cultura. Su questo
punto volevo anche fare un cenno alla mozione che avevo presentato
tempo fa inerente alla possibile variazione del Percorso Balteo sui
comuni di Pontey e Champdepraz, che sarebbe proprio andata nella
direzione che hanno manifestato attraverso questo studio sulla
cultura e natura, transitando attraverso quei comuni con quelle
peculiarità che appartengono a quelle realtà che legano diversi
punti di vista si sarebbe proprio andati in questa direzione.
Preso atto che dal dibattito tra gli Amministratori su cosa
impedisce di fare il sistema in Valle è stato condiviso da tutti
che le problematiche risultano essere la mancanza di una figura che
coordini, che crei i pacchetti turistici e soprattutto il
reperimento delle risorse per portare avanti tali progetti;
rilevato che nel DEFR 2021-2023 nella sezione III al punto 1.7
"Turismo e commercio" viene riportato che tra le priorità in ambito
turistico vi sarà lo studio di una riforma della promozione e del
marketing
nella prospettiva di creare un unico ente che si
occupi di marketing e promozione e sia in grado di sfruttare al
meglio i moderni canali pubblicitari oggi disponibili, la
previsione di un ente unico cui affidare in modo esclusivo le
attività di promozione, promo-commercializzazione e comunicazione
dell'offerta turistica regionale, oltre all'informazione e
accoglienza turistica sul territorio e rilevato che in tale ambito
sarà ideato e sviluppato un marchio ombrello chiaramente codificato
e portatore dell'identità e dell'immagine della Regione e al quale
ricondurre diversi settori produttivi e turistici allo scopo di
affermare sul mercato un'immagine forte e unitaria della Valle
d'Aosta quale strumento promozionale per posizionare
strategicamente il territorio sul mercato nazionale e
internazionale garantendo nel contempo l'origine del prodotto Valle
d'Aosta; ritenuto che, per arrivare alla definizione sia dell'ente
unico che per quanto riguarda il marchio ombrello, le tempistiche
non sono così brevi e che il territorio della Bassa Valle necessita
fortemente di incentivare un rilancio del turismo, com'è stato
ribadito da tutti gli Amministratori comunali, con questa
interpellanza si vuole sapere dall'Assessore competente se, in base
a quanto riportato nelle premesse, sia sua intenzione intervenire
per portare avanti le azioni necessarie allo sviluppo e al rilancio
turistico della Bassa Valle, attraverso quali modalità e
tempistiche intende procedere per raggiungere tali obiettivi e se
sia ipotizzabile, per esempio, l'istituzione di una fondazione come
la
Fondation Grand Paradis
, che coordini tutte le operazioni
relative alla promozione e valorizzazione del territorio della
Bassa Valle.
Presidente -
Ha chiesto la parola l'assessore Jean-Pierre
Guichardaz per la risposta, ne ha facoltà.
Guichardaz J. (PCP) -
Grazie collega Brunod, mi permetta
di farle i complimenti per le interpellanze, per come riesce
comunque a circostanziare e a inserire elementi utili anche per gli
Amministratori al fine poi di costruire l'interlocuzione, quindi è
molto apprezzabile, oltre all'impegnativa, anche proprio la
premessa dell'interpellanza che fornisce molti elementi di
valutazione. Se mi permette, per maggior chiarezza espositiva, ai
primi due quesiti rispondo congiuntamente.
Per sostenere già dall'imminente stagione estiva la ripartenza
delle attività turistiche sul territorio regionale, l'Assessorato
sta curando una serie di iniziative pubblicitarie e di
comunicazione che, pur senza trascurare i principali mercati
esteri: Svizzera, Francia, Belgio francofono, Fiandre, Paesi Bassi,
Germania, Regno Unito, Scandinavia, saranno indirizzate
prioritariamente all'Italia e al turismo di prossimità. In primo
luogo, dal prossimo mese di giugno, sarà diffuso sulle principali
reti nazionali un nuovo
spot
televisivo a cui si
accompagneranno annunci pubblicitari coordinati
on-line
e
off-line
. A questo importante investimento, che è
finalizzato a consolidare l'attrattività della destinazione Valle
d'Aosta nel suo complesso sul mercato turistico italiano, si
affiancano altre iniziative molte delle quali pensate nello
specifico per sostenere la crescita del prodotto turistico "Cammino
Balteo", lo citava prima in riferimento a una sua precedente
iniziativa, e per rilanciare complessivamente l'offerta turistica
della Bassa Valle, ne cito alcune: 28 maggio in abbinamento
gratuito alla rivista "Dove" sarà distribuita una monografia, io
l'ho già vista in anteprima, è molto bella, molto ben fatta e molto
fruibile, dedicata alla Valle d'Aosta che, prendendo spunto
dall'itinerario del Cammino Balteo, promuoverà diversi aspetti
dell'offerta turistica regionale dedicando ampio spazio alle
località della Valle centrale e in particolare della Bassa Valle;
il 13 giugno, in fascia preserale, sarà trasmessa in prima visione
su La7 e poi in replica una puntata di "Bell'Italia" in cui saranno
promossi, tra l'altro, i borghi di Issogne e di Arnad, in Valle
d'Aosta Lard d'Arnad DOP, come accennavo prima, consigliere
Rollandin, le riprese le stanno effettuando proprio in questi
giorni, sono venuti ad Aosta e stanno ultimando le riprese tra
domenica e ieri mi sembra; tra maggio e giugno saranno realizzati
sei video
reportage
che saranno diffusi sui siti
web
:
Turistipercaso.it, Italiaslowtour.com, Italiaslowtour.it e
Quotidiano.net in cui Susy Blady e Patrizio Roversi racconteranno
alcune esperienze di visita per incuriosire i potenziali visitatori
e incoraggiarli a scoprire e ad apprezzare il territorio valdostano
e i suoi prodotti, uno degli episodi abbiamo pensato di dedicarlo a
Donnas e alla filiera dei cereali e della segale, delle
coltivazioni di antiche varietà autoctone, la macinazione al forno,
con presentazione di diversi prodotti tra cui alcune PAT regionali:
il Pan Ner e il Micòoula, biscotti di segale, Flantze, eccetera; al
Cammino Balteo sarà dedicato anche un numero della nuova collana
"Cammini Itinerari e luoghi di Italia" che sarà acquistabile in
abbinamento con il "Corriere della Sera" e "Gazzetta dello Sport"
il prossimo 22 giugno.
Alle risorse di interesse turistico della Bassa Valle abbiamo
dedicato molta attenzione anche nell'ambito degli strumenti di
informazione per la stampa che l'Assessorato ha sviluppato in
collaborazione con l'Agenzia di comunicazione incaricata proprio
per il mercato italiano al quale stiamo dando un occhio di
privilegio, come le dicevo prima, di attenzione proprio anche a
causa del Covid, per cui nel corso dell'estate si stanno
programmando diversi viaggi e stampa... con visita al Parco del
Monte Avic, al Forte di Bard e altri punti di interesse turistico
della Bassa Valle.
Elementi specifici dell'offerta territoriale dell'area di Bassa
Valle saranno inoltre sviluppati con altre azioni
promo-pubblicitarie realizzate nel corso dell'anno. Nelle proposte
per i soggiorni di autunno, ad esempio, si prevede di promuovere i
nuovi itinerari di scoperta enoturistica sviluppati nell'ambito del
progetto "Route des vignobles alpins" che nel territorio di Donnas
ha permesso di recuperare due vigneti storici.
Per quanto riguarda la sua domanda n. 3: "se sia ipotizzabile
l'istituzione di una fondazione, come, per esempio, la Fondation
Grand Paradis, che coordini tutte le operazioni relative alla
promozione e valorizzazione del territorio della Bassa Valle",
com'è noto, la Fondation Grand Paradis nasce per far conoscere e
valorizzare le peculiarità naturalistiche e culturali del versante
valdostano del territorio del Parco nazionale del Gran Paradiso,
sarebbe quindi assolutamente ragionevole ipotizzare di costituire
un soggetto equivalente con finalità analoghe anche per la Bassa
Valle. Questo soggetto però, come lei sa, esiste già dal 2005 ed è
proprio l'Associazione del Forte di Bard. Accanto a una valenza
prettamente culturale che lo individua come Centro internazionale
di interpretazione della cultura del paesaggio alpino, il Forte ha
infatti la
mission
di farsi volano dello sviluppo turistico
del territorio e in particolare di rilanciare l'economia della
Bassa Valle d'Aosta, oltre che di farsi promotore nel mondo
dell'intero sistema turistico regionale.
Nelle premesse dell'interpellanza, ad esempio, si richiamava la
collaborazione avviata dal Parco Monte Avic e dal Forte di Bard
giustamente per individuare, partendo da uno studio commissionato
dall'Università della Valle d'Aosta, una strategia comune per la
Bassa Valle con l'auspicio di poter estendere la collaborazione ad
altri attori del territorio pubblici e privati. Simili iniziative
rientrano a pieno titolo nella
mission
dell'Associazione
Forte di Bard. Al momento. come lei sa bene, sono soci
dell'Associazione Forte di Bard la Regione Autonoma Valle d'Aosta e
la Fondazione CRT di Torino. Tuttavia possono entrare a far parte
dell'Associazione tutti i soggetti che dichiarano di condividerne
gli scopi, quindi enti pubblici, territoriali e non territoriali,
società, enti privati, persone fisiche, per cui, analogamente a
quanto avviene per la Fondation Grand Paradis, anche l'Associazione
Forte di Bard potrebbe far entrare nella sua compagine diversi
portatori di interesse del territorio tra cui Comuni,
l'Unité
des Communes
, Parco Mont Avic e altri soggetti.
Alla luce di tali considerazioni quindi sembrerebbe un'inutile
complicazione ipotizzare l'istituzione di un altro soggetto, che
sarebbe sostanzialmente poi allo stesso modo espressione della
governance
pubblica per promuovere e valorizzare il
territorio della Bassa Valle. Questo anche tenuto conto del fatto
che l'esigenza emersa sia dal richiamato studio dell'Università
della Valle d'Aosta, sia dalla discussione che ha coinvolto gli
amministratori in occasione della presentazione dello studio stesso
è piuttosto quella di un soggetto che coordini l'offerta e che crei
pacchetti turistici, ossia di un
tour operator
, che non è
proprio il ruolo del Forte di Bard, ma è il ruolo dell'iniziativa
imprenditoriale privata. Preciso a ogni buon conto che sono state
attivate svariate interlocuzioni con le associazioni, consorzi ed
Enti locali per promuovere in modo coordinato l'offerta turistica e
la promozione proprio della Bassa Valle e per cercare di far
colloquiare in maniera sempre più importante e sempre più fitta
tutti i soggetti, gli attori che agiscono e insistono sul
territorio della Bassa Valle e il Forte di Bard.
Il cammino quindi è avviato, naturalmente occorre, come lei ben
sa, tempo e probabilmente si rende necessario anche uscire da
questo periodo di pandemia, che purtroppo in questo momento tende a
fermare o a rallentare qualsiasi processo di sviluppo e di
concertazione.
Presidente -
Per la replica, ha chiesto la parola il
consigliere Brunod.
Brunod (LEGA VDA) -
Grazie Assessore per la risposta
completa facendo parecchi passaggi per quanto riguarda le
iniziative che da qui in avanti avete intenzione di portare avanti
per questo settore che io ho messo in risalto con l'iniziativa.
Sicuramente, come ha detto lei, il Forte di Bard e il Parco del
Monte Avic hanno già fatto in questi anni diverse azioni volte alla
collaborazione per promuovere e rilanciare, però, come ha detto
anche lei e come riportato negli articoli di stampa, proprio dagli
Amministratori dei Comuni della Bassa Valle è stato manifestato che
questo non è sufficiente perché, come abbiamo già detto con
l'interpellanza prima sulla valorizzazione dei siti culturali, più
tutte le peculiarità che la Bassa Valle possiede, oltre a quelle a
livello culturale e ambientale, ce ne sono tante, tutti i vari
percorsi, il Cammino Balteo più tantissime altre peculiarità... c'è
proprio questa necessità e io avevo portato come esempio la
Fondation
, non è che deve essere la Fondation. Immaginavo
che, come è già successo in passato in quest'Assemblea o nelle
Commissioni, la formula giuridica dell'associazione poteva magari
essere un po' un limite per prendere dentro tutti questi aspetti di
promozione che hanno richiesto gli Amministratori della Bassa
Valle, quindi volevo cercare di mettere in risalto questa
necessità, che non è più tanto rinviabile perché adesso come adesso
c'è necessità di partire con un rilancio a livello turistico ed
economico molto forte e non possiamo perdere un'altra estate prima
che vengano messe in campo queste azioni.
Io quindi mi auguro che questi messaggi, queste iniziative che
lei ha detto che verranno pianificate siano già un primo segnale.
Mi auguro che magari si metta anche maggiormente in contatto con
gli Amministratori delle varie realtà comunali del territorio
perché a volte magari manca un po' più di coordinazione e sinergia
e con dei piccoli sforzi magari si riescono a ottenere dei maggiori
risultati.
Presidente -
Sospendiamo per cambiare l'aria dell'aula e
riprendiamo in seguito con l'interpellanza n. 19.
La seduta è sospesa dalle ore 16:55 alle ore 17:20.
