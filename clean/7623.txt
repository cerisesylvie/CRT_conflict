Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3769 del 9 maggio 1988 - Resoconto
OGGETTO N. 3769/VIII - CONCESSIONE DELLA GARANZIA
FIDEIUSSORIA DELLA REGIONE PRESSO L'ISTITUTO BANCARIO SAN PAOLO DI
TORINO NELL'INTERESSE DELLA SIGNORA SIMONA JOCALLAZ, DI
VILLENEUVE.
PRESIDENTE:
Do lettura della deliberazione in
oggetto:
IL CONSIGLIO
Considerato che:
- la signora JOCALLAZ Simona, residente in località La Crête
di Villeneuve, in data 4 maggio 1987 ha presentato domanda al fine
di ottenere la concessione di un mutuo per l'esecuzione di opere di
miglioramento fondiario a favore dell'azienda situata in Comune di
Introd, frazione Chevrère, ai sensi dell'art. 4, secondo comma,
lettera c), della legge regionale 6 luglio 1984, n. 30;
- l'Assessorato regionale all'Agricoltura, Foreste ed
Ambiente Naturale, con nota in data 22 giugno 1987, ha rilasciato
il nulla osta alla concessione, ai sensi della citata legge
regionale, di un mutuo dell'importo di lire 70.000.000=, della
durata di anni 15 oltre 2 anni di preammortamento, a favore della
Ditta stessa;
- l'Istituto Bancario San Paolo di Torino ha ritenuto non
sufficiente la garanzia offerta per la concessione del mutuo e
pertanto la signora JOCALLAZ ha chiesto di poter accedere ad una
fideiussione regionale integrativa, dell'importo di lire
40.000.000=, prevista, per tali casi, dall'art. 4, 4° comma, della
legge regionale n. 30 del 1984;
DELIBERA
di autorizzare, ai sensi dell'articolo 4 della legge
regionale 6 luglio 1984, n. 30, la concessione della garanzia
fideiussoria integrativa della Regione, a favore della signora
Simona JOCALLAZ, di Villeneuve, per l'importo di lire 40.000.000=
comprensivo di capitale, interessi ed oneri accessori, al fine di
garantire l'operazione di credito agrario di cui in
premessa.
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
