Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2713 del 6 novembre 1991 - Resoconto
OGGETTO N. 2713/IX Valutazione di impatto ambientale sul
progetto di massima della strada dell'Envers
(Interpellanza)
Errore. Il segnalibro non è definito.
Président
Je donne lecture de l'interpellation
présentée par le Conseiller Riccarand et inscrite au point n° 16 de
l'ordre du jour.
Interpellanza Ricordato che il progetto di massima
dell'intero percorso della cosiddetta strada dell'Envers deve
essere sottoposto alla procedura di valutazione dell'impatto
ambientale;
il sottoscritto Consigliere regionale del Gruppo Verde
Alternativo
interpella
l'Assessore regionale ai Lavori Pubblici per sapere:
1) a chi è stato affidato l'incarico del progetto di massima
dell'intero percorso della strada dell'Envers;
2) a chi è stato affidato l'incarico per lo studio di impatto
ambientale di tale strada;
3) quando intende trasmettere progetto e studio di impatto
all'Ufficio regionale per la valutazione dell'impatto ambientale e
se intende contestualmente trasmettere la documentazione alle
competenti Commissioni consiliari permanenti.
Président
Le Conseiller Riccarand a demandé la parole; il
en a la faculté.
Riccarand (VA)
Poiché in sede di approvazione di una
legge regionale di finanziamento della strada dell'envers era stato
votato un apposito emendamento che prevedeva di sottoporre a
procedura di valutazione di impatto ambientale l'intero progetto di
massima della strada dell'envers, questa interpellanza tende a
sapere in che modo la Giunta intende procedere sia per espletare la
procedura sia per condurre la progettazione di massima su tutto il
tronco, nonché come intenda procedere per redigere lo studio di
impatto ambientale che poi dovrà accompagnare il progetto lungo
tutto l'iter della valutazione dell'impatto ambientale.
Presidente
Ha chiesto la parola l'Assessore ai lavori
pubblici, Martin; ne ha facoltà.
Martin (ADP)
Gli uffici che si interessano della
viabilità stanno esaminando questo problema, perché nella legge
approvata dal Consiglio circa un mese fa si prevede di sottoporre a
procedura di impatto ambientale tutto il progetto della strada
dell'envers.
L'incarico specifico non è ancora stato affidato, anche perché
la legge è stata vistata solo ieri, cinque novembre, dalla
Commissione di Coordinamento. Stiamo però affrontando il problema
ed io penso che nelle prossime settimane saremo in grado di
affidare tale incarico, per poi procedere nella valutazione
dell'impatto ambientale.
Ci siamo già messi in contatto anche con l'Assessorato
all'ambiente e pensiamo che si potrebbe prevedere uno studio di
impatto ambientale su tutta la progettazione, al quale far poi
riferimento nella redazione dei progetti esecutivi. Pertanto,
anziché redigere un progetto di massima sul quale effettuare lo
studio dell'impatto ambientale, si pensa che sarebbe più logico
effettuare uno studio di impatto ambientale su tutta l'opera, alle
cui risultanze dovrebbero poi adeguarsi i progetti esecutivi che
ancora mancano.
Posso aggiungere che si pensa di poter completare questo studio
nel giro di quattro o cinque mesi, in modo che nella prossima
primavera possa essere valutato dai competenti uffici
dell'Assessorato all'ambiente, territorio e trasporti.
Assicuro il Consigliere Riccarand che nel frattempo non daremo
esecuzione a progetti di rilevanza ambientale. Pensiamo infatti di
poter mandare avanti nei prossimi mesi solo quei progetti che, pur
facendo parte della strada dell'envers, non abbiano alcuna
rilevanza ambientale. Mi riferisco in particolare alle sistemazioni
interne agli abitati, come , ad esempio, la costruzione di
marciapiedi, che non alterano assolutamente la strada dell'envers,
che può seguire il suo tracciato naturale.
Invece, tutte le parti più interessanti e quelle in cui sono
previste delle varianti saranno portate avanti dopo la regolare
approvazione dello studio di impatto ambientale.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Mi dichiaro soddisfatto della
risposta dell'Assessore. Mi sembra, infatti, che questo intervento
debba essere eseguito con notevole attenzione, perché la
realizzazione di un'arteria così grossa, come quella prevista, pone
dei problemi di impatto ambientale non certo indifferenti.
Pertanto, condivido l'impostazione dell'Assessore e mi riservo
di seguire l'iter di tutta la pratica.
