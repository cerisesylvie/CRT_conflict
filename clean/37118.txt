Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 989 del 27 gennaio 2015 - Resoconto
OGGETTO N. 989/XIV - Interpellanza: "Notizie in merito alla
sottoscrizione da parte dell'Azienda USL di un nuovo accordo per la
gestione della clinica di Saint-Pierre".
Presidente
- Per l'illustrazione, la parola alla
Consigliera Fontana.
Fontana (PD-SIN.VDA)
- Grazie Presidente.
Siamo venuti a conoscenza della decisione dell'Azienda sanitaria
locale della Valle d'Aosta di sottoscrivere un nuovo accordo con la
clinica privata di Saint-Pierre, in cui si prevede l'erogazione di
un ulteriore milione di euro rispetto ai 6 milioni iniziali.
Appreso che il milione di euro aggiuntivo sarebbe frutto dei
risparmi derivanti dalla soppressione di 15 posti letto di
assistenza lungoterapica fino ad ieri esistenti presso la struttura
pubblica di Antey-Saint-André; preoccupati dal fatto che ancora una
volta pare che si tolgano energie al servizio pubblico per
dirottarle al comparto privato, ma ancor più dal fatto che questa
decisione viene adottata da un Direttore generale dell'Azienda
sanitaria che fino al 2012 svolgeva il ruolo di Direttore generale
presso proprio la struttura privata che oggi risulta beneficiaria
del finanziamento pubblico; considerato che nello stesso tempo
dallo stesso Direttore generale nel rispetto, a suo dire, delle
esigenze di risparmio aziendale...sono state adottate dall'Azienda
sanitaria pubblica azioni di contenimento della spesa, com'è stato
più volte ribadito penalizzando gli utenti, ma da qualche tempo
anche i dipendenti, ai quali è stata rivista al ribasso
l'erogazione del servizio mensa, vogliamo sapere dall'Assessore:
"se è vero che il Direttore generale dell'ASL ha in animo di
sottoscrivere un nuovo accordo con la ISAV per la gestione della
clinica di Saint-Pierre, a quali condizioni e a quali nuovi costi
per la sanità pubblica valdostana; qual è il parere dell'Assessore
regionale alla sanità rispetto a questo nuovo onere; come si
giustifica il fatto che a proporre questa convenzione sia un ex
dirigente della clinica della stessa società che gestiva la clinica
di Saint-Pierre nel 2012, motivo per il quale, stante il decreto
legislativo n. 39 del 8 aprile 2013, non avrebbe potuto accedere
alla selezione per il Direttore generale dell'USL"
. Grazie.
Presidente
- Per la risposta, la parola all'Assessore
Fosson.
Fosson (UV)
- Grazie Presidente.
La ringrazio per quest'interpellanza, perché mi permette di fare
chiarezza anche rispetto ad un articolo giornalistico che diceva
delle cose inesatte. L'articolo diceva:
"un milione di più a
Saint-Pierre"
, le lamentele quindi non le hanno poste solo a
lei, ma anche a me. Poi l'articolo diceva anche che il servizio si
spostava da Saint-Oyen. Le preciso quindi che non diamo un'aggiunta
di alcun soldo a Saint-Pierre, anzi le farò vedere come c'è la
possibilità, l'opportunità addirittura di risparmiare. Provo a
parlare in termini semplici, che tutti ci capiscano: 500 mila euro
sono i soldi che noi davamo alla riabilitazione di Antey; con una
delibera - la n. 1274 del 19 dicembre 2004 - la Comunità montana
Monte Cervino ha accettato che Antey riceva 10 utenti della
comunità di Torgnon. La comunità di Torgnon ha spostato, appunto,
10 malati alla RSA di Antey, dove dei 20 letti ne sono rimasti 10
di lungodegenza. Io questo l'avevo già annunciato e ne avevamo già
parlato anche in commissione; noi non potevamo avere due centri di
riabilitazione, con qualità anche un po' diverse: uno ad Antey e
uno a Saint-Pierre. Antey l'avevamo fatto quando la struttura
riabilitativa di Saint-Pierre non esisteva. Allora con una
procedura già annunciata, dieci di questi letti di riabilitazione
che erano ad Antey sono stati spostati nella riabilitazione di
Saint-Pierre, che non raggiungeva i numeri per cui era stata
autorizzata, col rischio addirittura che anche quella di
Saint-Pierre chiudesse.
I primi 500 mila euro è quindi la cifra che noi spendevamo ad
Antey e adesso spendiamo a Saint-Pierre, quindi la stessa cifra per
mantenere lo stesso numero di pazienti in riabilitazione. I cinque
posti a cui lei di riferisce non erano di riabilitazione, bensì di
lungodegenza e continuano ad esserci ad Antey; per esempio, la
frattura del bacino che non si può mobilizzare e che non dà luogo
alla fisioterapia, sarà trattata ad Antey. Per quanto riguarda gli
altri dieci posti di Torgnon, anche con la soddisfazione di tutti
gli abitanti, il personale è stato spostato e nessuno è andato a
casa. In merito agli altri 500 mila euro, se lei legge bene la
delibera, la clinica di Saint-Pierre ha chiesto ai responsabili di
aumentare la mobilità attiva: prima erano 1.250.000 euro per
soddisfare il bisogno extra regionale, adesso invece diventano
1.750.000 euro per soddisfare sempre un bisogno extra regionale. La
clinica cioè ci ha chiesto, segno anche di un buon funzionamento,
di poter ospitare più malati che vengono a fare la riabilitazione
da fuori. Perché? Perché la mobilità, che per le altre Regioni è
passiva e per noi è attiva, viene pagata di anno in anno dallo
Stato, direttamente alle Regioni; quindi se la mobilità attiva è
maggiore di 500 mila euro rispetto a 1.250.000 euro, le altre
Regioni ce la pagano, e noi quella cifra la riconosciamo alla
clinica di Saint-Pierre. Il milione a cui lei fa riferimento deriva
da 500 mila euro che noi spendevamo ad Antey e dagli altri 500 mila
euro che Saint-Pierre deve produrre con una mobilità attiva
maggiore rispetto alle altre Regioni.
Nella delibera - e questo come le dicevo è il vantaggio - è
stato previsto che di questa mobilità attiva in più il 10 percento
viene introitato dalla Regione Valle d'Aosta, cioè in quest'accordo
175 mila euro vengono all'ASL della Valle d'Aosta per tutti i
servizi, quindi non è un dare più soldi ma è una riorganizzazione e
soprattutto è una mobilità dall'esterno passiva per le altre
Regioni e attiva finalmente per noi, che permette alla clinica di
avere più pazienti e quindi dare anche più lavoro ai valdostani. Il
25 percento dell'importo del finanziamento alla clinica di
Saint-Pierre avviene con mobilità attiva per noi, cioè malati che
da fuori vengono a farsi curare e questo nella delibera è indicato
bene. Il contratto comunque non è ancora stato firmato; hanno
dovuto fare questa delibera che le dicevo, perché è cambiato l'ente
erogatore, cioè non si paga più ad Antey, ma si paga a
Saint-Pierre, però il contratto non è ancora stato firmato, perché
devono esserci prima delle linee guida della Regione, che, come lei
sa, devono essere emanate entro il 30 di gennaio di ogni anno.
Io sul fatto del Direttore generale, che abbia una
compartecipazione o un interesse le dico che questo lo vedremo,
aspettando che l'Anticorruzione Nazionale, che ha accettato di
rivedere il procedimento, si esprima di nuovo a breve. Ricordo come
ha anche detto lei che in ogni caso il Direttore generale ha
lasciato la struttura di Ivrea il 1° luglio del 2012, quando è
stato richiamato a fare il Direttore amministrativo della Regione
Valle d'Aosta (ha lasciato questa struttura per venire a lavorare
in Valle d'Aosta) rescindendo quindi il suo rapporto e, quando noi
siamo arrivati con la nuova legislatura, lui era già Direttore
amministrativo da diverso tempo, anche perché in precedenza
l'Azienda aveva cambiato tre direttori amministrativi.
L'ultima cosa che mi permetto di dire è che io penso, oltre al
fatto che tutto si può migliorare sicuramente, che la struttura di
riabilitazione di Saint-Pierre sia un importante servizio per i
pazienti valdostani, perché prima, se si ricorda, la riabilitazione
veniva fatta ad Albenga, fuori regione, sempre in una struttura
privata. Se andiamo a vedere in altre realtà quasi tutte le
strutture di riabilitazione - io penso a Veruno, penso a quella di
Cuorgnè in Piemonte - sono gestite da strutture private. Da quando
è arrivata l'ISAV, i malati che andavano a fare riabilitazione ad
Albenga, non vanno più ad Albenga, ma restano in Valle d'Aosta.
Alcuni Consiglieri hanno provato direttamente la qualità del tipo
di riabilitazione e questa, mi permetta, è diventata per noi anche
una grande occasione di occupazione. Ripeto, prima mandavamo i
nostri pazienti nel privato, ad Albenga, cioè ad esempio una
persona operata di anca facendole fare riabilitazione a 300
chilometri di distanza. C'è poi sempre il milione e 8 nel bilancio
per il recupero di mobilità passiva di ortopedia, cioè i malati che
andavano a farsi operare fuori, che invece vengono a farsi operare
qui da diversi anni.
Sicuramente quindi la clinica di Saint-Pierre ha permesso al
sistema pubblico regionale con la sua ortopedia di guadagnare in
mobilità attiva, guadagnando quest'anno 175 mila euro che
rappresenta per noi un passo in avanti. Grazie.
Presidente
- Per la replica, la collega Fontana.
Fontana (PD-SIN.VDA)
- Grazie Presidente.
Comincio dall'ultima frase da lei detta: che la clinica di
Saint-Pierre è una clinica che dà un servizio eccellente, non l'ho
mai messo in dubbio, è eccellente, è un buon servizio, va bene,
diciamo anche di eccellenza, perché bisogna dire che chi va in
quella clinica si trova bene, io voglio ribadirlo, perché io non ho
niente contro la clinica. Vado però veramente in confusione...io
sono un Consigliere e so come funzionano i lavori e mi metto nei
panni dei cittadini...l'anno scorso avete tolto 300 mila euro alla
clinica di Saint-Pierre, perché, in base alla
spending
review
,
bisognava risparmiare, poi si dice: "bisogna
razionalizzare". È vero, abbiamo affrontato questo problema,
ricordo che il collega Gerandin glielo aveva anche fatto notare,
perché noi abbiamo le nostre cliniche, diciamo che le dobbiamo
chiudere e andiamo a sostenere il privato. È questo che io non
riesco a capire, cioè abbiamo speso tantissimi soldi per avere
queste strutture, poi si decide che per razionalizzare noi le
dobbiamo chiudere. Mi sembra però che non ci sia coordinamento in
queste cose, l'abbiamo detto...adesso non mi ricordo, sarà un mese
fa, nemmeno ne abbiamo discusso e voi già avete fatto questo,
l'avete chiuse, avete spostato...vabbè, questo parte dal 1° di
gennaio, non ci era stato detto niente, si era detto che, quando si
sarebbero fatti questi cambiamenti, almeno ci sarebbe stata la
cortesia di poterne discutere...invece ci troviamo sempre a cose
fatte.
Mi dà l'impressione che tante volte lei, Assessore, non sappia
quello che fa il Direttore oppure prende atto al momento che sono
fatte le cose, perché veramente c'è un po' di confusione, da una
parte diciamo ai cittadini: "guardate, ci sono 20 milioni di euro
in meno e dobbiamo arrangiarci, ci sono i tagli, bisogna stare
attenti a come si..." e poi diamo...adesso va bene, lei mi ha detto
che sono 500, io avevo capito un milione, perché era stato scritto
così, poi ho visto la delibera...poi nello stesso tempo facciamo
cose che, secondo me, prima di farle bisognerebbe avere un pochino
di attenzione, perché sennò veramente non si capisce niente. Io
cioè capisco che lei dia le sue ragioni, però una persona normale
che vede queste cose dice: "come, mi aumentano i ticket!", ci sono
problemi sulle piccole cose - che non voglio ritornarci che più
volte noi glielo abbiamo fatto notare -, si riduce il personale, ci
sono quelle problematiche giustamente, come diceva il collega, che
manca personale, poi dove si fanno delle scelte, sicuramente sono
scelte politiche, le risorse si trovano. Allora, veramente o si fa
veramente un piano...noi avevamo detto, l'abbiamo già affrontato
sulla questione dell'ospedale...abbiamo chiesto più volte: cosa
facciamo della vecchia Maternità? Cosa facciamo del Beauregard? Lei
addirittura quella volta ha detto:
"si potrebbe anche vedere che
al Beauregard si potrebbe fare una clinica di riabilitazione"
.
Ci sono cioè mille idee, ma poi alla fine mi sembra che ci sia una
confusione enorme, io penso che, alla luce di queste cose, forse
sia meglio fare veramente una commissione e vedere cosa si vuol
fare veramente della sanità. Non si possono togliere risorse al
pubblico per fare queste scelte, poi non sono contraria alla
clinica, ci mancherebbe altro, però preferivo vedere un po' di
risolvere anche i problemi che abbiamo nella nostra sanità, cioè ci
sono problemi dappertutto: sul personale, sui servizi e ancora
siamo all'inizio dell'anno e non abbiamo visto niente, perché il
bello viene adesso. Allora, io mi chiedo: vogliamo fare un
ragionamento su questo? Tutti i soldi cioè spesi adesso sulle
strutture che abbiamo aperto...c'è stato un momento che, se non si
avevano queste strutture, non si andava avanti. Adesso di strutture
attrezzate noi ci ritroviamo che non sappiamo che cosa fare, questi
sono sprechi, Assessore! Poi, per carità, se si è d'accordo ad
andare in quella direzione...io non condivido. Penso che ci debba
essere una discussione per vedere veramente cosa si vuol fare della
sanità pubblica, come si può riorganizzare il territorio, io
partirei da lì e poi si vede anche che cosa si vuol fare per le
strutture pubbliche. Non trovo cioè giusto che ci devono rimettere
i dipendenti, le strutture pubbliche per andare incontro alle
strutture private. Con questo non voglio parlare male, perché
glielo ho detto anch'io l'altra volta che è una struttura che dà
risposte, però vediamo di fare chiarezza, perché delle volte lei fa
una grande confusione davvero, non vedo che ha un'idea chiara di
quello che si vuol fare, perché...
(interruzione dell'Assessore Fosson, fuori microfono)
...sì, però la clinica di Antey c'era già prima di quella, era
una nostra clinica...
(nuova interruzione dell'Assessore Fosson, fuori
microfono)
...ho capito, però mi piacerebbe capire un pochino meglio,
magari in una seduta in commissione vediamo di chiarire.
Grazie.
Presidente
- Punto 20 all'ordine del giorno.
