Classificazione
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 2588 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2588/X Concessione, ai sensi della legge regionale
31/1992, di un contributo di lire 11.500.000 al Gruppo cinofilo
Valle d'Aosta nelle spese previste per l'organizzazione della 10°
esposizione nazionale canina, in programma ad Aosta il 14 settembre
1997. Approvazione ed impegno di spesa.
Deliberazione Il Consiglio
Premesso che:
Il Gruppo Cinofilo Valle d'Aosta, ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese previste per
l'organizzazione e l'effettuazione della 10^ Esposizione nazionale
canina, in programma ad Aosta, il 14 settembre 1997;
Alla manifestazione è prevista la partecipazione di oltre 450
espositori con più di 100 razze canine ufficialmente riconosciute,
provenienti da numerose regioni italiane e dall'estero;
Alla richiesta sopra specificata è stato allegato il preventivo
delle spese che ammonta a complessive Lire 38.000.000, così
dettagliate:
USCITE
- omologazione mostra e assicurazione RC Lire 800.000
- competenze ENCI per iscrizioni e stampati vari Lire
2.600.000
- rimborsi spese ai giudici Lire 4.500.000
- rimborsi spese per Commissari ring Lire 3.000.000
- noleggio gabbie per alloggiamento cani Lire 3.500.000
- stampa materiale vario Lire 5.500.000
- ospitalità varia Lire 6.000.000
- spese affissione e postali Lire 1.100.000
- noleggio impianto sonoro Lire 2.500.000
- premiazioni Lire 6.000.000
- spese varie per allestimento mostra Lire 2.500.000
=============
Totale spese previste Lire 38.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del Gruppo
Cinofilo Valle d'Aosta mediante la concessione di un contributo di
Lire 11.500.000, pari al 30 percento circa delle spese previste per
l'organizzazione dell'iniziativa in questione;
Si dà atto inoltre che il contributo in questione è riferito al
raggiungimento dell'obiettivo 3207 "Programmazione e gestione dei
contributi per l'organizzazione di manifestazioni promozionali",
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
11.500.000 (undicimilionicinquecentomila) a favore del Gruppo
Cinofilo Valle d'Aosta, con sede in Aosta, Via Losanna, 17 - P.I.
00526290077, e comunque in percentuale non superiore al 30 percento
delle spese effettivamente sostenute e regolarmente giustificate
per l'organizzazione e l'effettuazione della 10^ Esposizione
nazionale canina, in programma ad Aosta, il 14 settembre 1997;
2) di approvare e di impegnare la spesa di Lire 11.500.000
(undicimilionicinquecentomila), con imputazione al cap. 64320 del
bilancio preventivo della Regione per l'anno 1997 ("Contributi e
sussidi ad istituzione e organismi vari per attività nel settore
del turismo e del tempo libero"), riferimento dettaglio n. 3015,
che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, a manifestazione avvenuta e previa presentazione del
bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
