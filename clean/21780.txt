Classificazione
CONSIGLIO REGIONALE
Attività consiliare d'aula



Oggetto del Consiglio n. 1503 del 6 ottobre 2005 - Resoconto
OBJET N° 1503/XII - Communications du Président du Conseil
régional.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 93, présenté par le Gouvernement régional, le
21 septembre 2005 "Disposizioni urgenti in materia di quote latte.
Modificazioni alla legge regionale 12 dicembre 2002, n. 27
(Disciplina delle quote latte)" (IIIe)
Projet de loi n° 94, présenté par le Gouvernement régional, le
21 septembre 2005 "Interventi sul capitale sociale della Casinò de
la Vallée s.p.a." (IVe et IIe)
Projet de loi n° 95, présenté par le Gouvernement régional, le
30 septembre 2005 "Primo provvedimento di variazione al bilancio di
previsione della Regione per l'anno finanziario 2005 e a quello
pluriennale per il triennio 2005/2007" (IIe)
Réunions:
Bureau de Présidence: 1
Conférence des Chefs de Groupes: 2
Ie Commission: 1
IIe Commission: 2
IIIe Commission: 2
IVe Commission: 2
Ve Commission: 1
Le 27 septembre dernier, une délégation du Conseil régional
composée des Conseillers Roberto Vicquéry, Giulio Fiou, Marco Fey,
Laurent Viérin et de moi-même a participé en Belgique à la Fête de
Communauté Française de Belgique. La rencontre s'est tenue dans le
cadre des relations que notre Assemblée entretient avec le
Parlement de la Communauté française de Belgique. Le renforcement
des liens existant entre les deux réalités francophones et le
développement d'une politique de coopération transfrontalière font
déjà partie des objectifs du Comité mixte dont notre Assemblée fait
partie avec la Communauté Française de Belgique et le Parlement de
la République et Canton du Jura. La fête commémorait les 175 ans de
la Belgique, le 25e anniversaire du fédéralisme et était l'occasion
pour rappeler le rôle des minorités linguistiques en Europe.
Il Consigliere Frassy ha fatto pervenire copia della sentenza
con la quale il Tribunale di Aosta ha dichiarato Frassy Dario e
Tibaldi Enrico non punibili per i reati ascritti a seguito di
querela presentata per presunta diffamazione dall'ex Direttore
generale della Casa da gioco di Saint-Vincent.
La parola al Consigliere Lattanzi.
Lattanzi (CdL) - Solo per commentare la comunicazione della
sentenza relativa ai miei colleghi, che vorrei in questo momento
considerare i colleghi del Consiglio.
Siamo in questi giorni su un provvedimento legislativo, che
verrà all'attenzione dell'aula nelle prossime settimane, proprio su
questo tema. Un provvedimento che ha avuto anche nella stampa un
riscontro di dibattito politico. Credo che questa sentenza - che
farà giurisprudenza, perché viene archiviata una vicenda nella
parte di dibattimento, quindi senza arrivare ai gradi di giudizio -
sia molto significativa per il lavoro dei consiglieri, non tanto
per i contenuti, perché eravamo certi che fossimo nella ragione,
quando esprimevamo giudizi sulla vicenda del casinò, del suo
gestore straordinario che per 9 anni aveva retto le sorti del
casinò, ma perché credo sia importante che i consiglieri siano più
consapevoli del fatto di rappresentare liberamente la volontà
dell'elettorato. Credo che questa sentenza faccia giustizia, al di
là dei contenuti e della persona che era coinvolta su questa
querela, su un "modus operandi" del Consiglio regionale.
Noi abbiamo il diritto - oltre che il dovere - di giudicare il
lavoro di quelle nomine che vengono fatte in quelle aziende
pubbliche, perché con il nostro giudizio andiamo a valutare
l'operato e l'amministrazione di danaro pubblico, là dove anche
questo sia mascherato da una società di diritto privato, che
amministra per conto nostro, su nomina politica e pubblica danaro
dei cittadini valdostani. Questo è un segnale di chiarezza nei
confronti di tutti quelli che hanno cariche pubbliche, ma è
soprattutto un messaggio importante per noi consiglieri, perché ci
ribadisce un diritto costituzionale e statutario di poter esprimere
pareri, anche se a volte duri e anche con forme diverse da quella
esclusiva del Consiglio, come giornali politici o interviste nei
"media", di poter esprimere dunque a nome del popolo valdostano
qualunque parere perché siamo in una democrazia. Non avevamo dubbi,
anzi ci eravamo stupiti dell'arroganza con la quale il dirigente
aveva reagito alle nostre critiche, perché forse la persona non era
consapevole che stava amministrando il danaro di tutti i
Valdostani. Questo sarà un tema che riprenderemo, quando
discuteremo del "dossier Bo" e delle storture di quella gestione
nefanda!
Auspico che i consiglieri prendano consapevolezza di questa
sentenza; abbiamo il dovere di mettere il naso e di fare
quell'attività ispettiva che piaccia o no all'apparato politico,
burocratico o comunque pubblico. Voglio esprimere soddisfazione per
i miei colleghi che hanno vissuto questa vicenda con grande
serenità senza strumentalizzarla, hanno subito anche sui "media"
una campagna stampa non del tutto felice, ma questa sentenza pone
fine a una vicenda che era assurda solo per il fatto che un
"manager" non accettava il giudizio di un eletto nel Consiglio
regionale!
Presidente - La parola al Consigliere Curtaz.
Curtaz (Arc-VA) - Approfittiamo dell'occasione di questa
comunicazione non tanto per entrare nel merito della vicenda, di
cui prendiamo serenamente atto, quanto per esprimere fin d'ora una
valutazione circa il disegno di legge che verrà discusso in aula
nella prossima occasione. Visto che in commissione si è già acceso
un dibattito su tale questione, visto che ci sono stati interventi
sulla stampa, anche il suo, Presidente - peraltro non so quanto
opportuno nella sua qualità di Presidente di quest'aula... - devo
dire che questa sentenza offre alle nostre perplessità un'ulteriore
argomentazione decisiva rispetto a tutti i discorsi che si sono
fatti.
Abbiamo sostenuto che agli effetti giuridici, vista la chiarezza
dell'articolo 24 dello Statuto e della normativa costituzionale,
visto l'orientamento della Corte costituzionale, visto
l'orientamento della Magistratura di merito e di legittimità su
questo tema, è perfettamente inutile dal punto di vista giuridico
la proposta di legge sull'insindacabilità dei consiglieri che verrà
portata all'attenzione dell'aula nel prossimo Consiglio. Questa è
la dimostrazione, ma non è la prima, perché appena qualche mese fa
c'era stata una sentenza analoga riferita a un collega della
passata legislatura. Allora non si capisce - o, meglio, lo diremo
perché si capisce - perché un gruppo di consiglieri si sia attivato
per introdurre nel nostro ordinamento un meccanismo, di cui non si
sentiva la mancanza perché non è mai successo nella storia della
nostra Regione che questo problema si ponesse in maniera rilevante,
che costituirà un filtro politico all'esercizio dell'azione penale
e che avrà come unica conseguenza quella di organizzare una
pressione politica nei confronti del sereno giudizio dei giudici,
che deve essere terzo e imparziale.
Di fronte a questa Valle d'Aosta che si sta "berlusconizzando",
noi esprimiamo fin d'ora le nostre riserve.
Presidente - La parola al Consigliere Cesal.
Cesal (UV) - Devo dire che il dibattito che si è acceso a
seguito delle comunicazioni del Presidente è nuovo, in quanto noi
discutiamo prima ancora di discutere il punto specifico all'ordine
del giorno, di un provvedimento che sarà all'esame di quest'aula di
qui a qualche settimana, lo ritengo estremamente prematuro.
Posso condividere le dichiarazioni di principio del collega
Lattanzi; non condivido quando entra nel merito della vicenda,
quando esprime dei giudizi sull'operato di organismi esterni a
questo Consiglio. Da un punto di vista del merito si tratta di
sostenere una prerogativa legata alla funzione di consigliere
regionale. Mi stupisce anche la dichiarazione del collega Curtaz,
il quale interviene prima ancora che l'argomento sia portato
all'esame del Consiglio.
Su questo tema avremo modo di discutere; dal mio punto di vista
la sentenza ultima relativa ai nostri colleghi Frassy e Tibaldi
rafforza la nostra convinzione circa la validità di questo
provvedimento, ne discuteremo quando sarà il momento, ognuno di noi
esprimerà il proprio punto di vista, ogni gruppo farà le proprie
considerazioni, dopodiché agirà di conseguenza, ma mi stupisce che
si debba già iniziare a discutere di una questione che non è ancora
all'ordine del giorno.
Limito il mio intervento a queste brevi considerazioni,
rimandando di poter entrare nel merito della questione quando sarà
presentato all'esame del Consiglio.
