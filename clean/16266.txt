Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 2616 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2616/X Subconcessione, sino al 26 maggio 2013, alla
ditta Menegolla Giuseppe, di derivazione d'acqua dalla Dora Baltea,
in comune di Courmayeur, ad uso idroelettrico.
Deliberazione Il Consiglio
Premesso che:
a) con D.P.G.R. n. 578 in data 27 maggio 1983 è stata
rilasciata, alla ditta Menegolla Giuseppe la subconcessione di
derivare dalla Dora Baltea, in comune di Courmayeur, moduli medi
12,50 di acqua per produrre, sul salto di metri 17,33 la potenza
nominale media di KW. 212,377;
b) con D.P.G.R. n. 372 in data 27 aprile 1995 sono state
autorizzate, in via di sanatoria, le varianti apportate alla
derivazione assentita con il D.P.G.R. sopra menzionato, accertate
in sede di collaudo, per effetto delle quali, rimanendo invariata
la portata media derivata di moduli 12,50, la potenza nominale
media dell'impianto è passata da KW. 212,377 a KW. 229,387.
Accertato che con domanda in data 20 ottobre 1990, integrata
successivamente dalla relazione tecnico-idrologica in data 29
settembre 1992, la ditta Menegolla Giuseppe ha chiesto
all'Amministrazione regionale l'integrazione della portata di
concessione di moduli 12,50 con moduli 13,50, per complessivi
moduli medi 26,00 e massimi 32,50, per il potenziamento del proprio
impianto idroelettrico.
Rilevato che la domanda, corredata dal relativo progetto a firma
ing. Claudio Cretier, prevede semplicemente l'aumento della portata
da derivare, con ammodernamento del macchinario esistente (gruppo
turbina-generatore) lasciando sostanzialmente invariate le opere di
presa e di restituzione, per cui la medesima è stata sottoposta a
breve istruttoria, limitatamente alle varianti introdotte, ai sensi
del secondo comma dell'articolo 49 del T.U. 11 dicembre 1933 n.
1775, trattandosi di varianti non sostanziali.
Tenuto presente che:
- il Magistrato per il Po di Parma, con nota prot. n. 4101 in
data 8 marzo 1996, ha rilasciato il proprio nullaosta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
1120 in data 3 aprile 1996, ha espresso parere favorevole ai sensi
dell'articolo 3 del disegno di legge 12 luglio 1993 n. 275;
- l'ENEL - Compartimento di Torino, con nota n. 955 in data 15
maggio 1996, ha fatto presente di non avere alcuna particolare
osservazione da formulare, ai sensi dell'articolo 18 del D.P.R.
342/1965, circa la domanda sopraddistinta;
- con deliberazione della Giunta regionale n. 9105 in data 17
novembre 1994 è stata espressa la valutazione positiva condizionata
sulla compatibilità ambientale del progetto di potenziamento
dell'impianto idroelettrico, subordinandola all'osservanza delle
seguenti condizioni:
a) sia garantito un minimo deflusso vitale a valle delle opere
di presa di 900 lt/sec.;
b) non siano ostacolate le migrazioni dell'ittiofauna, fermo
restando che nei periodi di magra tutta l'acqua sia convogliata nel
tratto di alveo non interessato dall'opera di presa;
- con ordinanza n. 210 in data 22 ottobre 1996 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 4 novembre 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Courmayeur e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP.; alla
Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura, Forestazione e Risorse Naturali, Servizio
S.I.D.S.; all'Assessorato dell'Agricoltura, Forestazione e Risorse
Naturali, Servizio Forestazione; all'Assessorato dell'Ambiente,
Servizio Tutela dell'Ambiente; alla Prima Direzione del Genio
Militare di Torino; all'E.N.E.L. - Compartimento di Torino;
all'Assessorato del Turismo Sport e Beni Culturali Ufficio
Sovraintendenza; all'Autorità di Bacino del fiume Po di Parma;
all'Assessorato dell'Industria e Commercio, Servizio Energia ed
alla ditta Menegolla Giuseppe.
La pubblicazione presso il Comune di Courmayeur, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte delle associazioni irrigue
Est-Sesia di Novara ed Ovest-Sesia di Vercelli di due esposti
datati 18 novembre 1996 e 13 novembre 1996 con i quali, a
salvaguardia delle dotazioni idriche del Naviglio d'Ivrea, del
Canale Depretis e del Canale Farini, chiedono che nel disciplinare
di subconcessione vengano inserite le seguenti prescrizioni:
a) i manufatti per la derivazione e la restituzione dell'acqua
dovranno essere dotati di appositi edifici idonei alla misurazione
della portata assentita;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblica;
È inoltre pervenuta una nota del Consorzio regionale Pesca con
la quale viene richiesto di esaminare la possibilità di prevedere
l'inserimento nel disciplinare di subconcessione, di un contributo
di lire 500.000 annue, indicizzate ISTAT, da versare da parte del
subconcessionario al Consorzio Pesca, quale contributo per
ripopolamento ittico, in considerazione dell'impoverimento di
portata della Dora Baltea, nel tratto sotteso dalla
derivazione.
Rilevato che il canale di derivazione, come stabilito nel
disciplinare di subconcessione dovrà essere dotato di paratoia
regolata in modo da garantire che non entri nella derivazione una
quantità d'acqua superiore a quella di concessione ed inoltre,
poiché l'impianto è del tipo ad acqua fluente, in quanto la vasca
di carico serve esclusivamente alla regolazione della portata ed è
di dimensioni modeste, non sono da temere turbamenti al regime
idraulico del corso d'acqua. Comunque, a maggior tutela delle
dotazioni idriche preesistenti, poste a valle della derivazione, le
precisazioni richieste dalle citate Associazioni irrigue, sono
state inserite nel disciplinare di subconcessione. In merito alla
richiesta del Consorzio regionale Pesca, ritenendo la medesima
congrua e tendente ad indennizzare i danni arrecati al patrimonio
ittico dalla derivazione in oggetto, apposita clausola è stata
inserita nel disciplinare di subconcessione.
Visto altresì che la visita locale d'istruttoria, come stabilito
nell'ordinanza, è regolarmente avvenuta il 5 dicembre 1996 ed alla
medesima, oltre ai funzionari dell'Ufficio Concessioni Acque
dell'Assessorato dei Lavori Pubblici, è intervenuto il signor
Menegolla Giuseppe, titolare della richiesta di subconcessione, il
quale ha preso atto degli esposti presentati e, in merito alla
richiesta avanzata dal Consorzio Pesca, ha dichiarato di ritenere
la medesima eccessiva in rapporto alla sottrazione d'acqua
effettuata nel tratto di Dora interessato dalla derivazione ed ha
proposto, in via principale, che la richiesta di lire 500.000 non
venga accolta e, in via subordinata, che tale cifra venga
dimezzata. I convenuti, di comune accordo, hanno rinunciato ad
effettuare il sopralluogo alle località interessate dalla
derivazione, in quanto a tutti conosciute e rispondenti, di
massima, alle rappresentazioni grafiche di progetto.
Tenuto inoltre presente che:
- l'acqua viene derivata sfruttando il rigurgito provocato da
una briglia posta qualche metro a valle del manufatto di
derivazione, che comprende una paratoia piana, seguita subito a
valle da una soletta, a cavallo del canale, che fa anche da
supporto ad una battuta fissa;
- la paratoia piana, scorrendo in senso verticale, è in grado di
modulare la portata del canale di derivazione;
- una seconda modulazione avviene mediante la paratoia
automatica collegata ad un dispositivo a galleggiante che ne
comanda l'apertura non appena il livello d'acqua è tale da
innescare il deflusso sullo sfioro laterale, garantendo in tal modo
che i livelli ed i conseguenti deflussi, si mantengano solo per
pochi istanti al di sopra del livello di taratura;
- non è prevista la sostituzione dell'esistente condotta
forzata, che convoglia il flusso idrico dal dissabbiatore e
relativa vasca modulatrice alla camera di carico a pelo libero;
- essendo l'esistente corpo di fabbrica già predisposto per
l'installazione di un nuovo gruppo produttivo, non è necessaria la
costruzione di un nuovo edificio;
- il dislivello fra il pelo morto dell'acqua nello sfioratore
della vasca di carico a quota 1165,25 m.s.m. e quello del canale di
restituzione, a valle dei meccanismi motore, a quota 1146,532
m.s.m. è di metri. 18,718. In conseguenza la potenza nominale media
annua dell'impianto, per la portata di moduli medi 26,00, risulta
di: 2600 x 18,718: 102 = KW. 477,125.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli max.
32,50 e medi 26,00, si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) l'opera di presa e le successive condotte, tenuto conto delle
clausole imposte nel disciplinare di subconcessione a tutela dei
diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) la derivazione corrisponde alla razionale utilizzazione della
Dora Baltea ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime, essendo
stato correttamente previsto il rilascio del minimo deflusso vitale
ammontante a 900 litri/secondo, così come imposto nella
deliberazione di Giunta n. 9105 in data 17 novembre 1994 relativa
alla valutazione positiva condizionata sulla compatibilità
ambientale;
6) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
5123 del 17 marzo 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la Legge regionale n. 4 del 8 novembre 1956;
Vista la Legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, sino al 26 maggio 2013, data di scadenza
dell'originaria subconcessione assentita con D.P.G.R. n. 578 in
data 27 maggio 1983, alla ditta MENEGOLLA Giuseppe, con sede in
Courmayeur, di derivare dalla sponda sinistra della Dora Baltea, in
comune di Courmayeur, moduli massimi 32,50 (litri al minuto secondo
tremiladuecentocinquanta) e medi 26,00 (litri al minuti secondo
duemilaseicento) di acqua per produrre, sul salto invariato di
metri 18,718, la potenza nominale media annua di KW. 477,125
nell'esistente centrale ubicata in località Dolonne del comune di
Courmayeur;
2) di approvare l'allegato schema di disciplinare di
subconcessione;
3) di approvare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del titolare della richiesta di
subconcessione;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 2.535.230
(duemilionicinquecentotrentacinquemiladuecentotrenta) ad
integrazione delle somme di lire 1.114.555 e lire 1.232.875 già
versate a titolo di cauzione, ai sensi dell'articolo 11 del T.U. 11
dicembre 1933 n. 1775, corrispondente alla mezza annualità del
canone relativo alla potenza di KW. 477,125, somma che verrà
restituita, ove nullaosti, al termine della subconcessione;
b) lire 119.750 (centodiciannovemilasettecentocinquanta) pari ad
un quarantesimo del canone, per gli scopi di cui al secondo comma
dell'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente
esercizio finanziario (Gestione fondi per conto terzi per
istruttoria domande e pratiche varie);
5) di stabilire, come specificato nell'articolo 11 del
disciplinare di subconcessione, che la ditta Menegolla Giuseppe
dovrà continuare a corrispondere all'Amministrazione regionale il
canone annuo che già corrisponde sulla potenza di KW. 229,387 di
cui al D.P.G.R. n. 372 in data 27 aprile 1995 e che dovrà inoltre
provvedere a corrispondere di anno in anno, anticipatamente, a
decorrere dalla data del decreto di subconcessione, il canone annuo
di lire 5.070.455
(cinquemilionisettantamilaquattrocentocinquantacinque), somme da
introitare al Capitolo 08800 della parte ENTRATE del bilancio
preventivo della Regione per il corrente esercizio finanziario
(Canoni per concessioni e subconcessioni di acque pubbliche e
miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Allegato
(...Omissis...)
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti: 27
Votanti e favorevoli: 26
Astenuti: 1 (Chiarello)
Il Consiglio approva
