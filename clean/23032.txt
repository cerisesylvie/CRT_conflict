Classificazione
CONSIGLIO REGIONALE
Attività consiliare d'aula



Oggetto del Consiglio n. 2370 del 21 dicembre 2006 - Resoconto
OGGETTO N. 2370/XII - Ordine dei lavori. Iscrizione
all'ordine del giorno di quattro risoluzioni.
Presidente
- La parola al Consigliere Frassy, per mozione
d'ordine.
Frassy (CdL)
- Chiediamo, come gruppo, una breve
sospensione per poter esaminare la risoluzione che deve essere
iscritta sulla questione dei buoni benzina.
Presidente
- Se il Consiglio è d'accordo, la seduta è
sospesa per 5 minuti.
Si dà atto che la seduta è sospesa dalle ore 16,51 alle ore
17,11.
Presidente
- Riprendono i lavori.
La parola al Consigliere Lavoyer.
Lavoyer (FA) -
Solo per chiedere al Consiglio la
possibilità di discutere immediatamente la risoluzione che è stata
sottoscritta da tutti i gruppi e che viene distribuita.
Presidente
- La parola alla Consigliera Squarzino
Secondina.
Squarzino (Arc-VA) -
Chiediamo che venga discussa anche
la risoluzione che abbiamo presentato come gruppo "Arcobaleno" e
come "Gauche Valdôtaine", perché è una risoluzione che riguarda le
borse di studio per gli studenti universitari. Le domande scadono
il 12 gennaio e ci sono delle situazioni terribili, nel senso che
una serie di famiglie che fino all'anno scorso erano in prima
fascia, quest'anno con l'introduzione dell'"ISEEU" e dell'"ISPEU"
sono fuori, per cui questi meccanismi introdotti così provocano dei
gravi inconvenienti nei confronti di famiglie cosiddette "normali",
una grossa sperequazione.
Con questa risoluzione chiediamo pertanto che si interrompa per
un anno accademico l'introduzione di questo indice nel calcolo del
reddito, per esaminare con calma. Abbiamo già visto l'"IRSEE" è
stato introdotto, rimodificato più volte, per cui chiediamo che
anche questo venga deciso oggi, perché è urgente.
Presidente
- Abbiamo ricevuto 4 risoluzioni; la prima
soluzione è di andare a votare le 4 risoluzioni, se siete d'accordo
le pongo in votazione tutte e 4 insieme:
Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso i
seguenti oggetti:
41.1) Risoluzione dei Consiglieri Squarzino Secondina, Viérin
Laurent, Frassy, Comé, Vicquéry, Rini e Fiou: "Studio comparato per
l'applicazione delle modalità di erogazione dei contributi agli
studenti universitari";
41.2) Risoluzione dei Consiglieri Bortot, Squarzino
Secondina, Venturella, Ferraris, Fiou, Fontana Carmela e Sandri:
"Promozione di nuove politiche di trasporto collettivo ed uso
pubblico di un'area di parcheggio a Pont-Suaz";
41.3) Risoluzione dei Consiglieri Frassy, Bortot, Lavoyer,
Vicquéry, Viérin Marco e Sandri: "Tutela delle prerogative sancite
nello Statuto e revisione complessiva del sistema beni in esenzione
fiscale";
41.4) Risoluzione dei Consiglieri Frassy, Lattanzi e Tibaldi:
"Avvio di una negoziazione in sede europea tesa a tutelare le
specificità statutarie valdostane e a inserire la Valle d'Aosta
nella direttiva UE 12/1992".
Consiglieri presenti, votanti e favorevoli: 30
Il Consiglio approva all'unanimità.
Presidente
- C'è la richiesta di un'inversione all'ordine
del giorno, che voglio chiarire. Se vengono discusse le 2
risoluzioni, come sono state proposte, finiamo i tempi a
disposizione per cui verrà rinviato tutto il resto dell'ordine del
giorno, visto che la chiusura era preventivata per le ore 18. Se il
Consiglio è d'accordo, andiamo avanti con le proposte di votazione
di due delle risoluzioni, che sono: la prima presentata, relativa
alla questione dell'Università, la terza presentata, relativa
all'articolo 14 dello Statuto di autonomia, se devo andare in
questa maniera... me lo chiedete.
La parola al Consigliere Lavoyer.
Lavoyer (FA)
- Per chiedere, con mozione d'ordine, di
discutere anticipatamente la risoluzione che è stata sottoscritta
da tutti i gruppi consiliari, relativa alle problematiche dei buoni
carburante.
Presidente
- La parola al Consigliere Frassy.
Frassy (CdL)
- Condividendo in parte quanto detto dal
collega Lavoyer, chiedo che sia fatta la discussione congiunta
sulle 2 risoluzioni, che affrontano lo stesso problema, quello dei
buoni benzina, e che, di conseguenza, oltre a quella condivisa da
tutti i gruppi, venga messa in discussione quella presentata dal
nostro gruppo.
Presidente
- Siete tutti d'accordo che vengano discusse
congiuntamente la risoluzione firmata da tutti i gruppi e quella
del gruppo "Forza Italia" che concerne la stessa materia? Va bene.
Sono in discussione la risoluzione che inizia con
"Visto
l'articolo 14..."
firmata da tutti i gruppi e la risoluzione
del gruppo "Forza Italia" sulla stessa materia.
