Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1387 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1387/X Nomina di rappresentanti della regione in seno
al consiglio di amministrazione della società IN.VA. S.p.A.
Presidente C'è un emendamento, che non sto a distribuire, al
primo comma delle premesse, dopo il terzo inserire il seguente
nuovo alinea:
Emendamento "- ai sensi del secondo comma dell'articolo 5 della
legge regionale 17 agosto 1987, n. 81, per la nomina dei componenti
di spettanza della Regione nel Consiglio di amministrazione è
assicurata la rappresentanza della minoranza;"
Inoltre, al terzo comma delle premesse, dove si parla di due
rappresentanti della regione, inserire le parole:
Emendamento "di cui uno in rappresentanza della minoranza".
Presidente Ha chiesto la parola il Consigliere Perron.
Perron (UV) Pour proposer Mme Zublena Enrica.
Presidente Ha chiesto la parola il Vicepresidente Viérin
Marco.
Viérin M. (PpVA) La minoranza propone Zanin Aldo.
Presidente Si procede alla votazione.
- Consiglieri presenti e votanti: 31
- Schede nulle: 3
- Schede valide: 28
Hanno riportato voti:
- Zublena Enrica: 23
- Zanin Aldo: 17
- Calì Vincenzo: 2
- Luberto Salvatore: 2
- Lillaz Marco: 1
Presidente In base all'esito della votazione, risultano eletti,
ai sensi dell'articolo 2458 del Codice Civile, quali rappresentanti
della Regione in seno al Consiglio di Amministrazione della società
INVA. S.p.A. per il triennio 1995/1997 che scadrà il 31 dicembre
1997, i Sigg.ri Zublena Enrica, residente in Saint-Marcel, località
Sinsein, 27; Zanin Aldo, residente in Aosta, via Verraz n. 8,
designato dalla minoranza.
Deliberazione Il Consiglio regionale
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 17 agosto 1987, n. 81 è stata costituita
la società IN.V.A S.p.A., operante nel settore dello sviluppo
dell'informatica;
- l'articolo 15 dello Statuto della società IN.V.A. S.p.A.
stabilisce che alla Regione Autonoma Valle d'Aosta spetta la
nomina, ai sensi dell'articolo 2458 del Codice Civile, di due
consiglieri;
- ai sensi del secondo comma dell'articolo 5 della legge
regionale 17 agosto 1987, n. 81, per la nomina dei componenti di
spettanza della Regione nel Consiglio di amministrazione è
assicurata la rappresentanza della minoranza;
- il succitato Consiglio di amministrazione è scaduto il 31
dicembre 1994 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sulle seguenti candidature;
1) Ballarino Tullio, 2) Bonjean Maria Grazia, 3) Bosonin Renzo,
4) Bussi Claudio, 5) Cadioli Franco, 6) Calì Vincenzo, 7) Caselli
Maria Teresa, 8) Coslovich Roberto, 9) Cossard Guido, 10) Dalle
Giorgio, 11) Distasi Carlo Nicola, 12) Lillaz Marco, 13) Luberto
Salvatore, 14) Miniotti Franco, 15) Oderio Fulvio, 16) Pedelì
Stellario, 17) Perrier Ovidio, 18) Raimo Fiorentino, 19) Ricci
Emilio, 20) Trifone Francesco, 21) Vicari Pierre Joseph, 22) Zanin
Aldo, 23) Zublena Enrica;
Ritenuto necessario provvedere alla nomina di due rappresentanti
della Regione, di cui uno in rappresentanza della minoranza, in
seno al Consiglio di Amministrazione della summenzionata società
per il triennio 1995/1997 che scadrà il 31 dicembre 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 17 agosto 1987, n. 81 e 27 marzo
1991, n. 12;
Delibera
1) di nominare, ai sensi dell'articolo 2458 del Codice Civile,
quali rappresentanti della Regione in seno al Consiglio di
Amministrazione della società IN.VA. S.p.A. per il triennio
1995/1997 che scadrà il 31 dicembre 1997, i Sigg.ri Zublena Enrica,
residente in Saint-Marcel, località Sinsein, 27; Zanin Aldo,
residente in Aosta, via Verraz, n. 8, designato dalla
minoranza.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
