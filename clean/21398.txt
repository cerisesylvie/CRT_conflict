Classificazione
PARTECIPAZIONE E INIZIATIVA POPOLARE
Referendum e iniziativa popolare



Oggetto del Consiglio n. 1236 del 23 marzo 2005 - Resoconto
OGGETTO N. 1236/XII - Sostituzione di un componente della
Commissione regionale per i procedimenti referendari e di
iniziativa popolare.
Presidente - La Commissione regionale per i procedimenti
referendari e di iniziativa popolare di cui all'articolo 40 della
legge regionale n. 19/2003, nominata dal Consiglio regionale con
deliberazione n. 153, composta dai Professori Giovanni Conso,
Alfonso Di Giovine, Giorgio Lombardi, deve deliberare prossimamente
sull'ammissibilità delle 4 proposte di legge di iniziativa popolare
che sono state depositate il 7 gennaio scorso presso la Segreteria
generale del Consiglio. In data 17 marzo il Direttore generale
dell'Accademia dei Lincei ha comunicato che le condizioni di salute
del Prof. Conso non consentono di rispettare la tempistica
stabilita dalla legge, in particolare la scadenza del 25 marzo p.v.
Propongo pertanto al Consiglio di nominare un nuovo componente, in
sostituzione del Prof. Conso, al fine di permettere alla
commissione di concludere tutti gli adempimenti relativi al
deposito delle proposte di legge di iniziativa popolare. Voglio
precisare che i nominativi che ci sono stati comunicati dal
Presidente della Corte di appello di Torino, secondo quanto
previsto dalla legge, per la nomina quali membri supplenti in seno
alla commissione sono i seguenti: Prof. Mario Dogliani e la
Prof.ssa Elisabetta Palici di Suni Prat. Mi permetto di proporre al
Consiglio, pur rispettando la vostra scelta, la candidatura del
Prof. Dogliani in relazione alla disponibilità maggiore manifestata
dallo stesso Professore. Prego distribuire le schede.
Esito della votazione
- Consiglieri presenti e votanti: 29
- Schede nulle: 4
- Schede valide: 25
- Schede bianche: 2
Hanno riportato voti:
Prof. Mario DOGLIANI: 22
Prof.ssa Elisabetta PALICI di SUNI PRAT: 1
Presidente - Dichiaro eletto in sostituzione del Prof. Conso il
Prof. Dogliani.
Il Consiglio
Premesso che:
- l'articolo 40 della legge regionale 25 giugno 2003, n. 19
(Disciplina dell'iniziativa popolare, del referendum propositivo,
abrogativo e consultivo, ai sensi dell'articolo 15, secondo comma,
dello Statuto speciale) prevede che: "Il Consiglio della Valle
nomina, entro quattro mesi dalla data del suo insediamento, la
Commissione regionale per i procedimenti referendari e di
iniziativa popolare, composta di tre esperti in discipline
giuridiche pubblicistiche, indicati dal Presidente della Corte di
appello di Torino, scelti tra:
a) docenti universitari;
b) avvocati iscritti all'albo speciale per le giurisdizioni
superiori di cui all'articolo 33 del regio decreto-legge 27
novembre 1933, n. 1578 (Ordinamento delle professioni di avvocato e
procuratore), convertito, con modificazioni, dalla legge 22 gennaio
1934, n. 36;
c) ex componenti della Corte costituzionale.
La Commissione, che rimane in carica per tutta la durata
della legislatura, si pronuncia sull'ammissibilità delle richieste
di referendum e delle proposte di legge di iniziativa popolare
depositate nel corso della legislatura stessa ed esprime i pareri
previsti dalla presente legge.
La Commissione esercita le proprie funzioni sino alla data di
insediamento della successiva e si pronuncia sull'ammissibilità
delle richieste di referendum abrogativo e delle proposte di legge
di iniziativa popolare depositate entro tale data.
In caso di dimissioni o di impedimento, il Consiglio della
Valle provvede alla sostituzione dei componenti la Commissione
entro trenta giorni dalla data delle dimissioni o
dell'impedimento."
(Omissis)
Atteso che il Consiglio regionale, con provvedimento n.
153/XII in data 16 ottobre 2003, ha nominato quali componenti della
Commissione regionale per i provvedimenti referendari e di
iniziativa popolare i Signori:
- Prof. Giovanni CONSO
- Prof. Alfonso DI GIOVINE
- Prof. Giorgio LOMBARDI
Considerato che, a seguito del deposito presso la Segreteria
generale del Consiglio regionale, in data 7 gennaio 2005, di
quattro proposte di legge di iniziativa popolare, la Commissione
regionale per i procedimenti referendari e di iniziativa popolare,
deve deliberare sulla loro ammissibilità, ai sensi dell'articolo 7
della l.r. 19/2003, entro quarantacinque giorni dalla data di
pubblicazione delle stesse sul Bollettino Ufficiale della Regione,
avvenuta l'8 febbraio 2005;
Preso atto che, con nota del 17 marzo 2005, il Direttore
generale dell'Accademia Nazionale dei Lincei, nel comunicare che le
condizioni di salute del Prof. Giovanni CONSO non consentono di
rispettare la tempistica stabilita dalla legge regionale,
rappresenta l'opportunità di provvedere alla temporanea
sostituzione del Prof. CONSO nella Commissione al fine di
concludere il procedimento in corso;
Atteso che il Presidente della Corte d'Appello di Torino, con
nota del 1° ottobre 2003, aveva comunicato anche i seguenti
nominativi per la nomina quali componenti supplenti della
Commissione regionale per i procedimenti referendari e di
iniziativa popolare:
- Prof. Mario DOGLIANI
- Prof.ssa Elisabetta PALICI di SUNI PRAT
Ritenuto, pertanto, opportuno proporre al Consiglio di
procedere alla nomina di un nuovo componente della Commissione
regionale per i procedimenti referendari e di iniziativa popolare,
in sostituzione del Prof. Giovanni CONSO, temporaneamente impedito,
al fine di consentire alla Commissione stessa di espletare gli
adempimenti di cui alla l.r. 19/2003, connessi al deposito delle
quattro proposte di legge di iniziativa popolare;
Richiamata la legge regionale 25 giugno 2003, n. 19;
Visto il parere favorevole rilasciato dal Segretario generale
della Presidenza del Consiglio, ai sensi del combinato disposto
degli articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Delibera
1) di nominare quale nuovo componente della Commissione
regionale per i procedimenti referendari e di iniziativa popolare
il Prof. Mario DOGLIANI, in sostituzione del Prof. Giovanni CONSO,
temporaneamente impedito.
