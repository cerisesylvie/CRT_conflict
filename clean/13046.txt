Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4002 del 9 dicembre 1992 - Resoconto
OGGETTO N. 4002/IX Presa d'atto delle dimissioni
dell'Assessore regionale all'agricoltura, forestazione e risorse
naturali.
Si dà atto che il Consigliere Rollandin non partecipa alla
discussione e alla votazione dell'oggetto.
Presidente Ha chiesto di parlare il Consigliere
Riccarand
.
Riccarand (VA)
Il nostro Gruppo voterà a favore della
presa d'atto delle dimissioni dell'Assessore all'agricoltura. Credo
tuttavia che alcune riflessioni vadano fatte rispetto a questa
situazione, perché non si tratta soltanto di un fatto tecnico e
burocratico, ma di un fatto che ha delle implicazioni
politiche.
Intanto devo dire che sono rimasto sconcertato da quello che ho
appreso, cioè dalla decisione del Comité Exécutif dell'Union
Valdôtaine di assumere una posizione, nella settimana scorsa, in
cui è stato chiesto all'Assessore all'agricoltura di ritirare le
sue dimissioni. Dietro questa decisione dell'organo dirigente
dell'Union Valdôtaine, c'è a nostro avviso una grave
sottovalutazione della vicenda penale che ha coinvolto il
Consigliere Rollandin, e c'è anche una sorta di sfida nei confronti
di quanto gli organi preposti all'amministrazione della giustizia
hanno potuto verificare e decidere.
Lo stesso discorso, a nostro avviso, va fatto rispetto ad alcuni
commenti comparsi su alcuni organi di informazione, su alcuni
giornali, per fortuna pochi, ma comunque ci sono stati dei commenti
che hanno elogiato il comportamento dell'Assessore uscente per la
correttezza delle sue scelte; quando, invece, io credo che questo
comportamento, proprio alla luce delle vicende che si sono dipanate
dal momento in cui la Regione si è costituita parte civile con
l'autosospensione, non sia stato improntato agli estremi della
correttezza e dell'esemplarità.
C'è però qualcos'altro, che per noi è più importante e che
vorrei aggiungere. Oggi noi scriviamo in questo Consiglio, con la
votazione sulla presa d'atto, una sorta di cronaca di una
dimissione che era annunciata fin dall'inizio, fin dal mese di
giugno. Aver voluto nominare Assessore all'agricoltura, in un posto
importante della Giunta regionale -sappiamo che è uno dei posti più
significativi e prestigiosi all'interno del Governo regionale - una
persona che era rinviata a giudizio, secondo noi ha rappresentato,
e lo dicemmo fin da allora, un grave errore.
Oggi io credo che chi ha votato allora per la nomina ad
Assessore all'agricoltura del Consigliere Rollandin, dovrebbe fare
una autocritica in Consiglio e dovrebbe esprimere una valutazione
rispetto al perché si fecero certe scelte nonché all'errore
evidente che ha dimostrato essere questo tipo di scelta.
Non soltanto per amor di critica, ma anche perché quel tipo di
scelta fatta dalla maggioranza che allora si costituiva, non fu
senza influenza rispetto alla composizione di questa maggioranza e
di questa Giunta. Tutti ricorderete che il nostro Gruppo era
disponibile - e lo aveva detto - a far parte di questa maggioranza
e venne tagliato fuori dalla possibilità di una collaborazione
proprio perché pose con forza il problema di non nominare Assessore
una persona, chiunque essa fosse, rinviata a giudizio per
avvenimenti collegati all'attività dell'Amministrazione regionale.
Se allora si fosse fatta una scelta di chiarezza e di correttezza,
noi oggi forse avremmo una maggioranza ed una Giunta diverse, e se
ci fosse stata una scelta di pulizia a suo tempo, e non adesso in
una situazione obbligata, determinata dalla sentenza del Tribunale,
noi avremmo dimostrato forse la capacità di scegliere e non solo di
far decidere all'interno del Consiglio le sorti e le composizioni
della Giunta regionale.
Questo Consiglio regionale a nostro avviso in questi mesi ha
scritto un ennesimo capitolo di un modo di fare politica che è
caratterizzato dall'arroganza del potere e sicuramente non dallo
spirito di servizio.
E' un invito alla riflessione che noi facciamo qui, all'interno
del Consiglio e che faremo anche all'esterno, all'opinione pubblica
perché è anche e sopratutto su questa vicenda che si vede se le
forze politiche sono tutte uguali o se ci sono differenze
significative di comportamenti e di principi.
Vorrei fare un'ultima considerazione che è più collegata a
quanto succederà d'ora in avanti. Io non conosco esattamente il
dispositivo della sentenza del Tribunale di Aosta, se non per
quello che ne è stato riferito dagli organi di informazione, quindi
non so con quale livello di precisione e di rigore,e chiedo al
Presidente del Consiglio di acquisire al più presto tale
dispositivo di sentenza, perché se ne possano verificare i
contenuti reali.
Così come chiedo al Presidente del Consiglio di verificare il
complesso della situazione che si è determinata, ed in particolare
per quanto riguarda l'eventualità di una esistenza di una
ineleggibilità sopravvenuta nel caso del Consigliere Rollandin.
C'è infatti, una situazione di conflitto oggettivo, fra un
Consigliere rinviato a giudizio, processato, condannato, contro il
quale la Re-gione si è costituita parte civile, e quindi
configurando una lite pendente tra persona ed amministrazione, che
ricade in pieno, mi sembrerebbe di capire nell'articolo 7 della
legge n.1257 del 5 agosto 1962: "Norme per l'elezione del Consiglio
regionale della Valle d'Aosta", che è una delle norme che non viene
abrogata neanche dalla recente legge che abbiamo approvato, ma
rimane in piedi perché si tratta di norme sulla incompatibilità ed
ineleggibilità.
Questa norma dice che una lite pendente con la Regione è causa
di ineleggibilità e l'articolo 25 della legge è molto chiaro:
"
Decadenza dei consiglieri regionali per cause sopravvenute di
ineleggibilità: quando successivamente all'elezione un Consigliere
regionale venga a trovarsi in una delle condizioni previste dalla
legge come causa di ineleggibilità, il Consiglio regionale ne deve
dichiarare la decadenza, sostituendolo con chi ha diritto
".
Non è una facoltà che noi abbiamo di fare o non fare, ma è un
obbligo, quindi io sostengo che gli uffici della Presidenza del
Consiglio debbano predisporre una nota sull'argomento da
trasmettere a tutti i Capigruppo, in modo che ogni gruppo possa
fare le sue valutazioni, e possiamo collocarci all'interno di
quelle che sono le norme di legge.
PresidenteHa chiesto di parlare il Consigliere Viérin.
Viérin (UV)
Nous n'avons pas l'habitude de
transformer la salle du Conseil régional en un Tribunal et donc les
considérations et les appréciations que nous formulons ont une
valeur politique et ne veulent absolument pas remplacer ou
substituer ce jugement au jugement que d'autres devront donner. A
cet égard nous ne pouvons donc que confirmer que les organes de
l'Union Valdôtaine, notamment son Comité exécutif, ont pris acte du
verdict concernant M. Auguste Rollandin.
Ils ont constaté que les accusations les plus graves dont il
était objet sont tombées et à cet égard, tout en prenant acte de la
volonté qui a été exprimée par M. Rollandin de mettre à la
disposition du Mouvement son mandat d'Assesseur - tout en n'ayant,
du point de vue juridique, aucune obligation de dimissioner - le
Comité exécutif a tout d'abord souligné la valeur politique et
morale de cet acte et ensuite a exprimé comme Comité exécutif et
comme Groupe de conseillers sa pleine et complète solidarité.
Le Comité exécutif avait également décidé de l'inviter à retirer
sa démission. M. Rollandin, tout en prenant acte et, à cet égard,
reconforté par la solidarité qui lui a été exprimée par l'Union
Valdôtaine, a néanmoins confirmé sa décision de démissionner de la
charge d'Assesseur dont nous sommes aujourd'hui appelés à prendre
acte. L'Union Valdôtaine renouvelle ses sentiments de stime et de
solidarité à l'égard de M. Rollandin, le remercie aussi pour son
activité en faveur de la Communauté valdôtaine et souhaite que ce
jugement d'appel qui pourra mettre, nous le croyons et l'espérons,
une parole définitive, et donc éclaircir cette situation, puisse se
tenir au plus tôt.
PresidenteHa chiesto di parlare il Presidente della Giunta.
Lanivi (GM)
Per brevissime dichiarazioni. Io credo
che, e ne sono convinto, in un momento particolarmente difficile
della vita politica di questa Regione e dei lavori di questo
Consiglio, la Maggioranza ed il Governo regionale abbiano seguito
una via improntata ed orientata al buon senso, alla correttezza e
alla serietà. Ha assunto decisioni difficili, ma le ha assunte.
Erano discrezionali, ma ha voluto assumere degli atteggiamenti che
fossero di garanzia e di coerenza rispetto non solo a questo
Consiglio, ma alla popolazione intera valdostana, non stabilendo
condizioni di favore o privilegio nei confronti di chi appartenesse
a questo Consiglio o a questo Governo regionale; quindi dobbiamo
dare atto all'Assessore Rollandin, che con le sue dimissioni e
malgrado fosse sostenuto dalla solidarietà del suo movimento, ha
voluto riconsegnare il suo mandato.
E' un atto di responsabilità, lo voglio sottolineare, che, in un
momento difficile politicamente, vuole contribuire a chiarimenti ed
ha un senso di correttezza. Per quanto mi riguarda credo che, a
nome dell'intero Governo regionale, io lo debba ringraziare per il
contributo importante che ha dato all'attività di questo Governo
regionale.
Presidente
Pongo in votazione le dimissioni
dell'Assessore all'agricoltura, forestazione e risorse naturali,
Rollandin.
Esito della votazione:
Presenti: 29
Votanti: 28
Favorevoli: 28
Astenuti: 1 (Gremmo)
Il Consiglio prende atto per accettazione delle dimissioni
rassegnate dal Signor Augusto Rollandin dalla carica di Assessore
all'agricoltura, forestazione e risorse naturali.
