Classificazione
GIUNTA REGIONALE



Oggetto del Consiglio n. 1299 del 11 giugno 2015 - Resoconto
OGGETTO N. 1299/XIV - Reiezione di risoluzione: "Riduzione
numero Assessorati".
Presidente
- Chi intende prendere la parola? La parola al
collega Gerandin.
Gerandin (UVP) -
Merci Président.
Questa risoluzione è di fatto una riproposizione di un atto, di
un ordine del giorno che in data 8 luglio del 2013 venne presentato
da tutte le forze di minoranza all'atto dell'insediamento del
Governo regionale, per cui non si tratta di un atto nuovo, è un
atto, uno dei primi atti che la minoranza tutta assieme presentò
all'atto dell'insediamento del Governo regionale. È un atto che noi
riteniamo motivato, nel senso che mi preme ricordare e precisare
che in quelli che erano i programmi di legislatura di penso tutte
le forze politiche che hanno partecipato alle elezioni regionali
del 2013, vi era un passaggio molto chiaro, un passaggio peraltro,
dicevo prima, condiviso da tutti, in cui si parlava dell'esigenza
di promuovere una drastica riduzione dei costi della politica e una
razionalizzazione degli organi istituzionali. Ricordo anche quella
che è stata la risposta in quell'8 luglio del 2013, quando ci venne
detto...sì, è vero che tutti avevano condiviso questi tipi di
impegni pre-elettorali, però poi alla fine trattandosi di...avendo
la necessità di accontentare un po' tutti ed essendo ormai risaputo
che le maggioranze risicate sono quelle che richiedono tante
poltrone perché ci sono un po' tutti gli appetiti da soddisfare, ci
venne detto che non era possibile in questa prima fase riproporre
una riduzione di quello che era il numero degli Assessorati. Ci
venne anche detto che questa richiesta era un po' tardiva, nel
senso che ormai i giochi erano fatti. Allora, noi, ormai venuti a
conoscenza che nei prossimi giorni, nel Consiglio di luglio si
procederà all'allargamento della maggioranza, abbiamo detto: beh,
questo è un atto conseguente, un atto di coerenza con quelle che
erano le prospettive, quelle che erano le richieste che in quell'8
luglio del 2013 avevamo sottoscritto. Sappiamo che nella politica
il cambiare idea, il contorsionismo, la coerenza sono un po' un
optional
, però, a nostro avviso, ci sono anche degli impegni
che si prendono e valgono a titolo personale. Proprio per questo,
noi abbiamo voluto riproporre questa risoluzione nei contenuti di
quell'ordine del giorno che avevamo proposto l'8 di luglio, perché?
Perché anche se da questa partita siamo fuori e siamo ben felici di
esserne fuori, è legittimo sperare che qualche punto di quel
programma che tanti di noi hanno visto come uno spiraglio
importante, uno spiraglio di prospettiva, che era
Renaissance
, possa essere avviato nella nuova maggioranza
regionale e uno degli aspetti era proprio quello della riduzione
del numero degli Assessorati. Assessorati che in questi anni si
sono svuotati, perché è indubbio dire che non possiamo non tener
conto che questi Assessorati sono stati svuotati di risorse. Ne
cito due a caso per non fare dispetti, potrei citarli tutti, ma
forse, salvo la sanità del mio amico Fosson che effettivamente ha
avuto delle riduzioni ma ha ancora delle consistenti risorse, gli
altri dall'Agricoltura all'Ambiente sono veramente degli
Assessorati che svolgono gestione corrente. Una volta date le
risorse di quella che è la gestione corrente, ben poco rimane dal
punto di vista della scelta politica e dirigenziale. Devo dire che
a seguito di questo c'è stato anche un ridimensionamento molto
importante di quelle che sono le strutture dirigenziali e
regionali, perché questa è una conseguenza di un bilancio, che è
stato negli anni più che dimezzato. Allora, se non abbiamo più
risorse, non abbiamo più strutture e dirigenze regionali, che senso
ha mantenere degli Assessorati? Tutto questo perché? Perché noi
crediamo che in un momento in cui c'è questa prospettiva di
allargamento di maggioranza, una maggioranza più ampia, cada anche
un po' quella che è la giustificazione politica che c'era stata
detta prima quando si diceva: "beh, sai bisogna un po' accontentare
tutti". Oramai non c'è più quella necessità di accontentare tutti,
nel senso che con la maggioranza più ampia nessuno è indispensabile
per cui meno appetiti probabilmente o comunque meno appetiti da
soddisfare. Dico questo perché non abbiamo colto, letto in quella
bozza di accordo di programma della nuova maggioranza alcun cenno
alla riduzione degli Assessorati.
Ora, noi crediamo che ci debba essere un po' di coerenza su
quella che è la situazione economica assolutamente grave. Non
possiamo continuare a farci ripetere quando proponiamo qualcosa:
"non ci sono risorse", dall'altra, c'è una riduzione di strutture
per quello che riguarda la dirigenza. Beh, l'unica anomalia in
questo panorama riorganizzativo rimarrebbe il numero di
Assessorati, questo perché? Perché la gente lo dice, la gente
continua a ripetere che la macchina organizzativa della Regione, la
struttura regionale è una struttura molto pesante, a volte si ha
l'impressione che strutture, soprattutto quelli che sono gli
Assessorati vengano mantenuti più che altro per conservare alcune
possibilità di incidere, ma a volte complicando la vita, il più
delle volte complicando la vita dei cittadini.
Detto questo, non rimane molto da dire sul fatto che, se la
politica va avanti...e non bisogna scandalizzarsi, io a volte sono
uno di quelli che magari si arrabbia anche quando vede alcune
decisioni che non sono condivisibili. Qualcuno giustamente mi
ricorda che la politica è fatta anche di gente che cambia idea, di
linee politiche che cambiano, di segreterie che decidono percorsi
diversi, io però rimango ancora convinto che, oltre alle scelte
politiche, ci sono delle scelte personali che impegnano più della
politica, che, quando uno prende e si impegna personalmente su un
percorso, su una riduzione - può essere qualunque aspetto della
vita politica -, questo ti rimanga al di là delle scelte di
segreteria e di partito. Allora, se questo era un impegno che tutti
noi abbiamo preso, perché ricordo che tutti noi l'abbiamo preso in
sede di campagna elettorale, tutti ne hanno parlato e hanno
imperniato la campagna elettorale sulla riduzione degli
Assessorati, è stato detto e scritto nel programma elettorale...non
sto parlando del programma di maggioranza, ma del programma
elettorale, gradiremmo che queste condivisioni venissero scritte
anche nel nuovo programma di maggioranza, sarebbe un bel segnale
per chi come noi - lo ricordo - l'8 di luglio del 2013 ha firmato
un documento in cui si chiedeva esattamente questo: la riduzione di
quelli che erano gli Assessorati. Ci dispiace se poi qualcuno è
stato obbligato a cambiare idea, noi crediamo ancora nelle persone
e siamo ancora convinti che ci sia ancora un minimo di coerenza a
titolo personale, anche se poi nella politica l'arte del cambiare
idea è una cosa che abbiamo vissuto e che purtroppo fa un po' male.
Grazie.
Presidente -
Grazie. Altri che chiedono la parola? Non ci
sono altri che chiedono la parola. La discussione generale è
chiusa. Per la replica, la parola all'Assessore Marguerettaz.
Marguerettaz (UV)
- Grazie Presidente.
Intanto ringrazio il collega Chatrian per aver evidenziato che
da parte della maggioranza, al di là di una corretta
interlocuzione, vi è stata totale disponibilità nel discutere delle
risoluzioni, ma ci ritorneremo, sarà un ragionamento che potremo
fare in futuro, su una metodologia che possiamo prenderci per
discutere delle risoluzioni, che ovviamente, ai sensi del
Regolamento del Consiglio, possono essere presentate fino
all'ultimo punto, com'è stato ricordato nei Capigruppo. Ai fini
della discussione e ai fini di dare delle tempistiche,
probabilmente sarebbe meglio all'inizio dei lavori programmare e
capire come gestire. Vi chiederete: ma perché questa
considerazione? Perché in quella sede abbiamo avuto modo di dire
che questa risoluzione, pur legittima e pur portando degli
argomenti che sono stati oggetto di una discussione, sono degli
argomenti che tratteremo e potremmo trattare tranquillamente nelle
prossime sedute quando si andrà - qualora si vada - a discutere di
un nuovo assetto di nuove maggioranze, di nuovi equilibri. Questo è
un tema che è stato molto ben esposto dai proponenti, ma è un tema
che ci darà modo di ragionare nelle prossime sedute, per cui oggi
anticipare una discussione che sicuramente andremo a fare
qualora... Collega Gerandin, se si andrà a definire una nuova
situazione, essendoci delle posizioni che in partenza erano
diverse, mi pare ovvio, mi pare scontato che ci saranno degli
adeguamenti e ci saranno delle convergenze che prima non c'erano,
per cui io non anticipo come verrà risolto quest'argomento, perché
ci sarà un confronto tra forze politiche, tra gruppi consiliari,
che andranno a definire...per cui la nostra posizione è una
posizione dove i contenuti saranno oggetto dei prossimi Consigli.
Sarebbe un doppione, sarebbe una discussione che noi estrapoliamo
da una discussione generale, credo di non fare torto a nessuno,
sono tutti sufficientemente intelligenti...è una risoluzione che
vuole andare a mettere la lente di ingrandimento, a mettere
l'accento su delle situazioni che possono avere delle opinioni
diverse. Vi chiedo quindi di evitare una doppia discussione, la
facciamo oggi e la faremo domani, la faremo la prossima settimana
per ovviamente ragionare correttamente. Qualora non vi sia questa
volontà, su quest'argomento ci sarà la nostra astensione.
Presidente
- La parola al collega Cognetta.
Cognetta (M5S)
- Grazie Presidente.
Noi volevamo intervenire a sostegno di questa risoluzione.
Riferendomi a quanto detto dall'Assessore, mi sembra che noi
arriviamo sempre o troppo presto o troppo tardi, cioè, quando si
tratta di tagliare delle poltrone, non è mai il momento giusto...eh
vede, infatti lei mi dà ragione...e quindi è un po' come per i
costi della politica: c'è sempre il momento sbagliato. Allora,
Assessore, quale sarebbe il momento giusto? Perché io mi rendo
conto che è un grosso problema tagliare dei posti in Giunta, però
lei non ci può rispondere che questa volta è troppo presto e
l'altra volta quando voi presentaste...invece era troppo tardi,
perché sennò sembra che ci stia prendendo in giro...non lo so,
perché è questo quello che ha risposto. Allora, se vogliamo
discutere seriamente, forse è il momento giusto per parlarne,
proprio perché l'altra volta ci avete detto che era troppo tardi,
sennò lei capisce che qua diventa una burla.
Allora, vogliamo parlarne seriamente, non so...potremmo prendere
ad esempio la proposta che era stata fatta dal Consigliere Donzel
quando disse: "per eliminare i costi, abbassiamo i costi, facciamo
il rapporto a 25 rispetto a 35", quando parlavamo dei Consiglieri,
potremmo farlo anche per le indennità della Giunta, restate in
otto, ma vi pagate come se foste sette, e sarebbe già un bel
segnale, o anche per questo ci va un ragionamento di quelli che
devono durare 8-9-10 anni? È talmente complicata questa
cosa...perché non so se si ricorda, ma abbiamo già accennato a
questo fatto: che le nostre indennità, le vostre, per la
precisione, sono le più alte d'Italia, le indennità di carica
intendo...
(interruzione dell'Assessore Marguerettaz, fuori
microfono)
...eh no, come "che cosa dico"? Dico quello che è venuto fuori
dai numeri espressi dalla Presidenza...è così, comunque avrà
modo...può darsi che non sappia leggere, lei, Assessore al
bilancio, sicuramente ne sa più di me di numeri, però se interviene
direttamente, è meglio, anziché, diciamo così, prendersela. Io le
dico che le vostre indennità di carica sono superiori a tutte
quelle che ci sono nel resto d'Italia e mi dimostri il contrario,
sono qua, non c'è problema. Grazie.
Presidente
- Grazie collega. Altri? Se non ci sono altri
interventi, possiamo chiudere la discussione generale...la parola
al collega Chatrian, prego.
Chatrian (ALPE)
- Sono firmatario.
Presidente
- Per replica.
Chatrian (ALPE) -
Era solo per dire che il mio intervento
non era come dichiarazione di voto, ma, essendo firmatario, una
piccola replica ci può stare, poi magari una parte della
maggioranza potrebbe gradire qualche intervento di altri colleghi e
magari - perché no? - cambiare idea...
(interruzione dell'Assessore Marguerettaz, fuori
microfono)
...Assessore...no, Presidente Marguerettaz, qualora si vada,
qualora si discuta...
(nuova interruzione dell'Assessore Marguerettaz, fuori
microfono)
...no, però chi ci ascolta...adesso proviamo...lei è della
Coumba Freida, è bello diretto, così dicono, ma mi sembra che per
una volta siete stati chiarissimi: le tre forze politiche hanno
deciso un percorso, lo avete annunciato con una conferenza stampa
martedì pomeriggio, sembra che tra ieri e oggi il posizionamento
sia chiaro, legittimo, come tutti...com'è stato detto in questi due
giorni di lavoro consiliare, quindi qualora si vada...qualora si
discuta...il rinviare comunque a non so quando, probabilmente non
il 15, ma il giorno dopo...nel momento in cui ci sarà il nuovo
Governo, il Rollandin tris, discuteremo eventualmente della
riduzione del numero degli Assessorati tanto invocata.
La faccio molto breve: i dirigenti sono diminuiti in un numero
anche consistente, forse si poteva fare qualcosetta in più,
qualcosa si è fatto, nel giro di cinque anni le disponibilità sono
calate da 1.700 milioni di euro a 950, sette anni di battaglia
sulla riduzione del numero di Assessori, condivisa con i colleghi
in quest'aula, motivando indubbiamente il percorso e le intenzioni
che abbiamo cercato sempre di mettere sul tavolo come gruppo ALPE.
Questo Consiglio...io su questo sono invece un po' rigido
probabilmente, sono abituato...il pubblico, l'amministrazione
pubblica...forse è la formazione, non so...ma parla per atti
amministrativi e parla per mozioni, risoluzioni, atti dove si
scrive nero su bianco i
desiderata
, poi si schiaccia un
bottone e si dice: "quella è la direzione da prendere" e in questi
anni diverse volte abbiamo schiacciato diversi bottoni sulla
riduzione degli Assessorati, a geometrie variabili magari
all'interno di quest'aula, nella passata legislatura e nella nuova
legislatura...quindi capisce la nostra volontà che è quella di
avere...cercavamo di avere da parte sua, come in questo caso
facente funzioni da Presidente della Regione, un confronto di
natura politica. Lei ci ha detto: "ne parleremo più avanti", forse
non sarebbe stato male darci subito la notizia: "ascoltate, questa
modifica non ci sarà, perché abbiamo deciso comunque di mantenere
gli 8 Assessorati, la Presidenza della Regione, la Presidenza del
Consiglio...questa mattina non ci avete accolto il fatto di
suddividere, perché magari da 10 cadreghe passavamo a 9, da 9 si
passava a 8, 7 Assessori più Presidenza e chi ci ha ascolta poteva
capire che c'era un vero cambiamento: quel cambiamento auspicato in
quest'aula da diversi anni (cambiamento per noi, indubbiamente
parlo per il gruppo ALPE, non parlo per gli altri: parlo per i 5
Consiglieri dell'ALPE). Avevamo comunque...come dire? era la volta
buona, oggi 11 giugno 2015 avremmo potuto dare un segnale molto
chiaro: niente cadrega da mettere sul tavolo (la Presidenza del
Consiglio) per gli equilibri della nuova maggioranza, quindi
disgiuntamente si votava il Presidente del Consiglio, magari il 24
giugno...e va beh, non è andata a buon fine. Da parte nostra c'è un
grosso rammarico, perché sarà merce di scambio per trovare la
quadra nella nuova maggioranza; doppio rammarico a seguito della
risposta del Presidente Marguerettaz...era la volta buona, va beh,
sulla Presidenza del Consiglio rimane quest'inquadramento comunque
di suddividere la torta per gli appetiti interni che non ci
interessano, ma anche sulla seconda proposta che nella stessa
giornata vi facciamo non c'è nessuna volontà comunque di dare un
segnale. Questo è il rammarico più grande dal punto di vista
politico, indubbiamente la nostra iniziativa non era amministrativa
come quella di prima sull'ineleggibilità, questa risoluzione che
noi abbiamo proposto andava proprio nella direzione di avere un
dibattito franco, diretto, politico e ci saremmo aspettati quanto
meno una risposta secca: "abbiamo deciso di mantenere così com'è",
altrimenti "no, andiamo in questa direzione, sosteniamo questa
risoluzione, perché il segnale va dato, va fatto".
Nel momento in cui si presentano degli atti poi, oltre a
metterci la firma, a schiacciare il bottone o approvare delle
controfinanziarie, si devono scrivere anche delle relazioni, dove
si motiva il perché si fanno certe scelte, scelte che noi
oltretutto, come gruppo ALPE, ritenevamo persino esagerate a
livello numerico, ma proprio per la complessità che fino a
tre-quattro anni fa una Regione, un'Amministrazione regionale
comunque aveva...era al suo interno articolata. Leggo un passaggio
di una proposta dei colleghi del PD - la proposta di legge n. 6
dell'ottobre del 2013 - dove si spiegano le motivazioni:
"si
ritiene necessaria la definizione di un numero massimo di
Assessorati regionali in quanto l'esperienza ci suggerisce che
anche le maggioranze più solide sono tentate di istituire un numero
elevato di Assessorati, anche con articolazioni molto diverse fra
di loro, ma soprattutto
- è la parte che mi interessa di più se
devo dirlo dal punto di vista politico-amministrativo -
poco
funzionali
sino ad essere strutture apparenti
- e qui mi
collego con il collega Gerandin... -
o superflue col solo fine
di garantire equilibri politici"
, come l'inefficienza in
persona, no? Da una parte, quindi, c'è l'equilibrio politico
pour l'appétit qui vient mangeant
et, de l'autre
côté,
garantire invece quelli che sono gli equilibri politici.
Niente, le sue non risposte, il fatto di affrontare per l'ennesima
volta tra un mese questa proposta che noi abbiamo fatto nero su
bianco, come abbiamo fatto da sette anni a questa parte...
Come gruppo ALPE, ci spiace che nello stesso giorno perdiamo due
possibilità: la prima, quella di distinguere e di non mettere nel
calderone delle cadreghe la Presidenza del Consiglio, la seconda
figura istituzionale, l'arbitro, poteva essere distinta rispetto
all'allargamento della maggioranza e i nuovi equilibri di natura
politica nell'Esecutivo; la seconda: quella di ridurre almeno di
uno...e oggi in questo scenario ci poteva essere da parte
vostra...a meno che ci sia qualche collega di maggioranza che
cambia idea - perché no? - il nostro auspicio è quello,
l'obiettivo, il faro è quello, speriamo... Altri interverranno dopo
di me, indubbiamente per argomentare e motivare qual è stato
il...come abbiamo scritto a più mani questa risoluzione per andare
a dare delle risposte più puntuali e soprattutto più performanti. È
solo di questa mattina il documento che il Presidente Rollandin ci
ha fatto pervenire in quanto relazione, memo dello stato dell'arte
2014-2015 sull'efficacia, sull'efficienza dell'Amministrazione
regionale, sui
report
, sull'importanza di essere più
performanti, ecco, bene, questa nostra iniziativa va in quella
direzione, chiediamo...chiedo ancora a qualche collega della
maggioranza se è interessato, perché forse la politica è fatta di
segnali, la politica è fatta di bottoni, dal schiacciare il
bottone, dal prendere delle decisioni che possono magari dare un
po' di fiducia anche ai valdostani che ci stanno ascoltando.
Grazie.
Presidente
- Grazie collega. Altri? Non vedo altre
richieste. Possiamo passare alla votazione? La parola al collega
Donzel.
Donzel (PD-SIN.VDA)
- Alcune precisazioni sono d'obbligo,
perché ringrazio i colleghi che hanno voluto un chiarimento
anticipato su un percorso che è ancora da compiere. Intanto, il
percorso è ancora da compiere, perché l'ho detto più volte, oggi
una commissione politica ha lavorato, un segretario con altri
segretari hanno espresso il risultato del lavoro delle commissioni
politiche, poi ci sono ancora altri organismi che si esprimeranno
nel merito, siamo dei partiti democratici, magari qualcun altro che
già dall'alto nomina il segretario sa già prima del congresso chi è
il suo segretario... Tutte queste cose qui appartengono ad altre
culture politiche, che rispettiamo, noi abbiamo un altro metodo di
lavorare, scusateci, funzioniamo così... In qualche modo quindi
potremmo uscire anche banalmente da questa cosa dicendo: "è un
lavoro in corso, non sappiamo ancora nel dettaglio quali impegni
sono stati presi e come si articolerà il percorso". Probabilmente
il giochino sta nel dire: "ma come, vi smentite voi del PD rispetto
ai percorsi...", eccetera, beh, è un giochino che potete portare
avanti per qualche mesetto, perché naturalmente, se fossimo in
grado di cambiare completamente la testa agli Unionisti e alle
Stelle Alpine, avremmo raggiunto da gran tempo tutti gli obiettivi
che volevamo raggiungere. Il problema è che...voglio dire a
Gerandin di informarsi meglio prima di intervenire rispetto a dei
suoi colleghi, perché non siamo riusciti proprio a far cambiare
idea neanche a voi in alcuni passaggi, perché, se voglio, le
trasmetto dei miei
report
, gli appunti che avevo di governi
che abbiamo sognato insieme, in cui, nonostante le richieste del PD
fossero sempre le stesse, il numero delle caselle era otto. Allora,
io capisco che si può venir qui a fare gli splendidi...
(interruzione del Consigliere Gerandin, fuori
microfono)
...non si preoccupi, io ho dei disegni...
(nuova interruzione del Consigliere Gerandin, fuori
microfono)
...lei ne ha sette, va bene, lei sosterrà quello che sostiene,
io le farò vedere le mie caselline. Probabilmente a me non avevano
detto...probabilmente non ero informato come adesso dei fatti e
delle trattative, probabilmente conto così poco che non ero
informato su trattative e quant'altro e su ripartizioni di deleghe
e quant'altro. Stia sereno comunque, questo percorso avverrà nelle
sedi ufficiali del partito e avremo modo di discutere...se in
qualche modo su quello che è il vostro cruccio il PD riuscirà ad
incidere in qualche modo o se assolutamente non riuscirà ad
incidere.
Certo è che sentir parlare di cadreghe chi si è scannato per
riuscire ad ottenere la cadrega del Sindaco di Aosta e non è
riuscito a trovare la quadra fa un po' specie... Certo è che dare
lezioni sui costi della politica quando nell'ultimo bilancio non si
è riusciti a mettere insieme le forze di minoranza su un unico
documento rispetto ai costi della politica - abbiamo votato a
zig-zag - ci vuole un bel coraggio, e voi ce l'avete, infatti
abbiamo votato a zig-zag e si è tirato fuori che uno preferiva
ridurre il numero dei Consiglieri regionali, anziché ridurre i
costi della politica. Noi avevamo altre idee: avevamo detto che
preferivamo non ridurre il numero dei Consiglieri regionali. Di
idee diverse quindi ce n'è ed è difficile metterle insieme tra
tutti i tipi di schieramento. Vedremo se tra qualche mese, visto
che non avete sostenuto a suo tempo le proposte di riduzione dei
costi della politica dei Cinque Stelle, magari in questa situazione
tornerete a sostenere le idee di riduzione dei costi della politica
dei colleghi Cinque Stelle che sono in minoranza e seguirete tutti
insieme la loro strada.
Presidente
- La parola alla collega Certan.
Certan (ALPE) -
Grazie Presidente.
Ho aspettato l'intervento del collega Donzel, perché pensavo che
fosse opportuno aspettare le sue precisazioni democratiche, perché
credo che in questi anni abbiamo fatto un certo percorso e tante
volte su questo tema ci siamo confrontati. Il collega Chatrian ha
detto che c'è un rammarico nel vedere che in questo momento...il
collega Cognetta ha detto: "troppo presto in questo momento,
qualche mese fa era troppo tardi, insomma, se non ora, quando?".
Abbiamo letto l'altro giorno che in conferenza stampa è stato detto
che saranno dettati, saranno tracciati dei nuovi percorsi su delle
tematiche...quattro, cinque. Noi non ci permettiamo sicuramente di
dare suggerimenti a nessuno, ma pensiamo che queste potrebbero
essere proprio alcune di queste tematiche da affrontare.
Auspicavamo quindi che nel percorso di preparazione e di cammino
verso la maggioranza si portassero questi argomenti, perché una
cosa sicuramente non l'ho persa: la memoria e qualche anno fa,
quando stavamo lavorando sul programma di coalizione, una delle
cose che ricordo abbiamo lasciato in sospeso e non abbiamo definito
nel numero è proprio il numero della composizione del Governo,
perché alcune forze pensavano ad una riduzione a sette, mentre il
PD voleva proprio una riduzione a sei, quindi lasciammo a... Per
evitare di raccontare frottole, di prendere in giro i cittadini,
avevamo lasciato come obiettivo quello della riduzione, oltre che
dei costi della politica, anche proprio degli incarichi e dei posti
del Governo, proprio per poi definirlo. Bene, noi aspettiamo
davvero questo passaggio incisivo in maggioranza del PD, perché
credo che, se quelle riunioni non sono state un
bluff
- e
tanti cittadini vi hanno partecipato -, questo percorso verrà
fatto.
Mi ha poi un po' sorpreso una considerazione che ha fatto
Donzel: "l'obiettivo non è quello di cambiare e di incidere così
profondamente nella testa degli Unionisti", beh, non so, se non è
sugli argomenti e su queste tematiche mi chiedo su che cosa si
inciderà, lo vedremo.
In ultimo potrebbe essere...non so se capita a tutti i colleghi,
ma a noi capita spesso che ci chiedano: "ma come si definirà questa
nuova maggioranza?". Chiaramente non possiamo essere noi a dare
queste informazioni, ma la domanda che fanno tutti è: "ma rinuncerà
Stella Alpina, rinuncerà l'Union Valdôtaine per fare posto a
qualcuno del PD, al Capogruppo Donzel", queste sono tutte domande
che credo qualsiasi Consigliere riceve in questi giorni. Credo che
questa potrebbe essere veramente l'occasione - magari il
traghettatore avrà già questo in testa, non lo so... - di
probabilmente arrivare finalmente al numero di 6, perché rinunciano
sia Stella Alpina che Union Valdôtaine, così si riesce ad arrivare
ad un posto per il PD e magari anche nello stesso tempo alla
riduzione dei posti in Giunta.
Presidente
- Altri? La parola al collega Laurent
Viérin.
Viérin L. (UVP) -
Merci Monsieur le Président.
Abbiamo ascoltato con attenzione l'intervento del Vicepresidente
Marguerettaz, che, in assenza del Presidente Rollandin, abbiamo
trovato particolarmente ringalluzzito. Com'è nella buona tradizione
di questo Consiglio, quando anche dalle più piccole discussioni,
dove magari siamo tutti d'accordo e c'è una gestione così irruenta
magari su certi temi, che invece potrebbero anche vedere un po' di
sintesi...non mi riferisco a quest'argomento evidentemente perché
non abbiamo capito le posizioni di tanti, anzi si è parlato di
tutt'altro tranne che invece dell'argomento in oggetto di
discussione...è per quello che io voglio tornare a lei, Presidente
Marguerettaz. Questo per dire che, al di là dei toni, che possono
essere più o meno pacati, al di là di chi distribuisce in
quest'aula patenti a tutti - probabilmente essendo in difficoltà
con certe scelte, di cui noi peraltro non siamo responsabili, che
rispettiamo -, non vorremmo che decadessero in altri argomenti e in
altre discussioni che nulla hanno a che vedere con l'argomento in
oggetto.
Allora, noi con questa risoluzione, visto che si è in procinto
della creazione di un nuovo Governo, di un allargamento della
maggioranza, abbiamo semplicemente voluto riproporre un tema che a
noi sta particolarmente a cuore, null'altro e non capiamo...anzi
forse la capiamo troppo bene, l'agitazione di qualcuno perché
abbiamo osato tirare fuori la questione del numero degli
Assessorati. Ne abbiamo parlato tante volte, pochissimi mesi fa,
quando abbiamo presentato la questione dei costi della democrazia,
addirittura in una sospensione, se lo ricorderà il Presidente Marco
Viérin, eravamo con il Presidente Rollandin e ci fu qualcuno che si
arrabbiò perché fu chiamata solo l'UVP che aveva presentato
quest'argomento...si discusse della riduzione del numero degli
Assessorati. Oggi noi quindi lo riproponiamo semplicemente per fare
un minimo di "tagliando" alle idee di ciascuno, che poi
legittimamente uno può anche cambiare, ma per posizionare la nostra
idea. In questo momento di crisi e di difficoltà che tanti colleghi
spesso sbandierano in quest'aula - abbiamo parlato di reddito di
cittadinanza, di povertà - ci sembrava di riproporre un tema
condiviso con tante altre sensibilità, anche di maggioranza se
pensiamo ai programmi elettorali, come giustamente il collega
Gerandin ricordava, perché tutti in campagna elettorale delle
regionali hanno inserito la questione della riduzione del numero
degli Assessorati. Vi è stata poi la gara a chi la sparava più
grossa, riforme di legge, qualcuno l'ha citata...depositate..."la
deposito prima io, così tengo testa al Cinque Stelle che ha fatto
un'altra proposta", qui si faceva tutti...si giocava a fare i
campioni semplicemente per dire chi la faceva più grossa.
Allora, noi semplicemente oggi vogliamo riproporre
quest'argomento, senza nessuna polemica e senza nessuna
arrière
pensée
. Ricordiamo anche che addirittura fu annunciata alla
fine della scorsa legislatura dal Presidente Rollandin l'abolizione
dell'Assessorato dell'ambiente ed è per questo che poi tutto il
tema della campagna elettorale, di tutte le forze, ma ricordiamo
in primis
delle forze che poi oggi governano, cioè Union
Valdôtaine e Stella Alpina, è stato questa questione
dell'Assessorato. Allora, ci sembrava giusto nel corso di questa
legislatura semplicemente ribadire questa questione e chiedere in
questo momento di nuova fase politica, o comunque di dialoghi per
formare una nuova maggioranza, se ci fosse la sensibilità di poter
arrivare alla riduzione...non solo ad una riduzione dei costi,
magari mantenendo il numero, come suggeriva il collega
Cognetta...anche effettivamente accorpando certe funzioni che sono
state moltiplicate negli anni e che oggi potrebbero ritrovare una
certa unione di settori proprio che...chiaramente magari è
difficile nella compatibilità di un organigramma da comporre con
sensibilità politiche diverse, però potrebbe essere effettivamente
qualcosa di interessante. Noi è a questa posizione che vogliamo
stare, non capiamo certe posizioni che sono state più di polemica
che di altro in questa discussione e noi crediamo che oggi non ci
sia nessuna possibilità di riacquisire una certa credibilità nel
momento in cui l'Amministrazione razionalizza in tutti i settori,
accorpa - oggi la parola non è solo uno slogan, ma
l'Amministrazione sta cercando di razionalizzare - e noi non
razionalizziamo, diciamo, questi settori. Non crediamo quindi di
avere così suscitato le ire o...non abbiamo voluto suscitare le ire
di nessuno, semplicemente riproponiamo un tema che noi speriamo,
come ci è parso di capire dalle parole del Vicepresidente
Marguerettaz, potrà anche essere un tema di cui si parlerà. Nessuno
qui ha detto: "ah qualcuno cambia idea, qualcuno...voi...", noi
diciamo semplicemente che esprimiamo una sensibilità, e mi
riferisco alle parole del Vicepresidente Marguerettaz. Se c'è una
disponibilità, ben venga questa questione di discutere della
riduzione del numero degli Assessorati. Sarà solo una parte di
quelli che noi abbiamo definito costi della democrazia, ma noi
crediamo che sia legittimo oggi riproporlo semplicemente per
ritarare quella che era una posizione espressa da tanti in
quest'aula e che vedremo se si materializzerà nel momento della
creazione di un nuovo Governo. Grazie.
Presidente -
La parola alla collega Fontana.
Fontana (PD-SIN.VDA) -
Grazie Presidente.
Non volevo intervenire, ma veramente adesso ci state tirando per
la giacca. Intanto, da quello che so io, è stato fatto un percorso
e tutti lo sapete che siamo arrivati in un momento di crisi e non
si poteva andare avanti, perché penso che siete stati anche i primi
voi a far cadere l'Ufficio di Presidenza. Abbiamo fatto cadere la
Giunta, così non si poteva andare avanti. Io se vado a prendere le
registrazioni, e prima del collega Chatrian...ha sempre detto al
Presidente: "noi ci stiamo al cambiamento, noi siamo disponibili,
perché così non si può andare avanti", lo stesso avete detto voi
dell'UVP e lo stesso hanno detto i colleghi del Cinque Stelle: "se
si tratta di cose sensate, si lavora per andare avanti, o si va ad
elezioni, o si deve trovare una soluzione". Adesso non potete
smentire queste cose, perché veramente se siete uomini, dovete dire
le cose come stanno, ma qui state giocando col gatto e col topo. Io
non ci sto a queste cose! Allora, intanto c'è un percorso che io
non so come andrà a finire. Le cose che abbiamo detto, per quanto
ci riguarda, noi le sosterremo e penso che le prime leggi sui costi
della politica le abbiamo presentate noi, però non sono state
votate da parte di nessuno, non potete venirci a dire che il PD non
ha votato questo... Io poi non ci sto più a che si dica: "voi vi
siete venduti...", noi non ci siamo venduti, non abbiamo fatto
niente che non fosse trasparente, siete stati i primi che vi siete
seduti a quel tavolo per un certo cambiamento. Io non so cos'è
successo nel percorso che prima di dirci come stavano le cose...ve
ne siete andati all'ultimo momento e ci avete lasciato lì: questa è
la verità! Noi ci siamo presi la responsabilità di andare avanti,
ma in modo trasparente, non abbiamo fatto niente di nascosto.
Adesso non siete i paladini della trasparenza e lei, cara collega
Certan, adesso la deve smettere! Si ricorda quando io le dicevo:
"guardi, stia calma, non rompiamo quest'alleanza, perché io ci
credo a quest'alternanza". Lei mi ha detto che non deve
essere...che non va dietro né alla gabella, né a Brusson, che lei
ha una sua testa e va per i fatti suoi. Guardi come si sta
smentendo adesso. Adesso vi fondete, adesso fate l'alleanza, io
davvero a queste cose non ci sto, mi avete stancato! Allora la
gente deve sapere che le persone serie sono serie, ma uno non per
farsi sentire fuori deve andare a cambiare idea cento volte, noi
abbiamo mantenuto la parola, siamo persone serie, ci siamo presi
una responsabilità davanti ai cittadini e la manterremo. Io mi
auguro di riuscire a fare qualcosa di buono e la questione anche
delle leggi...devo dire cosa dicevate voi sul reddito di
cittadinanza? Visto che mi tira sempre per la giacca, Laurent? Che
la diamo agli immigrati, che la diamo alle persone...che la gente
non lo capisce. Voi non avete capito che la gente sta morendo di
fame e ha bisogno di risposte, allora non facciamo il doppio gioco,
okay? Cerchiamo di essere sinceri. A me questo gioco non piace,
perché non siete corretti. Scusate lo sfogo, ma era necessario.
Presidente -
La parola al collega Laurent Viérin.
Viérin L. (UVP) -
Sì, solo due precisazioni per fatto
personale, Presidente.
Presidente
- Prego.
Viérin L. (UVP) -
Intanto per dire che non capiamo questo
sfogo visti i toni pacati che sono stati usati in questa
discussione, sappiamo che probabilmente è un periodo di tensioni,
non tanto in quest'aula, ma dalle sollecitazioni del territorio che
effettivamente sta probabilmente giudicando in un certo modo certe
posizioni, ma a noi qui forse ci è sfuggito...non abbiamo usato i
toni che lei, collega Fontana, ha usato...
(interruzione della Consigliera Fontana, fuori
microfono)
...se possiamo dire la nostra...
Presidente
- Collega Fontana...
Viérin L. (UVP) -
...non vorrei che l'assimilazione vi
facesse assumere certi atteggiamenti che avete combattuto e che
invece oggi vi vedono così...forse con una certa arroganza, che non
vi ha contraddistinto nel passato e che non ci piace. Allora, se
possiamo esprimere un concetto, voi che siete democratici, e forse
non siamo stati in grado di esprimervi, è che se la gente non
arriva a fine mese, collega Carmela Fontana, forse il primo
messaggio che potremmo dare, visto che è un anno e mezzo che ne
parliamo, sarebbe quello, quando vi fate il vostro Governo, di
ridurre il numero degli Assessorati. Questo è non in politichese
quello che noi oggi stiamo cercando di farvi capire, che poi forse
voi cercate di non capire. Allora, non abbiamo capito la vostra
posizione, né nel suo intervento, né nell'intervento del collega
Donzel, non importa, io mi sono riferito all'intervento del collega
Marguerettaz, che rappresenta il Governo, nel quale voi oggi non
siete ancora, quindi noi ci riferiamo a ciò, perché questo è un
impegno che abbiamo rivolto alle forze politiche che si stanno
avvicinando a questo nuovo Governo, quindi il nostro intervento è
stato rivolto principalmente - il mio soprattutto - a ciò che il
Vicepresidente Marguerettaz ha detto.
Detto ciò, non ci stupiamo sicuramente che chi è seduto
all'estrema sinistra e chi è seduto all'estrema destra si unisca.
L'ha detto qualcuno oggi: la politica è l'arte dell'impossibile, ma
noi non ci stupiamo e non ci stupiremo, purtroppo noi non
accettiamo attacchi personali, stiamo facendo politica, non
accettiamo attacchi personali, quindi ci dispiace ed è per questo
che ho chiesto per fatto personale la parola, perché si parla di
politica qui, o almeno ci si prova e quindi lasciamo stare altre
questioni che nulla hanno a che vedere. Se possiamo così riportare
la discussione in ambito politico, che, secondo noi, rappresenta un
po' queste istituzioni, con una certa dignità, senza dover scadere
in gazzarre che non fanno onore all'istituzione che noi
rappresentiamo...crediamo che oggi non si stia scrivendo una delle
pagine migliori della politica valdostana, soprattutto di questa
legislatura, se poi vogliamo giustificare l'ingiustificabile,
ognuno è libero di farlo, ma noi non ci stiamo ad essere tirati in
altre vicende che nulla hanno a che vedere. Il percorso politico di
ognuno quindi lo abbiamo detto, forse non siamo stati abbastanza
chiari, è legittimo, ma questa risoluzione sta trattando la
questione della riduzione del numero degli Assessorati, allora
qui s'excuse s'accuse
, se tutta questa polemica deve uscire
per la questione che deriva dal fatto di aver proposto la riduzione
del numero degli Assessorati, noi...
Presidente
- Collega Laurent, per fatto personale.
Grazie.
Viérin L. (UVP) -
...sì, concludo il fatto personale che
sta disturbando probabilmente...
Presidente
- Un po' di silenzio per cortesia...per fatto
personale sta concludendo...
Viérin L. (UVP) -
...poi faremo la dichiarazione di voto.
Concludiamo dicendo che ci dispiace che si vada sul personale
quando invece si stava trattando della questione della riduzione
del numero degli Assessorati, che noi confermiamo oggi, perché non
abbiamo cambiato idea e che vedremo se sarà confermata nelle
intenzioni di chi oggi vuole sedersi al tavolo definitivamente.
Presidente
- Grazie collega. Altri interventi per
dichiarazione di voto? Non ci sono altri...la parola al collega
Chatrian, ne ha facoltà perché ha fatto il primo intervento come
proponente e adesso interviene per dichiarazione di voto,
prego.
Chatrian (ALPE) -
Grazie Presidente.
Era solo per cercare di inquadrare lo spirito della nostra
iniziativa. Io ho partecipato in questi tre giorni di lavoro a
quattro Conferenze dei Capigruppo, due giorni di lavoro in questo
Consiglio, penso che sia d'obbligo affrontare, comunque, le
questioni che sono state poste sul tavolo. Il nostro gruppo quindi
non vuole accusare nessuno, a noi le questioni di natura personale
non interessano e vorrei ribadire questo concetto: per noi la
coerenza è alla base del nostro percorso, per noi quelli che
contano sono i fatti e i voti che abbiamo espresso in quest'aula
sui diversi argomenti, sulle diverse tematiche.
Detto questo, questa risoluzione che abbiamo scritto, sostenuto
e abbiamo cercato di argomentare oggi verte esclusivamente su una
questione, non diverse questioni, ma una. Il Presidente
Marguerettaz ci ha detto che tutto sarà discusso il 15 di luglio.
Il nostro obiettivo, il nostro ragionamento, la nostra
argomentazione era quella di anticipare su questo tema tale
confronto, tale discussione sulla riduzione del numero degli
Assessorati. Non solo tanto invocata, ma sovente discussa e
affrontata in quest'aula, in questa legislatura, ma anche nella
passata e più volte votata da questo Consiglio regionale, ahimè
sovente, anzi sempre, senza una maggioranza, cioè le proposte che
abbiamo fatto in quest'aula non sono mai diventate operative perché
non abbiamo raggiunto i 18 voti. Solo una precisazione per chi ci
ascolta, perché altrimenti sembriamo forse un po' schizofrenici: la
proposta che facemmo nell'aprile 2014 era quella comunque di
ridurre un Assessorato, poco magari, perché è stata una sintesi tra
le diverse sensibilità dell'allora opposizione e la proposta che
facemmo a fine aprile 2014 in piena crisi, a seguito delle
dimissioni di tutta la Giunta regionale, tranne il Presidente della
Regione, proposta che noi facemmo un anno fa, che è stata
oltretutto una sintesi delle forze di opposizione, era quella
comunque di ridurre la Giunta passando da otto a sette Assessorati,
ciò dovuto soprattutto alla riduzione delle disponibilità
economiche, alla riduzione dei dirigenti, alla riduzione dei
dossier, alla riduzione comunque di tutto quello che è l'iter
amministrativo; questo era argomento di discussione, che poi è
stato affrontato in quest'aula ed è stato votato da parte nostra
indubbiamente in quell'aula.
Noi, come gruppo ALPE, quindi sosterremo questa risoluzione e
termino dicendo solo questo: noi terremo la barra dritta
sicuramente sul percorso che abbiamo fatto, sui voti che abbiamo
espresso in quest'aula, sul cambiamento che noi crediamo...pensiamo
di dare gambe e corso, e ribadisco il concetto: se i colleghi del
PD porteranno tutte le battaglie che abbiamo fatto, le diverse
battaglie che abbiamo fatto in questi sette anni di Consiglio
regionale all'interno della nuova maggioranza e diventeranno o
leggi o atti amministrativi, il nostro sarà indubbiamente un voto a
favore, se andrà in quella direzione che abbiamo oltretutto scritto
insieme in questi sette anni di lavoro, per noi quello è il
cambiamento, collega Fontana, quindi se inciderete, noi ci saremo,
perché noi siamo degli uomini e abbiamo votato certe cose in
quest'aula e quindi le sosterremo. Se così non sarà, ci dispiace
collega, ma noi non siamo per il non cambiamento e certe cose non
le sosterremo, perché abbiamo la schiena dritta, abbiamo una nostra
dignità, una nostra coerenza e per noi prima di tutto c'è il nostro
percorso e soprattutto il rispetto di chi ci ha votato e ci ha dato
una delega importante per poter modificare, portare il nostro
contributo, elaborare dal punto di vista legislativo la modifica di
quello che è il sistema Valle d'Aosta e quindi sosterremo con
grande convinzione questa risoluzione. Grazie.
Presidente
- Per dichiarazione di voto, la parola al
Consigliere Gerandin.
Gerandin (UVP)
- Merci Président.
Semplicemente perché...non ho intenzione di rispondere al
collega Donzel, ma solo per alcune precisazioni che ritengo dovute,
nel senso che mi spiace, ma forse non ha letto bene quelle che sono
le richieste della risoluzione, perché noi nella risoluzione
diciamo:
"impegna le forze politiche della futura maggioranza a
procedere, nella costituzione del prossimo Governo
regionale..."
. Ora, se il collega Donzel vuole smentire che ci
sia una futura maggioranza ampliata, beh, ne prendiamo atto, sennò
semplicemente era rivolto a tutta la futura maggioranza, con un
impegno da prendere, un impegno che con i colleghi del PD - e l'ho
ribadito - noi abbiamo condiviso questo percorso della riduzione.
Io penso di non aver detto nulla di così scandaloso, se non che era
un percorso condiviso, che in data 8 luglio 2013, all'atto
dell'insediamento della Giunta regionale, noi abbiamo chiesto e
sottoscritto tutti assieme, per cui non voleva essere un impegno
particolarmente riferito al PD. È chiaro che i colleghi del PD
rispetto agli altri forse hanno qualche...non so...qualche impegno
sottoscritto in più rispetto agli altri, ma questo è un problema
loro, un problema di coscienza, se il loro partito, il loro
movimento ha deciso diversamente, io mi sono limitato a dire che ci
sono degli impegni che si prendono e valgono anche a titolo
personale. Io questa è una cosa che penso, penso di non aver offeso
nessuno dicendo questo. Sul resto io sono assolutamente sereno, ho
detto che noi a questo tavolo, a quest'allargamento non
partecipiamo e sono felice che non ci partecipiamo, ma è risaputo,
ecco, nel senso che non è una novità di oggi.
Per quello che riguarda la riduzione dei costi della politica,
beh, collega Donzel, le ricordo che noi abbiamo fatto una
finanziaria in cui noi avevamo chiesto una riduzione - e l'abbiamo
sottoscritta tutti assieme - di quelli che erano i compensi, a
partire dai Consiglieri regionali agli Assessori, fino ai
Presidenti, in cui - e lo ricordo anche alla collega Fontana - noi
avevamo addirittura destinato queste risorse al sociale. Ora, noi
siamo ancora fermi a quella proposta, per noi quella proposta ha un
valore: ha un valore perché l'abbiamo proposta e sottoscritta, per
noi è la proposta base per andare verso la riduzione dei costi
della politica. Certo che è poco comprensibile, poco spiegabile ai
cittadini valdostani perché, a fronte di un bilancio regionale
dimezzato, a fronte di strutture dirigenziali che sono state
ridotte, ma non ridotte di poco, sono state ridotte di tanto, a
fronte di una proposta della minoranza che chiedeva di
non...mettere le risorse disponibili per quello che era il famoso
Comitato di valutazione dei dirigenti, mettere a
disposizione...perché era del tutto inutile valutare i dirigenti
quando non gli assegni le risorse. Se io non assegno le risorse,
come lo valuto il dirigente? Si è riusciti nel 2014 ad avere una
barcata di risorse non impegnate: questa è la realtà! Allora cosa
le teniamo a fare noi queste strutture? Ancora un motivo in più per
capire cosa ci restano a fare gli Assessori...Assessori senza
portafoglio. Assessore all'ambiente Bianchi, una volta che lei ha
liquidato quello che è il compenso dell'ARPA, le rimangono quattro
miserie; Assessore Testolin, la stessa cosa sull'agricoltura. Dica
in quest'aula quanto era il bilancio del 2013 e quant'è il bilancio
del 2015, così la gente capirà. È l'unico sistema per far capire
alla gente che si tratta di gestire delle risorse che non esistono
più e se non esistono più le risorse, non ha senso che esistano né
le strutture, ma men che meno le cadreghe della politica. Noi
chiediamo che la politica faccia un passo indietro in questa fase,
e l'abbiamo detto perché se poi anche la risoluzione non verrà
votata, rimanga agli atti questo, perché c'è l'assoluta necessità
di dare un segnale, non volete darlo? Ricordo a qualcuno che questa
famosa riduzione dei costi della politica non siamo noi che non
l'abbiamo votata, è la maggioranza con cui qualcuno probabilmente
andrà ad allargare questo tipo di maggioranza che non l'ha voluta.
Allora, cominciamo a dare qualche segnale. Grazie.
Presidente
- Grazie. Possiamo passare alla votazione
dell'atto. La votazione è aperta. La votazione è chiusa.
Presenti: 34
Votanti: 14
Favorevoli: 14
Astenuti: 20 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Testolin,
Marco Viérin)
Il Consiglio non approva.
Con quest'atto finiscono i lavori di quest'adunanza. Buona
serata a tutti.
---
L'adunanza termina alle ore 19,45.
