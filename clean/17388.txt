Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 762 del 28 luglio 1999 - Resoconto
OGGETTO N. 762/XI Dati in merito ai lavori di
ristrutturazione dei reparti di Gastroenterologia ed Oncologia
dell'Ospedale regionale. (Interrogazione con risposta
scritta)
Interrogazione r.s. Considerato che stanno iniziando i lavori
del 2° intervento 1° lotto – ristrutturazione Viale
Ginevra, relativi ai reparti di gastroenterologia ed
Oncologia;
Preso atto che questo comporta il trasferimento momentaneo del
reparto di gastroenterologia presso l’ospedale
Beauregard di Aosta e il contemporaneo allestimento di un punto di
pronto intervento in gastro presso il presidio di Viale
Ginevra;
La sottoscritta Consigliera regionale
Interroga
L’Assessore competente per conoscere:
1) se le spese di ristrutturazione, previste nella scheda di
sintesi A02, allegata alla DG n. 69/99, sono comprensive dei costi
sostenuti per il trasferimento del reparto al Beauregard e per la
realizzazione di una sala di endoscopia d’urgenza
presso il presidio ospedaliero di viale Ginevra;
2) l’elenco dettagliato delle spese richieste dai
lavori di ristrutturazione, dai lavori per il trasferimento del
reparto al Beauregard e per l’allestimento della
sala di endoscopia d’urgenza presso il presidio
ospedaliero di viale Ginevra;
3) come intende operare l’amministrazione per
reperire i fondi necessari per coprire l’eventuale
differenza tra i finanziamenti stanziati e le spese effettivamente
sostenute.
F.to: Squarzino Secondina
Presidente
È stata data risposta con lettera n. 5306 in
data 24 giugno 1999.
