Classificazione
ISTRUZIONE PUBBLICA
Istituzioni scolastiche



Oggetto del Consiglio n. 1900 del 19 ottobre 2022 - Resoconto
OGGETTO N. 1900/XVI - P.R. n. 2: "Istruzioni generali sulla
gestione amministrativo-contabile delle istituzioni scolastiche, ai
sensi dell'articolo 26, comma 4, della legge regionale 3 agosto
2016, n. 18 (Disposizioni per l'armonizzazione della legge 13
luglio 2015, n. 107 (Riforma del sistema nazionale di istruzione e
formazione e delega per il riordino delle disposizioni legislative
vigenti), con l'ordinamento scolastico della Valle d'Aosta).
Abrogazione del regolamento regionale 4 dicembre 2001, n. 3".
(Approvazione di un ordine del giorno)
Bertin (Presidente) -
Passiamo al punto n. 5.01
dell'ordine del giorno. La proposta in questione prevede 50
articoli, sono stati inoltre depositati due emendamenti da parte
delle Commissioni II e V. Il relatore è il presidente della II
Commissione Malacrinò. Inoltre è pervenuto anche un ordine del
giorno che vi sarà distribuito. Il relatore, come dicevo, è il
consigliere Malacrinò, che si è prenotato per illustrare la
relazione, ne ha facoltà.
Malacrinò (FP-PD) -
Ne approfitto per dare anch'io il
benvenuto al collega Lucianaz. La presente proposta di regolamento
reca disposizioni che sostituiscono l'attuale regolamento regionale
4 dicembre 2001, n. 3 (Istruzioni generali sulla gestione
amministrativo-contabile delle istituzioni scolastiche. Abrogazione
dei regolamenti regionali 5 giugno 1978 e 28 novembre 1978) a
seguito dell'approvazione di numerose norme statali che,
intervenute in materia dopo il 2001, incidono sulla
regolamentazione dell'attività amministrativo-contabile delle
istituzioni scolastiche dipendenti dalla Regione".
L'articolo 26 della legge regionale 3 agosto 2016, n. 18
(Disposizioni per l'armonizzazione della legge 13 luglio 2015, n.
107 (Riforma del sistema nazionale di istruzione e formazione e
delega per il riordino delle disposizioni legislative vigenti), con
l'ordinamento scolastico della Valle d'Aosta) ha, infatti, previsto
la revisione del regolamento regionale n. 3/2001, al fine di
potenziare l'autonomia contabile delle istituzioni scolastiche, di
semplificare gli adempimenti amministrativi e contabili nonché di
armonizzare i sistemi contabili e la correlata disciplina degli
organi e dell'attività di revisione.
La presente proposta di regolamento è redatta in armonia alla
disciplina statale di riferimento (di cui al decreto del Ministro
dell'istruzione, dell'Università e della ricerca del 28 agosto
2018, n. 129 (Regolamento recante istruzioni generali sulla
gestione amministrativo-contabile delle istituzioni scolastiche, ai
sensi dell'articolo 1, comma 143, della legge 13 luglio 2015, n.
107)), in quanto si ritiene opportuno non discostarsi dalle
disposizioni statali, anche in considerazione del fatto che ogni
modifica del programma informatico, dal punto di vista tecnico,
rispetto al testo statale, comporterebbe oneri finanziari notevoli;
infatti, l'attuale programma di contabilità sarà aggiornato
utilizzando il
software
già applicato dalle istituzioni
scolastiche che si trovano al di fuori del territorio regionale,
che si fonda su citato decreto del Ministro dell'istruzione,
dell'Università e della ricerca 129/2018, con gli adattamenti
ritenuti opportuni.
È stata pertanto redatta una proposta di regolamento che
riprende le norme contenute nel decreto ministeriale n. 129/2018 e
introduce le specificazioni o differenziazioni necessarie al
contesto regionale. Il presente regolamento si compone di 50
articoli suddivisi in sette titoli. Le modifiche introdotte sono
state condivise con appositi gruppi di lavoro e il testo concordato
con tutti i portatori d'interesse.
Il regolamento è stato oggetto di approfondimento nelle
Commissioni II e V riunitesi congiuntamente in data 28 settembre
con l'illustrazione da parte dell'assessore Caveri. Infine le
Commissioni consiliari permanenti II e V, riunitesi in data 13
ottobre 2022, hanno preso in esame la proposta di regolamento n. 2,
presentata dalla Giunta regionale in data 8 luglio 2022,
concernente: "Istruzioni generali sulla gestione
amministrativo-contabile delle istituzioni scolastiche, ai sensi
dell'articolo 26, comma 4, della legge regionale 3 agosto 2016, n.
18 (Disposizioni per l'armonizzazione della legge 13 luglio 2015,
n. 107 (Riforma del sistema nazionale d'istruzione, formazione e
delega per il riordino delle disposizioni legislative vigenti con
l'ordinamento scolastico della Valle d'Aosta). Abrogazione del
regolamento regionale 4 dicembre 2001 n. 3" e hanno espresso a
maggioranza parere favorevole.
Presidente -
Con l'illustrazione della relazione apriamo
la discussione generale sulla proposta di regolamento in questione.
Vi sono interventi? Ricordo che, tra l'altro, c'è un ordine del
giorno collegato alla proposta di regolamento. La parola al
consigliere Aggravi.
Aggravi (LEGA VDA) -
Per approfittare della discussione
generale per illustrare l'ordine del giorno in maniera tale da
efficientare i tempi di discussione.
Nel corso delle interlocuzioni che ci sono state in Commissione
su questo regolamento è emersa una questione inerente la figura del
Capo dei servizi di segreteria. Il regolamento, com'è anche emerso
dalla trattazione della relazione del relatore e anche
nell'audizione con l'Assessore, ricalca grosso modo il modello
nazionale. C'è però una situazione un po' tutta valdostana che
incrocia effettivamente il mondo della scuola con l'inquadramento
all'interno del comparto pubblico, quindi di competenza invece
regionale, della figura del capo dei servizi di segreteria, che
viene inquadrato nell'ambito del personale regionale, in
particolare nella categoria D senza costituire un ruolo separato
professionale. Questo ruolo a livello nazionale viene chiamato
sostanzialmente Direttore dei servizi generali e amministrativi e
quindi è emersa, sia nell'audizione, sia poi negli approfondimenti
fatti con l'Assessore competente, questa dicotomia. A fronte di
questo, l'ordine del giorno vuole impegnare il Presidente della
Regione, perché, di fatto, è il capo del personale regionale, di
concerto ovviamente con l'Assessore con delega all'istruzione con
le competenti rappresentanze sindacali del settore, a promuovere un
approfondimento sull'attuale inquadramento della figura del capo
dei servizi di segreteria nell'ambito delle attività di riforma
della 22 o comunque della revisione del contratto di comparto
unico, perché si auspica che possa essergli riconosciuta la giusta
valorizzazione in termini di professionalità, funzioni,
responsabilità e inquadramento ma soprattutto direi anche di una
dignità rispetto alla figura nazionale. Impegna sempre il
Presidente, al termine di quest'approfondimento, di trasmettere
alle competenti Commissioni, immagino siano la V per competenza di
materia e la II per quello che riguarda il personale, per poi
essere poi informati a seguito di quest'approfondimento.
L'obiettivo, ripeto, è un obiettivo per dare corso e dare
soprattutto corpo agli approfondimenti che sono stati fatti per
cercare una soluzione che possa risolvere questa situazione.
Presidente -
Consigliere Aggravi, vale anche come
illustrazione dell'ordine del giorno come anticipato da lei. Ha
chiesto la parola l'assessore Caveri, ne ha facoltà.
Caveri (AV-VdA Unie) -
Comincerei con l'ordine del giorno
visto che è stato l'unico intervento in discussione generale. Noi
lo possiamo accogliere, chiederei solo di stralciare: "al fine di
potergli riconoscere la giusta valorizzazione in termini di
professionalità, funzioni, responsabilità e inquadramento
contrattuale", per la semplice ragione che è materia di
contrattazione sindacale, quindi è giusto che un'eventualità di
questo genere venga presentata al tavolo con i sindacati.
Ricordo, tra l'altro, che comunque c'è già un riconoscimento
perché chi è capo delle segreterie: ottiene subito, all'atto del
suo insediamento, la PPO (la Particolare Posizione Organizzativa).
Comunque è un tema che giustamente va sottolineato, tenendo conto
di come probabilmente si debba comunque mettere mano alla questione
delle segreterie, perché è un tema di grandissima delicatezza e
anche di grande responsabilità.
Abbiamo sempre delle difficoltà a coprire i posti nelle
segreterie e stiamo cercando di capire come si possa in qualche
maniera conciliare il fatto di fare dei concorsi da D di tipo
generale, con il fatto che molto spesso poi le segreterie non sono
considerate allettanti per il tipo di lavoro particolarmente
complesso a cui le persone che svolgono questo mestiere sono
chiamate. Mi limito a dire che questa proposta di regolamento
regionale è molto attesa, non solo perché chiarisce meglio,
modernizzando alcuni passaggi, penso a tutta la parte sulla
digitalizzazione, che ovviamente non era ancora presente, o meglio,
era presente ma non era sufficientemente normata, e devo dire che
ci sono due passaggi importanti: uno inserito in Commissione che
riguarda la possibilità, in caso eccezionale, da parte del
dirigente scolastico, di poter firmare in determinati casi, quando
per motivi di malattia o per motivi di mancanza non sia presente il
responsabile proprio delle segreterie. Tra l'altro, noi
completeremo questo disegno immaginando che ci possa essere anche
una situazione a scavalco, cioè che ci sia un responsabile di una
segreteria vicina che possa in qualche maniera firmare, sempre di
fronte a casi eccezionali. Noi oggi abbiamo ancora una criticità
particolare per l'assenza di un responsabile di segreteria, stiamo
cercando di trovare delle soluzioni e non sempre è facile, lo
vediamo anche con i bidelli, cioè mancano i bidelli, facciamo le
chiamate per i bidelli, non si trovano, oppure rifiutano. È una
situazione abbastanza delicata quella del personale scolastico che
ricade sulla scuola e con il Presidente e con i vertici del
Dipartimento personale cercheremo di trovare delle soluzioni
ragionevoli.
Aggiungo ancora come elemento molto utile che c'è una certa
preoccupazione nelle segreterie scolastiche e sui dirigenti per
questi fondi che sono arrivati che riguardano la dispersione
scolastica. Sono fondi arrivati dal Ministero, sono cospicui,
riguardano la larga maggioranza delle scuole valdostane e c'è una
norma che è stata appositamente inserita che riguarda la
possibilità di utilizzo della struttura che si occupa degli appalti
presso INVA, perché questo significa liberare le segreterie dalla
difficoltà di poter fare gli appalti direttamente, che è materia,
come voi sapete, piuttosto specialistica. Era anche questa una cosa
attesa, che in qualche maniera fa tirare un sospiro di sollievo,
perché effettivamente le incombenze in capo alle segreterie
scolastiche in questa fase non devono accentuarsi, tenendo conto
che anche la questione del reperimento degli insegnanti, problema
che abbiamo avuto all'inizio di quest'anno scolastico, è in qualche
maniera da superare anch'essa proprio attraverso questo principio
della digitalizzazione, cioè il fatto che purtroppo molto spesso
esistono dei
software
che non si parlano fra di loro e
questo crea delle volte alle segreterie scolastiche degli obblighi
di ripetitività dei medesimi dati. È un tema complesso, che stiamo
affrontando, ancora ieri abbiamo avuto una riunione con INVA perché
INVA si occuperà di mettere assieme tutta una serie di esigenze,
una di queste, per esempio, è il fatto che abbiamo altri fondi del
PNRR che riguardano i siti
Internet
e la necessità di
spostare i
cloud
che oggi le scuole hanno su un cloud unico
di INVA in una logica di razionalizzazione e anche in una logica di
avere dei siti delle scuole che siano in qualche maniera simili per
evitare che ci sia una specie di
patchwork
della scuola
rispetto alle altre scuole, creando poi sconcerto da parte magari
di genitori che hanno dei figli che fanno gli istituti scolastici
diversi e non riescono a trovare delle informazioni che possano
essere utili.
Questo regolamento regionale quindi comunque modernizza,
rifacendosi, come giustamente evocato, ad alcuni aspetti del
regolamento nazionale e ovviamente questo dovrebbe in qualche
maniera servire a migliorare la situazione.
Presidente -
Ha chiesto la parola il
consigliere
Aggravi, ne ha facoltà.
Aggravi (LEGA VDA) -
Era per dare seguito alla proposta
fatta dall'Assessore di emendamento dell'ordine del giorno, che ci
sentiamo di condividere, l'obiettivo, come detto, era iniziare
questo percorso ed era soprattutto volontà di capire meglio quella
che potesse essere anche l'eventuale prospettiva visto che lui ha
parlato del riconoscimento delle PPO. Sappiamo, tra l'altro, che,
ma questa è voce di corridoio, c'è anche un po' l'intenzione di
rivedere questo meccanismo, lo dico così e non vado oltre, avremo
modo sicuramente di approfondirlo, quindi proprio per questo anche
la seconda impegnativa vuole dare poi un riscontro alle Commissioni
in maniera tale da poter avere contezza di quello che si farà e di
quella che sarà la contrattazione.
Chiudo e ne approfitto anche dell'intervento e degli spunti che
ha dato l'Assessore sul discorso dei fondi del PNRR per quello che
riguarda la scuola e anche in senso lato, c'è stata questa
querelle
a livello nazionale molto più ampia del fatto che
non si capisce se siamo in tempo, non noi come Valle d'Aosta ma in
generale come tutte le Amministrazioni di Stato e anche le
partecipate, perché abbiamo una serie di grosse partecipate, a
volte ne citiamo una, che è RFI, che hanno dei cospicui fondi che
devono mettere su terra o su binario, non si capisce se ci sono
effettivamente dei ritardi o no nell'esecuzione dei progetti e
nell'impegno delle cifre.
Vigileremo anche su quello che ci ha detto l'Assessore, poi
ricordo anche che ci sono sempre una serie di audizioni sul PNRR in
sospeso in II Commissione, ma sicuramente il Presidente è stato
molto occupato nella redazione delle relazioni dei provvedimenti
legislativi che si stanno presentando in Commissione e soprattutto
in aula. Mi auguro che anche questo
dossier
possa poi, una
volta che è messo in ordine da parte delle competenti istituzioni,
poter far parte di queste audizioni per avere anche contezza e
magari dare anche un po' di trasparenza rispetto a una visione più
complessiva e non di singolo progetto di quello che sarà l'utilizzo
dei fondi del PNRR, ovviamente non soltanto legati al mondo della
scuola.
Presidente -
L'ordine del giorno emendato è pervenuto
alla Presidenza. Siamo ancora in discussione generale, se qualcuno
vuole intervenire, si prenoti, altrimenti chiudiamo la discussione
generale. Non vedo richieste di intervento, la discussione generale
è chiusa. Non so se il Governo vuole intervenire o è già
intervenuto precedentemente. Pertanto passiamo all'ordine del
giorno che è già stato illustrato in precedenza dal consigliere
Aggravi. Vi sono interventi sull'ordine del giorno? Se non vi sono
interventi, metto in votazione l'ordine del giorno così come
modificato e anche illustrato in precedenza. La votazione è
aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti, votanti e favorevoli: 35
L'ordine del giorno è approvato all'unanimità.
Passiamo ora all'analisi dell'articolato della proposta di
regolamento. Articolo n. 1, metto in votazione se non vi sono
interventi su quest'articolo. Non ne vedo, quindi la votazione è
aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Lucianaz, Manfrin, Marquis, Perron, Planaz,
Rollandin, Sammaritani)
L'articolo n. 1 è approvato.
Articolo 2. Stesso risultato. Articolo 3. Stesso risultato.
Articolo 4. Stesso risultato. Articolo 5. Stesso risultato.
Articolo 6. Stesso risultato. Articolo 7. Stesso risultato.
Articolo 8. Stesso risultato. Articolo 9. Stesso risultato.
Articolo 10. Stesso risultato. Articolo 11. Stesso risultato.
Articolo 12. Stesso risultato. Articolo 13. Stesso risultato.
All'articolo n. 14 vi è il primo emendamento delle Commissioni
II e V. Metto pertanto in votazione l'emendamento delle
Commissioni. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Marquis,
Minelli, Perron, Planaz, Rollandin, Sammaritani)
L'emendamento è approvato.
Metto in votazione l'articolo n. 14. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Minelli,
Perron, Planaz, Rollandin, Sammaritani)
L'articolo n. 14 è approvato.
Metto in votazione l'articolo n. 15. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Lucianaz, Manfrin, Perron, Planaz, Rollandin,
Sammaritani)
L'articolo n. 15 è approvato.
Stesso risultato per l'articolo n. 16. All'articolo n. 17 c'è il
secondo emendamento delle Commissioni II e V, metto pertanto in
votazione il secondo emendamento. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Minelli,
Perron, Planaz, Rollandin, Sammaritani)
L'emendamento è approvato.
Metto in votazione l'articolo n. 17. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Marquis,
Minelli, Perron, Planaz, Rollandin, Sammaritani)
L'articolo n. 17 è approvato.
Metto in votazione l'articolo n. 18. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Lucianaz, Manfrin, Marquis, Perron, Planaz,
Rollandin, Sammaritani)
L'articolo n. 18 è approvato.
Stesso risultato per l'articolo n. 19? Stesso risultato.
Articolo 20. Stesso risultato. Articolo 21. Stesso risultato.
Articolo 22. Stesso risultato. Articolo 23. Stesso risultato.
Articolo 24. Stesso risultato. Articolo 25. Stesso risultato.
Articolo 26. Stesso risultato. Articolo 27. Stesso risultato.
Articolo 28. Stesso risultato. Articolo 29. Stesso risultato.
Articolo 30. Stesso risultato. Articolo 31. Stesso risultato.
Articolo 32. Stesso risultato. Articolo 33. Stesso risultato.
Articolo 34. Stesso risultato. Articolo 35. Stesso risultato.
Articolo 36. Stesso risultato. Articolo 37. Stesso risultato.
Articolo 38. Stesso risultato. Articolo 39. Stesso risultato.
Articolo 40. Stesso risultato. Articolo 41. Stesso risultato.
Articolo 42. Stesso risultato. Articolo 43. Stesso risultato.
Articolo 44. Stesso risultato. Articolo 45. Stesso risultato.
Articolo 46. Stesso risultato. Articolo 47. Stesso risultato.
Articolo 48. Stesso risultato. Articolo 49. Stesso risultato.
Articolo 50. Stesso risultato.
A questo punto, se non vi sono dichiarazioni di voto... si è
prenotata la consigliera Erika Guichardaz, ne ha facoltà.
Guichardaz E. (PCP) -
Avremmo votato questo regolamento
perché sappiamo il grosso lavoro che c'è stato in maniera corale da
parte della Sovrintendenza con i capi di servizi di segreteria ma,
come avete potuto notare, siamo profondamente contrari agli ultimi
due emendamenti arrivati in Commissione, che, secondo noi, creano
non solo confusione ma affidano ai dirigenti scolastici una
responsabilità amministrativa che non hanno e soprattutto fanno sì
che... sappiamo che, quando si intende casi urgenti, poi quei casi
urgenti magari diventano anche mesi di assenza e di vacanza del
capo dei servizi segreteria. Purtroppo questo è sotto gli occhi di
tutti, l'ha detto anche l'Assessore, è capitato anche nella mia di
segreteria dove, per lungo tempo, siamo stati senza il capo dei
servizi. Giustificare e dare la possibilità ai dirigenti scolastici
di firmare, dirigenti che sappiamo oltretutto essere anche loro
vacanti e quindi, dovendo ricoprire anche scuole in reggenza,
secondo noi, non risulta corretto.
Abbiamo anche votato l'ordine del giorno perché è da tempo che i
capi dei servizi di segreteria vorrebbero diventare direttori dei
servizi generali amministrativi, come avviene in tutto il resto
d'Italia, e soprattutto sarebbe ora di iniziare a valutare
quell'idea del comparto scuola perché lo vedremo in future
iniziative che ho presentato all'interno di questo Consiglio ma la
confusione anche, rispetto ai collaboratori scolastici e ad altre
figure, viene proprio dal fatto che a gestire la scuola in questo
momento sono più persone e a volte forse che non si parlano fra
loro.
Credo sia sotto gli occhi di tutti che non basta quella
posizione particolare: la PPO, data ai capi dei servizi di
segreteria, perché il lavoro che svolgono è un lavoro piuttosto
oneroso sia dal punto di vista concettuale ma anche dal punto di
vista delle responsabilità, perché comunque si trovano a gestire i
bilanci delle loro scuole e si trovano a gestire anche il personale
delle loro istituzioni scolastiche.
Crediamo che iniziare e finalmente arrivare a chiamarli
direttori dei servizi generali e amministrativi e pensare a dei
concorsi ad hoc per loro sia semplicemente riconoscere la dignità
del lavoro di questa figura, che sta alla base ed è una delle
figure più importanti all'interno delle istituzioni
scolastiche.
Presidente -
Ha chiesto la parola l'assessore Caveri, ne
ha facoltà.
Caveri (AV-VdA Unie) -
Mi dispiace che vi asteniate su un
aspetto tecnico, peraltro va detto che noi facciamo semplicemente
chiarezza rispetto a un rapporto gerarchico, perché comunque è
chiaro che il capo della segreteria dipende dal dirigente
scolastico e, in caso di sua assenza, è normale, come capita nel
resto dell'Amministrazione, che ci sia qualcuno che firmi
assumendosene la responsabilità, quindi non è un fatto eccezionale.
Eccezionale certo è il fatto che ci sia una divisione fra una parte
del comparto scuola che dipende dalla scuola e una parte di
dipendenti che sono i bidelli e quelli delle segreterie che
dipendono invece dal personale, ma questo deriva da un'antica
ambiguità di chi, in maniera pervicace, non vuole che ci sia la
regionalizzazione della scuola valdostana, perché se ci fosse la
regionalizzazione, noi potremmo avere un comparto unico della
scuola regolamentato con contratto regionale, ma noi sappiamo che
c'è un
diktat
e un "no" secco da parte di una parte delle
organizzazioni sindacali. È una visione autonomistica che io non
condivido, l'autonomia sarebbe una piena assunzione di
responsabilità sul comparto scuola.
Presidente -
Vi sono altre dichiarazioni di voto? Se non
ve ne sono, metto in votazione la proposta di regolamento nel suo
insieme. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Lucianaz, Manfrin, Marquis,
Minelli, Perron, Planaz, Rollandin, Sammaritani)
Il regolamento è approvato.
