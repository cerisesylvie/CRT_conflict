Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1686 del 5 dicembre 1985 - Resoconto
OGGETTO N. 1686/VIII - PROROGA DELL'AFFIDAMENTO IN VIA
PROVVISORIA DELLA GESTIONE DEI GIOCHI AMERICANI PRESSO LA CASA DA
GIOCO DI SAINT-VINCENT.
PRESIDENTE:
Do lettura della delibera in oggetto:
IL CONSIGLIO
VISTA la propria deliberazione in data 26 giugno 1985, n.
1411/VIII, con la quale si revoca alla S.A.I.S.E.T. S.p.A. la
concessione dei giochi americani presso la Casa da Gioco di
Saint-Vincent .
VISTA la propria deliberazione in data 4.7. 1985, n.
1464/VIII, con la quale si affida, a decorrere dalle ore 14,00
dell'8.7.1985 e per un periodo di mesi sei, alla S.I.T.A.V. S.p.A.
e per essa di comune accordo, alla S. I. S. E. R. di Saint-Vincent,
la gestione provvisoria dei giochi americani.
VISTO il ricorso promosso davanti al T.A.R. per la Valle
d'Aosta della S.p.A. S.A.I.S.E.T., Società per azioni di iniziative
e gestioni turistiche, per l'annullamento, previa sospensione,
delle succitate deliberazioni del 26.6. 1985, n. 1411/VIII e del
4.7. 1985, n. 1464/VIII.
VISTA l'ordinanza n. 4/85 in data
25. 10. 1985 con la
quale il T.A.R. per la Valle d'Aosta rileva la necessità, ai fini
istruttori, di acquisire ulteriore documentazione.
ATTESO che l'Amministrazione regionale, in ottemperanza
all'ordinanza sopracitata, ha provveduto a depositare nella
segreteria del T.A.R. della Valle d'Aosta la documentazione
richiesta.
ACCERTATO che, in conseguenza del provvedimento
interlocutorio del T.A.R. della Valle d'Aosta, la discussione del
ricorso della S.A.I.S.E.T. sarà assegnato all'udienza del T.A.R.
per la Valle d'Aosta non prima del mese di gennaio 1986.
ATTESO, altresì, che la relativa sentenza sarà pubblicata
nella migliore delle ipotesi nelle prossime udienze dello stesso
Tribunale dei mesi di marzo o aprile 1986.
RITENUTO pertanto opportuno di prorogare la gestione dei
giochi americani alla Società S.I.T.A.V. S.p.A. e per essa, di
comune accordo, alla S.I.S.E.R. S.p.A. per un periodo ulteriore di
mesi sei al fine di conoscere l'esito del giudicato del T.A.R.
della Valle d'Aosta sul ricorso promosso dalla S.A.I.S.E.T.
S.p.A..
DELIBERA
1) di prorogare, a decorrere dalle ore 14,00 dell'8 gennaio
1986 e così per un periodo di mesi sei, l'affidamento alla
S.I.T.A.V. S.p.A. e per essa, di comune accordi, alla S.I.S.E.R.
S.p.A. di Saint-Vincent, della gestione provvisoria dei giochi
americani presso la Casa da Gioco di Saint-Vincent;
2)
di stabilire che la gestione avvenga con le stesse
modalità di cui alla convenzione Regione/S.I.T.A.V./
S.A.I.S.E.T. del 4.8.1981, rep. n. 5917, e successiva
modificazione del 14 febbraio 1985, rep. n. 7030, ferme restando le
percentuali spettanti alla Regione e alla S.I.T.A.V. mentre la
quota degli introiti già devoluta a favore della S.A.I.S.E.T.
S.p.A. va a costituire un apposito conto corrente bancario onde
coprire la Regione dal rischio di eventuali richieste di danno da
parte della S.A.I.S.E.T. o per fatto della S.A.I.S.E.T.
S.p.A.;
3)
di stabilire, altresì, che la S.I.S.E.R. S.p.A.
possa imputare e prelevare dal suddetto conto corrente bancario,
previa regolare documentazione, tutte le spese attinenti la
gestione ordinaria per l'esercizio dei giochi americani, quali
imposte e tasse, oneri diretti
e
riflessi del personale già
in servizio o da assumere, in base alle esigenze dell'espletamento
dell'attività, subordinando la relativa assunzione al formale
preventivo benestare della Regione, con esclusione, comunque, di
ogni spesa societaria non collegata all'attività oggetto della
presente deliberazione;
4)
di confermare, in conseguenza dell'avvenuta revoca
della concessione alla S.A.I.S.E.T. S.p.A., l'esercizio della
facoltà di cui all'art. 20 della convenzione 16.2. 1978, rep.
n.
5099;
5)
di stabilire che l'aumento del capitale sociale
S.I.S.E.R. già deliberato dall'assemblea straordinaria della
Società del 24 aprile 1985
e
non ancora effettuato alla data
odierna potrà avvenire dopo aver comunicato alla Regione i
nominativi dei sottoscrittori e averne ottenuto dalla stessa il
preventivo assenso. Il mancato rispetto della suddetta clausola
comporterà la revoca immediata ed automatica, senza alcuna
formalità o procedura amministrativa e impregiudicato il diritto
della Regione ai maggiori danni, dell'affidamento di cui al punto
1) della presente delibera;
6) di stabilire che l'accordo con la S.I.S.E.R. sia
subordinato alla condizione risolutiva che il T.A.R. per la Valle
d'Aosta o altro Organo giurisdizionale, eventualmente aditi,
possano rilasciare un provvedimento soprassessorio o comunque
esecutivo tale da impedire gli effetti della revoca regionale, e o
del presente provvedimento.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Selon les engagements que nous avions
pris avec le Conseil, nous avons discuté de cette proposition avec
la Conférence des Chefs de groupe.
Compte-tenu de ce que j'avais déjà annoncé à ce moment-là,
c'est-à-dire que le TAR n'a pas encore pris les décisions
adéquates, nous avons cru indispensable de proroger le choix que
nous avions fait alors, vu les résultats que nous avons eu jusqu'à
présent et vu que, pour ce qui est du fonctionnement et de
l'activité, nous n'avons eu aucune difficulté par rapport au
maintien des jeux à l'intérieur par la Société SISER.
La seule chose que nous avons modifiée par rapport à la
délibération que nous avions votée à la fin de juin, est liée à
l'exigence qui nous a été soumise par les responsables vis-à-vis du
personnel. Nous avons donc ajouté les points n. 3 et 4, là où est
dit clairement: "Di stabilire, altresì, che la S.I.S.E.R. S.p.A.
possa imputare e prelevare dal suddetto conto corrente bancario,
previa regolare documentazione, tutte le spese attinenti la
gestione ordinaria per l'esercizio dei giochi americani, quali
imposte e tasse, oneri diretti e riflessi del personale già in
servizio o da assumere, in base alle esigenze dell'espletamento
dell'attività, subordinando la relativa assunzione al formale
preventivo benestare della Regione, con esclusione, comunque, di
ogni spesa societaria non collegata all'attività oggetto della
presente deliberazione; di confermare, in conseguenza dell'avvenuta
revoca della concessione alla S.A.I.S.E.T. S.p.A., l'esercizio
della facoltà di cui all'art. 20 della convenzione 16.2.1978, rep.
n. 5099", c'est-à-dire la possibilité pour l'Administration
régionale d'acheter les meubles et de tout ce qui est à l'intérieur
de la Maison de Jeu et qui a trait aux jeux américains. Nous avons
cru nécessaire de modifier ce point, compte-tenu avant tout des
exigences du personnel car, même si elle sont un peu particulières
ce sont quand mêmes des places de travail, c'est quand même un
emploi. De l'autre côté nous avons pris connaissance de
l'engagement pris par la Commission compétente pour ce qui est du
travail qui devait être fait pour arriver à ce règlement de
l'emploi (vous savez qu'il y a la Commission que le Conseil a votée
pour pouvoir régler l'embauchage à l'intérieur de la Maison de Jeu
elle-même). Par conséquent, vu que la Maison de Jeu nous avait fait
remarquer la nécessité d'avoir des jeunes qui travaillent à la
SISER, nous avons cru utile d'avoir préalablement une requête qui
sera soumise à l'attention du Conseil pour l'autorisation
conséquente afin qu'il n'y ait pas de doutes sur la nécessité et
sur l'évaluation que le Conseil voudra faire à ce moment.
Pour le reste, nous en avons déjà discuté longuement au mois de
juin, donc je crois qu'il n'y a pas grand chose à ajouter, sinon
que nous espérons que le TAR puisse se prononcer le plus tôt
possible à cet égard afin que le Conseil, selon l'engagement qu'il
a pris, puisse prendre les décisions conséquentes.
Si dà atto che alle ore 12,26 riassume la Presidenza il Vice
Presidente DOLCHI.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Il nostro giudizio in merito alla
delibera di affidamento alla SISER della gestione dei giochi
americani, espresso alcuni mesi fa in Consiglio regionale, era
negativo.
Il giudizio rimane negativo perché riteniamo che si sarebbe
dovuta trovare una soluzione alternativa per fare maggior chiarezza
all'interno di questa situazione che ha degenerato la vita politica
e morale della Valle d'Aosta.
Questo è un provvedimento di necessità e quindi la nostra
posizione è lievemente cambiata, nel senso che noi ci asterremo al
momento della votazione.
Vorrei però avere dei chiarimenti. Innanzitutto vorrei sapere in
quale banca è stato aperto il conto corrente bancario e se si è in
grado di stabilire l'importo totale finora versato.
Inoltre poiché la Commissione sta esaminando velocemente il
nuovo ordinamento sulle assunzioni, io chiedo se le assunzioni
dovranno avvenire in seguito all'approvazione del regolamento da
parte del Consiglio oppure .....
(.... INTERRUZIONE ....)
.... quindi al di fuori del regolamento.
Dichiaro l'astensione da parte del nostro gruppo su questo
provvedimento.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Capiamo, anche se non condividiamo i
motivi della leggera modifica apportata. Noi restiamo comunque
dell'avviso che avremmo dovuto sospendere l'attività dei giochi
americani e cercare attività alternative.
Oggi più che allora ci dobbiamo schierare contro questo
provvedimento. Non ripeto i motivi della nostra opposizione alla
Casa da Gioco per gli effetti negativi che apporta alla nostra
Regione.
Dichiariamo il nostro voto contrario a questa nuova approvazione
della gestione provvisoria, anche se comprendiamo le ragioni che
spingono la maggioranza in questa direzione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Avevamo dato un giudizio negativo
sull'affidamento dei giochi americani alla SISER in quanto, in
quell'occasione ritenevamo più opportuno un intervento diretto o
anche indiretto della Regione attraverso la costituzione di una
società mista della quale la Regione avesse comunque il
controllo.
Poiché la decisione di oggi è una conseguenza della scelta fatta
dal Consiglio di affidare alla SISER, società collegata alla SITAV,
la gestione dei giochi americani, il nostro gruppo si asterrà.
Nel deliberato odierno c'è la novità della possibile assunzione
di nuovo personale, da parte della SISER, che verrebbe pagato con i
fondi depositati sul conto corrente speciale costituito in attesa
delle decisioni del Tribunale Amministrativo.
Noi crediamo che la Commissione incaricata di dare attuazione
alla convenzione, con un regolamento relativo alle assunzioni,
debba lavorare celermente per portare al più presto in Consiglio il
nuovo regolamento. Vorremmo suggerire alla Commissione di prevedere
per le assunzioni forme di selezione pubbliche, che abbiano qualche
somiglianza con i concorsi pubblici, che ci siano prove aperte e
che la Regione abbia la possibilità di vigilare.
Nel merito dell'affidamento ci asteniamo perché riteniamo che
l'intera questione della gestione della Casa da Gioco debba, prima
o poi, giungere ad un chiarimento definitivo. Gli anni passano e la
Magistratura non ci ha ancora fornito tutti gli elementi necessari.
Noi pensiamo che già da oggi si possa cominciare a pensare a cosa
avverrà nel 1991, quando giungerà a scadenza il mandato complessivo
della SITAV.
Crediamo che la Regione debba predisporre tutte le condizioni e
le soluzioni più opportune per fare, a quella data, una scelta
convincente per il Consiglio regionale e che eviti in futuro ogni
possibile problema nella gestione di una attività che ha importanza
dal punto di vista dell'occupazione e che ha anche riflessi di una
certa entità sotto l'aspetto turistico.
La decisione di oggi non ha carattere particolarmente rilevante,
ma decisioni di maggior rilievo ci attendono e crediamo che le cose
debbano essere seguite con la dovuta cura e attenzione.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi auguro che per il 1991 sia detta
una parola chiarificatrice su questa vicenda, anche perché non
possiamo non rilevare come certi ritardi siano controproducenti ai
fini della definizione nei giusti contorni una vicenda che pesa
sulla Valle d'Aosta da due anni, con dei risvolti personali e umani
che debbono essere tenuti nella debita considerazione.
Al provvedimento che ci è sottoposto oggi diamo
un'interpretazione interlocutoria, nel senso che è un atto dovuto,
se non si vuole conseguire il triste obiettivo di chiudere i
giochi, secondo quanto è stato detto in aula dal Presidente, che
l'aveva già anticipato in sede di Commissione.
Noi pertanto ci asterremo.
Auspichiamo che tutta la vicenda giudiziaria, sia per le sue
implicazioni penali sia per quelle amministrative, abbia finalmente
termine. La giustizia ha una caratteristica: quando è sollecita
consegue il suo obiettivo, ma quando si trascina negli anni può
anche diventare una giustizia con molti limiti.
Con questo auspicio esprimiamo la nostra astensione dal votare
il provvedimento.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je ne peux que partager le souhait que
les différents Conseillers ont fait, c'est-à-dire de pouvoir le
plus tôt possible savoir un peu mieux ce qui s'est passé. Voilà ce
que nous espérons dans le plus bref délai de temps.
PRESIDENTE:
Passiamo ora alla votazione della delibera in
oggetto:
ESITO DELLA VOTAZIONE
Presenti: 30
Votanti: 20
Favorevoli: 19
Contrari: 1
Astenuti: 10 (Bajocco, Baldassarre, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva.
