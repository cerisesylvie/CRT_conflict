Classificazione
DEMANIO E PATRIMONIO REGIONALE



Oggetto del Consiglio n. 2811 del 6 febbraio 2013 - Resoconto
OGGETTO N. 2811/XIII - Interpellanza: "Predisposizione di
programmi per la salvaguardia del patrimonio pubblico di mezzi e
attrezzature a disposizione del Dipartimento risorse naturali
dell'Assessorato dell'agricoltura".
Président -
Merci. Pour l'illustration, la parole au
Vice-président Chatrian.
Chatrian (ALPE) -
Grazie Presidente.
Sull'argomento avevamo già presentato diverse iniziative negli
ultimi quasi due anni. Una piccola premessa: non abbiamo approvato
le soluzioni che il Governo ha messo in campo in questi anni, ossia
la creazione in prima battuta della Società dei Servizi per poter
finanziare direttamente i lavori all'interno di questa nuova
compagine nel 2011 e neanche l'esternalizzazione dei cantieri nel
2012. Mi sembra doverosa questa considerazione: doverosa perché?
Perché abbiamo presentato questa iniziativa? Abbiamo ripresentato
tale iniziativa perché non abbiamo avuto delle risposte chiare in
questo anno e mezzo né chiare, né efficienti...nell'aprile 2012 a
quesiti che noi avevamo posto in quest'aula, due quesiti senza
segno di...non si doveva interpretare nulla, perché le domande
erano puntuali:
"se esiste un inventario dei mezzi e delle
attrezzature citati nelle premesse
,
qual è il loro valore
globale"
e la seconda soprattutto sinceramente ci interessava:
"quali sono le intenzioni del Governo regionale in merito alla
destinazione..."
di questo ingente patrimonio pubblico,
partendo da un presupposto: che il Governo regionale...rispettiamo,
ma non siamo d'accordo, abbiamo rispettato, abbiamo subito la
scelta, aveva già deciso il tutto nel settembre-ottobre 2011:
stiamo parlando di circa 18 mesi fa. La risposta dell'Assessore
Isabellon allora, nell'aprile 2012, 10 mesi fa, fu questa:
"tutti i mezzi e le attrezzature in dotazione alle varie
strutture del dipartimento sono regolarmente inventariati -
positivo -
il valore complessivo, dovendo valutare una
moltitudine di mezzi operanti ed attrezzature acquistate in periodi
diversi, aventi età diverse ed usura non omogenea, è di difficile
determinazione. Una stima presunta però può attestarsi intorno ai
2.500.000 ed i 3.000.000 di euro"
.
Stiamo quindi parlando di un patrimonio importante, di un
capitale pubblico importante e alla seconda domanda, quella che a
noi sinceramente era più a cuore, quella che ci interessava sapere
cosa stava mettendo in campo il Governo regionale, la risposta
invece fu un po' interlocutoria:
"è importante dire che prima di
procedere ad un'eventuale alienazione sulla base dei nuovi
indirizzi per quel che riguarda la gestione del settore, che vede
in questi giorni gli affidamenti dei primi lavori attraverso gli
appalti verso l'esternalizzazione, prima di procedere ad
un'eventuale alienazione parziale tramite aste o lotti omogenei,
l'Amministrazione potrebbe destinare una parte dei mezzi e delle
attrezzature ad altre strutture regionali
- la risposta quindi
fu...probabilmente...: "stiamo lavorando per utilizzare questo
ingente patrimonio all'interno dell'Amministrazione pubblica" -
che ne necessitano, quindi Protezione civile, Lavori pubblici,
Vigili del fuoco: questo evidentemente chiede un'indagine che, in
tal senso, è prevista ed è in parte già iniziata"
. Stiamo
parlando di un anno fa. Noi oggi chiediamo all'Assessore
competente:
"quale sia attualmente la consistenza del parco
macchine e attrezzature a disposizione del Dipartimento risorse
naturali...originariamente destinato alla struttura regionale per
la gestione dei cantieri forestali e quale sia la percentuale sul
totale che si prevede di impiegare nei cantieri gestiti in forma
diretta"
. Secondo quesito:
"quanti siano i locali
disponibili per il ricovero delle macchine e attrezzature e quale
sia il grado di copertura delle esigenze"
. Terza domanda:
"quale sia stato l'ammontare di costi di manutenzione del parco
macchine e attrezzi nel corso degli anni 2011 e 2012, oltre che,
ove presenti, di canoni di locazione per l'affitto di locali di
proprietà di terzi"
. Se ci sono. Il quesito poi più importante,
a nostro avviso, che è la domanda n. 4:
"quali programmi abbia
messo in atto l'Assessorato nel corso del 2012
- stiamo
parlando, come dicevo prima, di 18 mesi fa -
e
quali
intenda varare per il prossimo 2013, allo scopo di
- da una
parte -
salvaguardare il patrimonio pubblico in mezzi e
attrezzature sopra richiamato"
. Queste sono, mi sembra, quattro
domande puntuali, chiare, proprio per conoscere lo stato dell'arte,
ma soprattutto cosa si è fatto in questi 18 mesi visto e
considerato che la scelta è stata fatta nell'estate 2011.
Grazie.
Président -
Merci. Pour la réponse, la parole à
l'Assesseur Isabellon.
Isabellon (UV) -
Sì, grazie Presidente.
Consistenza del parco macchine e attrezzature: la consistenza
attuale del parco macchine e attrezzature è quella già comunicata
in un'analoga interpellanza dell'anno appena trascorso. Per quanto
riguarda il parco macchine, esso è costituito sia da mezzi pesanti
per il trasporto di materiali e/o attrezzature, sia da veicoli più
leggeri, tra i quali si annoverano le utilitarie a disposizione dei
tecnici per i sopralluoghi sul territorio. Tra questi due estremi
esiste all'interno delle varie strutture del Dipartimento risorse
naturali e Corpo forestale una gamma di automezzi di utilizzo
specifico e mirato: mezzi fuoristrada,
pick-up
, mezzi tipo
Bremach, api Piaggio, eccetera. Tra le attrezzature in uso dei
cantieri troviamo quelle più complesse, quali teleferiche
telecomandate per l'esbosco, piattaforme di elevazione per
potature, gruppi di trivellazione per cantieri paravalanghe,
trattori forestali specifici per le lavorazioni in bosco e
movimentazione di materiale e quelle più semplici di tipo manuale;
significativo il numero di moto agricole, betoniere, compressori,
generatori di corrente, motoseghe, decespugliatori, argani,
motocarrette,
box
,
container
. Un elenco
particolareggiato è a disposizione per la consultazione presso il
Dipartimento risorse naturali e Corpo forestale. Nell'eventualità è
possibile avere proprio l'elenco dettagliato, che evidentemente è
molto esteso, quindi è comunque a disposizione: questo mi
riferiscono anche i responsabili degli uffici. La percentuale di
utilizzo attuale dei mezzi e delle attrezzature, tenuto conto
dell'attività degli operai a tempo indeterminato, può essere
considerata pari a circa il 10 percento. A questa percentuale deve
aggiungersi quella derivante dall'utilizzo delle attrezzature
durante il piano straordinario che può incidere in percentuale di
un ulteriore 6-7 percento, nel periodo di svolgimento del piano
però questa percentuale si eleva al 25 percento.
Seconda domanda:
"quanti siano i locali disponibili per il
ricovero delle macchine e attrezzature e quale sia il grado di
copertura delle esigenze"
, i locali disponibili sono sette,
quattro di proprietà, così ubicati: uno in località Teppe nel
comune di Quart, uno in località Torrent de Maillod nel comune di
Quart, due in località Amérique sempre nel comune di Quart, uno in
località Chavonne nel comune di Villeneuve, uno in località
Grand-Chemin nel comune di Saint-Christophe, uno in via Franchetè
nel comune di Verrès. Il grado di copertura è al momento confacente
con le esigenze e potrà essere migliorato con un'ulteriore
eventuale razionalizzazione.
Terza domanda:
"quale sia stato l'ammontare dei costi di
manutenzione del parco macchine e attrezzi nel corso degli anni
2011 e 2012, oltre che, ove presenti, di canoni di locazione per
l'affitto di locali di proprietà di terzi"
, i canoni di
locazione per gli anni 2011 e 2012 degli immobili citati nella
risposta al secondo quesito ammontano a circa 34 mila euro annui.
In merito ai costi di manutenzione del parco macchine e
attrezzature, sempre nel corso degli anni 2011 e 2012, è necessario
fare una premessa: l'attività lavorativa nel corso dell'anno 2011 è
stata svolta per tre quarti dalla Società dei Servizi Valle d'Aosta
S.p.A. e per un quarto dalle strutture regionali nel rispetto degli
stanziamenti di bilancio fissati dalla legge finanziaria e ha
riguardato complessivamente 660 unità di personale a tempo
determinato per un periodo lavorativo di 105 giornate per ogni
addetto; nel 2012 si è proceduto ad esternalizzare i lavori tramite
appalti a ditte private, la Regione ha inoltre gestito un piano
straordinario per lavoratori aventi età superiore a 55 anni per gli
uomini e 45 anni per le donne della durata di tre mesi, che ha
coinvolto circa 155 operai; va ricordato che negli anni 2011 e 2012
hanno lavorato anche un'ottantina di operai forestali a tempo
indeterminato. Questa premessa è necessaria e doverosa per meglio
comprendere i dati successivi sia per quanto riguarda i costi che
per il dato relativo alla percentuale di utilizzo. La spesa
relativa alla manutenzione delle attrezzature tiene conto di due
componenti: i costi della manodopera interna, ad esempio meccanici
delle officine, e quelli dei ricambi e/o delle riparazioni eseguite
presso ditte specializzate esterne per interventi più complessi. I
dati sono stati desunti dai consuntivi di spesa derivanti dai vari
settori, come di seguito riportati: anno 2011, la manodopera 203
mila euro, costi e ricambi 95 mila euro, per un totale di 298 mila
euro; anno 2012 132 mila euro per la manodopera, costi ricambi 66
mila euro, per un complessivo di 198 mila euro, quindi 100 mila
euro in meno.
Infine:
"quali programmi abbia messo in atto l'Assessorato
nel corso del 2012 e quali intenda varare per il prossimo
2013..."
, in merito ai programmi messi in atto dall'Assessorato
nel corso del 2012, si evidenzia che, dopo aver esplorato la
possibilità di concedere in utilizzo alle ditte assegnatarie dei
lavori eventuale attrezzatura specialistica, si è convenuto, a
seguito di approfondimenti di natura giuridica, di ritenere non
percorribile tale strada. Si è pertanto provveduto nel corso del
2012 alla manutenzione ordinaria e straordinaria di tale
attrezzatura e al suo corretto ricovero al fine di preservarne il
valore e diminuirne il deprezzamento.
Per quanto riguarda infine il personale, vi è stata una
ricollocazione degli addetti, alle officine, sulla base della nuova
situazione creatasi, nel 2013 si prevede la riproposizione del
piano straordinario
over
55 e
over
45, che consentirà
un parziale utilizzo dell'attrezzatura nei mesi della sua durata,
proseguirà inoltre l'attività di manutenzione ordinaria e
straordinaria come già avvenuto nell'anno 2012.
Président
- Merci. Pour la réplique, la parole au
collègue Chatrian.
Chatrian (ALPE)
- Sì, grazie Presidente.
Ho ascoltato molto attentamente le sue risposte. Non ci ha mai
fornito così tanti dati in questi anni, in altre nostre iniziative
presentate in quest'aula. Vorrei fare qualche riflessione sulle sue
risposte. Non voglio entrare nel merito dei dati che ci ha fornito,
perché ci ha fornito tantissimi dati, faccio però...
(interruzione di un consigliere, fuori microfono)
...assolutamente, poi me li leggerò tranquillamente cercando di
approfondire nel dettaglio la sua risposta. Faccio però una
valutazione di natura politica legata alle domande nn. 1 e 4: la
sintesi è che di tutto questo patrimonio pubblico solo il 25
percento - prendo per buone le percentuali che lei ci ha dato - è
stato utilizzato, il rimanente 75 percento, i tre quarti non sono
stati utilizzati.
Quesito n. 4: l'obiettivo indubbiamente era di capire cosa è
stato fatto, ma soprattutto cosa intende fare. Lei, Assessore
Isabellon, non ci ha risposto su cosa intendete fare, ci ha detto
che per il 2012 avete esplorato delle strade, avete cercato di
approfondire anche dal punto di vista giuridico se si poteva
concedere alle ditte appaltatrici questa proprietà...questi
strumenti, questa parte, comunque questo capitale pubblico fermo.
Non è stato possibile ci ha risposto nella domanda n. 4. Immagino
che l'obiettivo di un padre di famiglia sia quello in questo caso
di preservare il valore, questo ingente valore di quasi 3 milioni
di euro, ma il nostro quesito mi scusi era molto chiaro: qual è
l'intendimento per il 2013 e per il futuro e la risposta non c'è
stata, non ci avete dato nessuna risposta, non si vuole affrontare
il problema.
Prima nella premessa ho voluto spiegare la nostra posizione, che
non abbiamo non solo condiviso, non abbiamo approvato per nulla le
scelte che avete fatto in questi anni, ma se avete deciso una
strada, io penso che dovevate esternalizzare, dovevate studiare dei
percorsi come valorizzare, come mantenere comunque questo
patrimonio...non riusciamo a capire le sue non risposte, è una
vergogna Assessore Isabellon! Lei oggi ci mette di nuovo sul tavolo
decine e decine di cifre e al quesito di natura politica: cosa
intendete fare di questo patrimonio inutilizzato lei non ci dà la
risposta. Sembra quasi che ci sia un accanimento terapeutico nei
suoi confronti, ma più che un accanimento terapeutico qui noi da
lei non abbiamo risposte, a lei non interessa è drammatica questa
situazione, nel senso che come si può gestire la cosa pubblica
così, in questa maniera? È drammatico, non abbiamo più aggettivi,
parole per poter quanto meno stimolare, pungolare: quello che può
fare un consigliere di opposizione, e il risultato è sotto gli
occhi di tutti: stiamo parlando di 3 milioni di euro di valori,
pubblici, lei prima ci ha fatto un elenco - non lo leggo - di mezzi
pesanti, meno pesanti, di mezzi più articolati, meno articolati,
lei alza le braccia Assessore Isabellon, ma scusi forse siamo
arrivati al capolinea dei suoi otto anni all'Assessorato
dell'agricoltura per mancanza di idee. Nel momento in cui si
prendono certe decisioni, forse bisogna andare fino in fondo e dare
delle risposte concrete e valide; lei ride, sorride, ma mi fa paura
questo suo sorriso Assessore Isabellon dal momento che stiamo
parlando di milionate di soldi pubblici!
