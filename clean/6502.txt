Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 985 del 11 dicembre 1984 - Resoconto
OGGETTO N. 985/VIII - PROGRAMMA DI LAVORI PUBBLICI E DI
INTERVENTI FINANZIARI PER L'ANNO 1985.
PRESIDENTE
: Do lettura del testo della delibera:
IL CONSIGLIO REGIONALE
Delibera
1°) di approvare, in via di massima il sottoriportato
programma di lavori di pubblica utilità e di interventi finanziari
della Regione per l'esecuzione di lavori di pubblica utilità per
l'anno 1985.
2°) di delegare alla Giunta regionale l'adozione di ogni
provvedimento deliberativo necessario per l'attuazione dei lavori
di cui si tratta, per l'approvazione dei progetti e per l'appalto e
l'esecuzione dei lavori nonchè per l'approvazione del finanziamento
e della liquidazione delle relative spese entro i limiti di spesa
previsti dagli stanziamenti degli appositi capitoli di spesa del
bilancio preventivo della Regione per l'anno 1985.
3°) di autorizzare la Giunta regionale a superare il limite
massimo di spesa stabilito dal regolamento regionale 5.2.1962 come
successivamente modificato per l'esecuzione in economia dei lavori
compresi negli elenchi E, F, G, M e N.
PRESIDENTE
: L'oggetto è già stato discusso, pertanto
viene messo in approvazione:
ESITO DELLA VOTAZIONE
Presenti 34
Votanti 28
Favorevoli 21
Contrari 7
Astenuti 6 (Bajocco, Cout, Dolchi, Mafrica, Millet e Tonino)
Il Consiglio approva
PRESIDENTE
: I lavori sono terminati e riprenderanno
domani mattina alle ore 9,30.
La seduta è tolta.
La seduta termina alle ore 20,07.
