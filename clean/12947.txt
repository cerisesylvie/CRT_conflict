Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3903 del 9 novembre 1992 - Resoconto
OGGETTO N. 3903/IX Concessione di un contributo di lire
17.000.000 a favore dell'Associazione valdostana operatori polizia
municipale per la copertura delle spese relative alla
organizzazione di un corso di qualificazione professionale rivolto
agli operatori di polizia municipale della Valle d'Aosta.
Approvazione ed impegno di spesa.
Presidente
Do lettura del testo della
delibera:
Deliberazione Il Consiglio
- con l'emendamento proposto dal Presidente della Giunta
regionale Lanivi;
Delibera
1) di approvare la concessione di un contributo di lire
17.000.000 (diciassettemilioni) a favore dell'Associazione
Valdostana Operatori Polizia Municipale a copertura delle spese da
sostenersi per l'organizzazione di un corso di qualificazione
professionale rivolto agli operatori di Polizia Municipale della
Valle d'Aosta che si svolgerà nel prossimo mese di novembre;
2) di approvare ed impegnare la spesa di Lire 17.000.000
(diciassettemilioni) da imputare al Capitolo 21640 del bilancio di
previsione per l'anno 1992 ("Contributi ad Enti ed Associazioni per
partecipazione a mostre e manifestazioni diverse") che presenta la
necessaria disponibilità;
3) di stabilire che alla liquidazione della spesa si provveda a
richiesta del Presidente della Giunta regionale, dietro
presentazione delle pezze giustificative delle spese sostenute, ai
sensi dell'articolo 58 della legge regionale 27 dicembre 1989, n.
90.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Con lettera del 28 ottobre il segretario
dell'associazione ha fatto presente che nella richiesta precedente,
del 7 settembre, vi era stato un errore di calcolo della previsione
di spesa, per cui il totale era stato valutato in termini ridotti e
in maniera errata a 12 milioni di lire. Cioè un errore rispetto
alla effettiva spesa, che è prevista in 17 milioni di lire.
Proporrei su questa deliberazione di apportare un emendamento,
che sottopongo alla Presidenza del Consiglio, che porta a 17
milioni il contributo a favore dell'Associazione valdostana
operatori polizia municipale a copertura delle spese da sostenersi
per l'organizzazione di un corso di qualificazione
professionale.
Presidente
Se non ci sono obiezioni, direi di dare per
letto l'emendamento che è di elevazione della somma impegnata da 12
milioni a 17 milioni. Ci sono consiglieri che chiedono
l'emendamento scritto? No.
Pongo in votazione la deliberazione con l'emendamento proposto
dal Presidente della Giunta:
Esito della votazione
Presenti, votanti e favorevoli: 27
Il Consiglio approva all'unanimità
