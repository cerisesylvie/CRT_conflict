Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 537 del 14 marzo 1994 - Resoconto
OGGETTO N. 537/X - Vendita di una porzione di terreno di
proprietà regiona­le sito in Comune di Verrès e costituzione di un
diritto di servitù ai sigg. Bovo Savino e Francisco Augusta.
Ap­provazione ed introito di somma.
Deliberazione - Il Consiglio
Premesso che:
I coniugi signori Bovo Savino e Francisco Augusta con nota in
data 9 novembre 1992 hanno richiesto di acquistare una por­zione di
terreno di proprietà regionale, ubicata all'interno dello
stabilimento "COINCA" di Verrès.
Trattasi più precisamente di un'area di forma irregolare della
superficie catastale di mq. 80, posta sul lato sud?ovest del
piaz­zale esterno della COINCA.
L'Assessorato dell'Industria con nota in data 16 aprile 1993 ha
espresso parere favorevole sentita la COINCA S.p.A.
I richiedenti utilizzeranno detta porzione di terreno come posto
auto a servizio della loro proprietà ubicata nelle vicinanze.
Gli acquirenti dovranno provvedere allo spostamento
dell'at­tuale recinzione ed al ripristino della medesima, lungo le
nuove linee di confine, previo avviso al Direttore dello
stabilimento COINCA.
L'area da cedere sarà gravata da una servitù di passaggio
pe­donale già esistente per il controllo del livello acqua per una
centralina di proprietà di terzi.
Per l'accesso alla porzione venduta verrà costituita una servitù
di passaggio pedonale e carraio attraverso la proprietà regiona­le
ubicata tra l'area da cedere e la Strada Statale n. 26.
L'ufficio patrimoniale dell'Assessorato del Bilancio e delle
Fi­nanze con perizia di stima in data 19 maggio 1993 ha valutato in
lire 90.000 al metro quadrato l'area da alienare.
A seguito del frazionamento che i richiedenti hanno fatto
redi­gere a loro cura e spese l'area da cedere è risultata essere
di mq. 80 per cui il corrispettivo della vendita ammonterà a lire
7.200.000, compresa la costituzione della servitù, valore
dichia­rato congruo dall'ufficio patrimoniale regionale con nota in
data 3 novembre 1993.
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione.
Visto il parere della II Commissione consiliare permanente;
Delibera
1) di approvare la vendita di una porzione di terreno di
proprie­tà regionale sito in Comune di Verrès ai coniugi Signori
Bovo Savino e Francisco Augusta, distinto al Catasto Terreni dello
stesso Comune al F. 6 con il n. 1117 (ex 593/a) di mq. 80;
2) di approvare la costituzione di una servitù di passaggio
pe­donale e carraio a carico del terreno di proprietà regionale,
ubi­cato tra la porzione di cui al precedente punto 1) e la Strada
Statale n. 26, distinta al C.T. al F.6 con il n. 593 (ex 593/a), il
tutto come meglio risulta individuato nell'allegata planimetria che
costituisce parte integrante della presente, e a favore del terreno
venduto, distinto al C.T. al F. 6 con il n. 1117;
3) di dare atto che il terreno venduto è gravato da una servitù
di passaggio pedonale già esistente a favore di terzi, per il
con­trollo del livello acqua per una centralina sita in un'area a
valle della Strada Stradale n. 26;
4) di stabilire il prezzo della vendita e della costituzione
della servitù di passaggio di cui ai precedenti punti 1) e 2) in
com­plessive lire 7.200.000;
5) di onerare gli acquirenti delle spese di spostamento della
attuale recinzione e ripristino della medesima lungo le nuove linee
di confine, previo avviso al Direttore dello stabilimento
COINCA;
6) di introitare la somma complessiva di lire 7.200.000
(settemilioniduecentomila), al capitolo 10200 ("Provento vendi­te
beni immobili") del bilancio di previsione della Regione per l'anno
finanziario 1993;
7) di onerare gli acquirenti delle spese di stipulazione,
regi­strazione e trascrizione ed ogni altra inerente dell'atto di
cui trattasi, ad eccezione dell'imposta INVIM che per legge rimane
a carico della Regione venditrice;
8) di conferire al Presidente della Giunta od eventualmente, in
caso di delega, all'Assessore regionale che interverrà alla
stipu­lazione dell'atto conseguente al presente provvedimento, la
fa­coltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il per­fezionamento del rogito;
9) di delegare alla Giunta regionale l'adozione di un successivo
provvedimento per l'approvazione e la liquidazione della spesa
relativa al pagamento dell'imposta sull'incremento di valore degli
immobili;
10) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e), del decreto legislativo 13
febbraio 1993, n. 40.
Stévenin
-
Quelqu'un demande la parole?
Pongo in votazione la delibera in oggetto.
Presenti, votanti e favorevoli: 26
Il Consiglio approva all'unanimità
