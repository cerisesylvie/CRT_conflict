Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 625 del 15 dicembre 1981 - Resoconto
OGGETTO N. 625/81 - DATI CONCERNENTI GLI INCARICHI AFFIDATI ALLA
SOCIETÀ PROGETTAZIONE OSPEDALIERA E LE REALIZZAZIONI DELLE RELATIVE
OPERE. (Interrogazione con risposta scritta)
Presidente
- Do lettura dell'interrogazione del
Consigliere Carlassare:
INTERROGAZIONE CON RISPOSTA SCRITTA
AL FINE di avere un quadro preciso circa l'attività svolta
dalla S.P.O. in favore dell'Amministrazione regionale;
VENUTO A CONOSCENZA di molteplici lamentele da parte degli
utenti delle strutture realizzate sul progetto della citata
società;
CONSIDERATO che la ditta Marcora pare abbia sollevato delle
perplessità circa le strutture portanti del reparto infetti
dell'Ospedale generale della città di Aosta
INTERROGA
la Giunta Regionale per conoscere quali progetti ha fornito
all'Amministrazione la S.P.O.; per ognuno di detti progetti si
chiede di conoscere i seguenti dati:
a) importo di spesa previsto tramite progetto per ogni lavoro
da eseguire;
b) importo della parcella corrisposta alla S.P.O. (se versato
in più riprese indicarle in modo separato);
c) spese realmente sostenute dall'Amministrazione per
l'esecuzione dei lavori di cui ai vari progetti (in caso di
differenze sugli importi tra preventivi e consuntivi indicare le
motivazioni di dette differenze);
d) per ogni lavoro indicare gli estremi di tutte le
deliberazioni di Giunta o di Consiglio.
Presidente
- L'Assessore alla Sanità ed Assistenza
sociale, Rollandin, non è presente; la Presidenza è a conoscenza
che non è stata data finora risposta scritta, ma sarà data nel
corso della settimana. Chiedo quindi al Consigliere Carlassare se
ritiene che questo impegno che la Presidenza ha avuto da parte
dell'Assessorato lo soddisfa.
Il Consigliere Carlassare ritiene di accettare che la risposta
scritta gli pervenga, come risulta alla Presidenza, entro la
corrente settimana.
