Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1945 del 4 aprile 2001 - Resoconto
OGGETTO N. 1945/XI Concessione, ai sensi della L.R. 31/1992,
di un contributo a favore del Clan Mor Arth - Clan della Grande
Orsa per l’organizzazione di "Celtica 2001" -
manifestazione internazionale di musica e cultura celtica - in
programma a Courmayeur dal 5 all’8 luglio 2001.
Impegno di spesa.
Deliberazione Il Consiglio
Premesso che:
L’Associazione Clan Mor Arth - Clan della Grande
Orsa ha presentato all’Assessorato regionale del
turismo, sport, commercio e trasporti una richiesta tendente ad
ottenere, ai sensi della legge regionale 24 giugno 1992, n. 31, e
successive modificazioni, un contributo nelle spese previste per
l’organizzazione di "Celtica 2001" - manifestazione
internazionale di musica e cultura celtica - in programma a
Courmayeur dal 5 all’8 luglio 2001;
Il programma della manifestazione, giunta alla sua quinta
edizione, prevede la partecipazione di alcuni gruppi irlandesi,
scozzesi e bretoni di musica tradizionale, canto e danze celtiche,
oltre naturalmente alla partecipazione di artisti italiani, e la
realizzazione di mostre ed esposizioni sul tema. Alcuni eventi
musicali saranno estesi quest’anno anche ai comuni
di Morgex e Pré-Saint-Didier, inoltre è prevista una sfilata nel
centro di Aosta;
Il preventivo della manifestazione, sotto dettagliato, evidenzia
spese per lire 382.830.361 ed entrate per lire 167.500.000. Il
disavanzo dell’iniziativa sarà assunto direttamente
a carico degli organizzatori:
USCITE
- cachet artisti vari lire 77.997.400
- organizzazione tecnico-artistica lire 76.176.030
- trasporti lire 19.024.800
- servizi generici lire 55.298.688
- locazione beni lire 3.048.000
- SIAE lire 12.878.810
- ospitalità lire 75.770.000
- rimborsi spese viaggio lire 45.270.000
- materiale di consumo e attrezzatura lire 14.355.412
- generi alimentari lire 3.011.221
-------------------
TOTALE uscite lire 382.830.361
ENTRATE
- comune di Courmayeur lire 60.000.000
- comune di Aosta lire 7.500.000
- APT Monte Bianco lire 15.000.000
- comunità montana Valdigne Mont Blanc lire 35.000.000
- vendita biglietti d’ingresso lire
50.000.000
-------------------
TOTALE entrate lire 167.500.000
Dà atto che la Direzione Promozione e Sviluppo Attività
Turistiche e Sportive ha ritenuto le spese sopra esposte
ammissibili a contributo e l’iniziativa stessa di
interesse turistico promozionale, ai sensi
dell’articolo 3, comma 4, della legge regionale
31/1992;
Ritiene pertanto di aderire alla richiesta del Clan Mor Arth -
Clan della Grande Orsa - mediante la concessione di un contributo
massimo di lire 70.000.000, pari al 18% circa delle spese previste
per l’organizzazione e lo svolgimento
dell’iniziativa;
Fa presente che il contributo è riferito al raggiungimento
dell’obiettivo n. 141007 "Programmazione e gestione
dei contributi per l’organizzazione di
manifestazioni promozionali" del bilancio di gestione per il
triennio 2001/2003;
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione della Regione per il triennio 2001/2003, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di lire 70.000.000 (settantamilioni) a favore del Clan Mor Arth -
Clan della Grande Orsa – C.F. 01004690077, in
percentuale non superiore al 18% delle spese effettivamente
sostenute, ammissibili a contributo e regolarmente documentate, e,
comunque in misura non superiore alla differenza tra le entrate e
le uscite effettive, per l’organizzazione di
"Celtica 2001" - manifestazione internazionale di musica, arte e
cultura celtica - in programma a Courmayeur dal 5
all’8 luglio 2001;
2) di impegnare la spesa di lire 70.000.000 (settantamilioni),
con imputazione al cap. 64320 del bilancio preventivo della Regione
per l’anno 2001 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 8778, che presenta la
necessaria disponibilità;
3) di dare atto che alla liquidazione del contributo di cui al
punto 1) si provveda, ai sensi dell’articolo 58
della legge regionale 27 dicembre 1989, n. 90, anche ratealmente,
nel rispetto della percentuale approvata e salvo conguaglio da
effettuare a manifestazione conclusa e previa presentazione del
bilancio consuntivo corredato di idonea documentazione
giustificativa.
Presidente
Pongo in votazione l’oggetto n.
29:
Consiglieri presenti: 28
Votanti e favorevoli: 26
Astenuti: 2 (Beneforti, Curtaz)
Il Consiglio approva.
