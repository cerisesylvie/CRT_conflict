Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1732 del 20 dicembre 1990 - Resoconto
OGGETTO N. 1732/IX - Concessione di un contributo
all’associazione "Gruppo regionale accademico
acconciatori valdostano" per l’organizzazione e
l’effettuazione di attività di aggiornamento e di
formazione professionale per i propri associati,
nell’anno 1989/1990 - Approvazione ed impegno di
spesa.
Presidente - Do lettura del testo della delibera:
Il Consiglio
delibera
1) di approvare la concessione a favore
dell’Associazione "Gruppo Regionale Accademico
Acconciatori Valdostano", per l’organizzazione e
l’effettuazione di attività di aggiornamento e di
formazione professionale per i propri associati
nell’anno addestrativo 1989/1990 di un contributo di
Lire 9.533.000= (novemilionicinquecentotrentatremila) pari al 50
percento delle spese sostenute;
2) di approvare ed impegnare la spesa complessiva di L.
9.533.000= (novemilionicinquecentotrentatremila) con imputazione
della stessa al capitolo 36060 del bilancio preventivo della
Regione per l’esercizio finanziario 1990
("Contributi per iniziative e manifestazioni economiche e per il
potenziamento delle attività economiche") che presenta la
necessaria disponibilità;
3) di stabilire che alla liquidazione della spesa si provveda ai
sensi dell’articolo 58 della legge regionale 27
dicembre 1989, n. 90, previa acquisizione della certificazione di
cui alla legge 19 marzo 1990 n. 55, recante nuove disposizioni per
la prevenzione della delinquenza di tipo mafioso e altre gravi
forme di pericolosità sociale, e presentazione di idonea
documentazione delle spese sostenute e di relazione sui risultati
conseguiti.
Presidente - Ha chiesto di parlare l’Assessore
all’Industria, Commercio, Artigianato e Trasporti
Fosson, ne ha facoltà.
Fosson (DC)
- In analogia a quanto è stato fatto negli
anni scorsi, viene concesso un contributo al gruppo regionale
accademico acconciatori valdostani pari al 50 percento delle spese
sostenute per corsi di aggiornamento e formazione professionale per
i propri associati. Penso che il tutto sia abbastanza chiaro,
malgrado la sinteticità della proposta che viene fatta al
Consiglio.
Presidente
- Pongo in votazione la delibera in
oggetto.
Esito della votazione:
Presenti, votanti e favorevoli: 26
Il Consiglio approva all’unanimità
***
