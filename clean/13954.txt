Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 477 del 9 febbraio 1994 - Resoconto
OGGETTO N. 477/X - Concessione di un contributo di lire
15.400.000 alla So­cietà Filarmonica di Fénis per l'acquisto di
divise, ai sensi dell'articolo 6, comma 1, della legge regionale 20
agosto 1993, n. 69.
Deliberazione - Il Consiglio
Premesso che:
la legge regionale n. 69 del 20 agosto 1993 ha disciplinato la
concessione di contributi a favore di associazioni ed enti
pub­blici e privati per attività ed iniziative a carattere
culturale, scientifico ed artistico.
Il Presidente della Società Filarmonica di Fénis, Signor
Euge­nio Voyat, ha presentato, in data 15 dicembre 1993, una
do­manda all'Assessorato della pubblica istruzione tendente ad
ottenere un contributo per l'acquisto di divise per i componenti
del gruppo, corredata del preventivo di spesa di lire 26.466.000
IVA esclusa.
Tenuto conto che per alcuni strumentisti non si tratta di
sosti­tuzione della divisa completa ma unicamente di
completamen­to, il gruppo dichiara che la spesa globale da
sostenere ammon­ta a lire 22.000.000.
I Servizi Culturali dell'Assessorato della pubblica istruzione
hanno provveduto all'istruttoria ed alla valutazione della do­manda
esprimendo parere favorevole sulla sua ammissibilità a contributo,
ai sensi dell'articolo 3 comma 3 e dell'articolo 8 comma 1 della
legge regionale 20 agosto 1993, n. 69.
Il contributo può pertanto essere determinato in lire
15.400.000, corrispondenti al 70 percento della spesa ai sensi
dell'articolo 6 comma 1 della legge regionale 20 agosto 1993, n.
69.
Visto il parere favorevole rilanciato dal Dirigente dei Servizi
Culturali dell'Assessorato della pubblica istruzione in ordine alla
legittimità della presente deliberazione, ai sensi del com­binato
disposto dell'articolo 72 della legge regionale n. 3/1956 e
successive modificazioni e dell'articolo 21 della legge regionale
n. 18/1980 e successive modificazioni;
Richiamata la legge regionale 20 agosto 1993, n. 69;
Delibera
1) di approvare la concessione alla Società Filarmonica di Fénis
(C.F. 91003690079) di un contributo di lire 15.400.000
(quindicimilioniquattrocentomila) pari al 70 percento delle spe­se
preventivate, per l'acquisto di divise, ai sensi dell'articolo 6
comma 1 della legge regionale 20 agosto 1993, n. 69;
2) di approvare ed impegnare la spesa di lire 15.400.000
(quindicimilioniquattrocentomila) da imputare al capitolo 57260 del
bilancio di previsione per l'anno 1994 ("Contributi ad enti ed
associazioni culturali ed educative per manifestazioni ed
iniziative culturali e scientifiche") che presenta la necessaria
disponibilità;
3) di provvedere alla liquidazione della spesa ai sensi
dell'arti­colo 58 della legge regionale 27 dicembre 1989, n. 90 e
succes­sive modificazioni ed in due rate:
- acconto di lire 9.240.000 pari al 60 percento dell'importo,
im­mediatamente dopo che la presente deliberazione è divenuta
esecutiva;
- il saldo fino ad un massimo di lire 6.160.000 su presentazione
di un dettagliato e documentato rendiconto, specificando che il
contributo in questione non è soggetto alla ritenuta d'acconto del
4 percento prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
Presidente -
Se nessuno chiede la parola pongo in
votazione la delibera in oggetto.
Presenti, votanti e favorevoli: 26
il Consiglio approva all'unanimità.
