Classificazione
TURISMO E INDUSTRIA ALBERGHIERA



Oggetto del Consiglio n. 2902 del 26 luglio 2017 - Resoconto
OGGETTO N. 2902/XIV - Reiezione di mozione: "Studio di
fattibilità economico della gestione di attività promozionali della
Regione nella capitale francese".
Rosset (Presidente) -
Punto n. 28 all'ordine del giorno.
Per l'illustrazione, ha chiesto la parola il Consigliere Bertin, ne
ha facoltà.
Bertin (ALPE) -
Ritorniamo anche in questo Consiglio
sulla questione relativa alla gestione e alla presenza della
Regione Valle d'Aosta a Parigi. È noto che la Regione Valle
d'Aosta, tramite Finaosta, da anni è proprietaria e gestisce un
immobile situato nel centro di Parigi, con finalità istituzionale e
di promozione. Un investimento, quello relativo a questa
Maison
du Vallée d'Aoste,
decisamente significativo, perché negli anni
abbiamo visto che sono stati spesi, sin dalla sua costituzione,
oltre 7 milioni soltanto per la gestione, a cui si deve aggiungere
il costo per l'acquisto e la ristrutturazione dell'immobile e, se
vogliamo, anche una parte relativa ai funzionari di Finaosta che
gestiscono questa struttura, di cui sono responsabili. Una cifra,
come dicevo, molto significativa, per la quale però i risultati,
soprattutto per l'aspetto che riguarda la promozione della Valle
d'Aosta, sono francamente minimi, non misurabili e che nel tempo
hanno lasciato molte perplessità. È necessaria - ritengo - una
presenza della Valle d'Aosta a Parigi sia per una ragione storica:
l'emigrazione valdostana si è rivolta
in primis
verso la
capitale francese, vuoi per ragioni linguistiche e anche per la
grande opportunità economica che può rappresentare una presenza in
quel sito, ma ovviamente non può essere la presenza che abbiamo
avuto in questi anni, che è costata moltissimo, ma che certo non ha
dato dei risultati.
Il rapporto con
les immigrés
è stato spesso utilizzato
come un pretesto per mantenere questa struttura, che di per sé non
credo che per les immigrés valdôtains ci fosse una preferenza
rispetto all'ubicazione o alla gestione di questa struttura.
L'importante - credo per tutti, per loro in particolare - è di
avere un punto di riferimento, dove e com'è gestito non credo che
rappresenti per loro una priorità. Il bilancio è che questa Maison
du Vallée d'Aoste in questi anni certo non ha dato i risultati che
ci aspettavamo e che a questo punto, anche in ragione della
diminuzione delle risorse, che vede tagliare anche investimenti di
primaria importanza, va rimessa in discussione, trovando delle
soluzioni diverse rispetto a questa gestione e in generale rispetto
alla presenza istituzionale della Valle d'Aosta a Parigi, sentito
anche l'intervento del Presidente della Regione nello scorso
Consiglio regionale, e richiamata la risoluzione approvata
all'unanimità che andava in quella direzione, nel senso di cambiare
rapidamente e ridurre i costi di gestione di questa struttura
valutando tutte le opportunità. Bisogna dare un segnale, perché dal
2017 le riduzioni di costi sono state poche, la gestione è rimasta
sostanzialmente identica. A questo punto, per accelerare e per dare
un segnale di cambiamento, è opportuno, a mio avviso, almeno fare
uno studio, che preveda forme diverse di gestione, modalità anche
in siti diversi da quello attuale per la presenza della Valle
d'Aosta a Parigi, che coinvolga evidentemente le associazioni degli
immigrati valdostani e tutti quegli attori economici che possono
avere qualche interesse ad avere una presenza in quell'area
economicamente molto importante per la Valle d'Aosta. Uno studio
che, considerando anche dei siti diversi da quello attuale, in
coerenza con una mozione approvata nel gennaio di quest'anno,
prenda in considerazione anche un'eventuale dismissione
dell'immobile e un recupero di risorse per il bilancio regionale,
nel caso specifico per Finaosta e poi per il bilancio
regionale.
Presidente -
Non ci sono interventi, dichiaro chiusa la
discussione generale. Ha chiesto la parola il Presidente della
Regione, ne ha facoltà.
Marquis (SA) -
Il collega Bertin ci dà la possibilità,
insieme al collega Padovani, di ritornare sull'argomento della
Maison du Vallée d'Aoste
che era già stato oggetto
nell'ultimo Consiglio di un'interrogazione, quindi di un'iniziativa
in cui si era fatta un'analisi sulla situazione. Credo che vada
sottolineata l'importanza di questa presenza a Parigi, che è
consolidata da anni sia per ragioni di carattere socio-culturale
nel rapporto con gli
émigré
, e quindi come punto di
riferimento della Valle d'Aosta a Parigi, ma nel contempo anche
quale opportunità per un nostro sviluppo economico. Riuscire a
monitorare i risultati di questa presenza non è facile dal momento
che si tratta di rapporti instaurati sotto il profilo
socio-culturale; credo che oggi sia comunque più che mai importante
condividere un aspetto, che ha sottolineato il collega Bertin:
quello che bisogna pensare a monitorare il risultato, ma per ciò
che concerne le attività che portano dei ritorni economici. Noi
crediamo che oggi la Valle d'Aosta abbia la necessità di aprire la
sua economia all'estero, all'esterno, perché abbiamo subito una
crisi profonda in questi anni, abbiamo avuto un calo
dell'
export
del 30 percento. Il rapporto con la Francia è un
rapporto importante per la Valle d'Aosta: è il primo Paese in cui
esportiamo e credo che questo rapporto vada consolidato, credo sia
importante cercare di sfruttarlo sotto il profilo della
rappresentanza e del dare visibilità ai nostri prodotti in una
vetrina al centro di Parigi.
È evidente che bisogna cercare di fare dei passi avanti rispetto
a quello che è stato sino ad oggi e pertanto può essere utile uno
studio di fattibilità che abbia al centro queste prospettive,
questi obiettivi e queste volontà da perseguire. Occorre tuttavia
tenere conto che questa struttura è di proprietà della Regione,
quindi occorre fare anche tutta una serie di valutazioni sia
riguardo alla localizzazione, sia riguardo a delle opportunità di
eventuali spostamenti rispetto alla medesima. Riteniamo quindi
positivo predisporre uno studio di fattibilità, però riteniamo che
alla base dello studio non ci debba essere una precondizione di
fare un ragionamento sulla dismissione di quell'immobile, perché ci
vedrebbe già condizionare e orientare la decisione finale degli
obiettivi che vogliamo perseguire. Pertanto, pur condividendo
l'esigenza di vivacizzare, di rivalutare e di riposizionarci sotto
il profilo del mercato, dando riscontro anche della necessità di
potenziare i nostri aspetti turistici, la nostra visibilità in quel
luogo, riteniamo che non possiamo condividere il secondo punto così
com'è stato presentato e proponiamo un'astensione sulla proposta,
pur andando nella direzione di recepire la necessità dello studio
di fattibilità e quindi di provvedere in quella direzione.
Presidente -
Ha chiesto la parola il collega Guichardaz,
ne ha facoltà.
Guichardaz (PD-SIN.VDA) -
La discussione sulla
Maison
du Vallée d'Aoste
è un
must
, si ripropone da anni e
ancora prima che io arrivassi in Consiglio regionale so che era
argomento di dibattito. Si è più volte cercato - io parlo per
questo Consiglio regionale, avendo presentato svariate iniziative -
di aprire un ragionamento su una gestione non voglio dire migliore,
anche se alcuni elementi, comprese alcune critiche che recentemente
sono addirittura apparse su
Facebook
di persone che si sono
recate nei cosiddetti "orari canonici" e hanno trovato la sede
chiusa... Io penso che siccome paghiamo e nel disciplinare c'è
scritto che la sede va aperta - mi sembra - dalle 10:00 alle 18:00,
quando ci sono queste segnalazioni, è vero che Parigi è lontana, ma
qualcuno dovrebbe verificare. Io quindi credo che un controllo, una
verifica sull'efficienza e soprattutto sull'efficacia di questa
importante - come la definisce qualcuno - sede di rappresentanza
deve essere fatta. Anche perché questa sede costa alla Regione
Valle d'Aosta oltre 300 mila euro all'anno, di cui - se ben ricordo
- 160 mila di stipendi per due operatori, che, siccome mi sembra
che non siano pochi soldi, dovrebbero quanto meno assicurare una
presenza costante presso quella sede. Le dico, Presidente, che non
è la prima volta che leggo su Facebook e che vedo fotografie di
affissioni, di bigliettini dove c'è scritto: "ci scusiamo, ma la
sede è chiusa", e via dicendo. Una qualsiasi altra attività e sede
presente presso il nostro territorio sarebbe stata oggetto di
controllo e di vigilanza; in questo caso invece, siccome è lontana,
chi controlla e chi vigila? Gli stessi che evidentemente magari
tengono aperto, chiudono o gestiscono come ritengono e non come
dovrebbero invece gestire da disciplinare.
Al di là della questione, forse un po' provocatoria,
relativamente all'eventuale alienazione dell'immobile che è anche
quella una riproposizione che probabilmente serve più per
sollecitare una presa di coscienza e per attenzionare questo tipo
di problema, l'iniziativa nella sua complessità va nella direzione
corretta, che è una direzione, tra l'altro, che noi abbiamo
proposto un sacco di volte, anche lì spesso inascoltati, che è
proprio quella di capire se questa benedetta sede di Parigi è
produttiva di risultati. Quando le associazioni, magari durante gli
incontri che avete fatto, vi dicono che sarebbe opportuno una
maggiore sinergia, un maggiore dialogo con le associazioni, perché
sappiamo che le associazioni, in quanto tali, non hanno la
disponibilità di una gestione diretta, significa che chi gestisce
quella sede probabilmente deve obbligatoriamente - lì avreste
dovuto metterlo nel disciplinare, Finaosta avrebbe dovuto indicarlo
nel disciplinare, cosa che non ha fatto - interagire con le
associazioni, altrimenti quella sede diventa un
pied-à-terre
di Parigi di qualcuno di cui non si sa nulla.
Noi voteremo a favore di questa mozione, ma, al di là che voi vi
asteniate o non vi asteniate, quello è un patrimonio che va
valorizzato e che deve essere vigilato e controllato, perché
altrimenti i risultati tanto auspicati non arrivano e quindi il
motivo per cui quella sede è stata acquistata e per cui si
investono oltre 300 mila euro l'anno non viene poi in qualche modo
onorato.
Io penso che si debba studiare un sistema di verifica e di
controllo e chi più degli operatori che hanno interesse, al di là
degli
immigré
, che potrebbero farlo diventare un punto di
riferimento per alcune occasioni, sappiamo
L'arbre de Noël
e
le varie feste...però chi più degli operatori deve essere coinvolto
nella programmazione delle attività? Un invito a chi oggi gestisce
è quello di ottemperare a ciò che è stato richiesto anche dalle
varie risoluzioni, dai vari impegni che vi siete assunti voi:
quello di operare in sinergia in modo tale che ci sia un controllo
biunivoco rispetto ai risultati e rispetto alla gestione.
Presidente -
Ha chiesto la parola il collega Rollandin,
ne ha facoltà.
Rollandin (UV) -
Je crois que ce qui a été proposé de la
part du collègue Bertin va dans une direction contraire à ce que
pendant ces années nous avons essayé de porter de l'avant avec des
difficultés: avant tout le siège pour les immigrés. Depuis des
années on louait un logement qui n'était pas adapté aux exigences
des différentes associations et au moment donné on a eu cette
possibilité d'acheter cet immeuble, dont la valeur, depuis qu'on
l'a acheté jusqu'au aujourd'hui est doublée, alors je crois qu'il a
été en bon investissement.
Au-delà de cela, je crois qu'on ne peut que partager l'attention
qu'il doit y être de travailler dans un siège qui est dans un site
important à Paris avec les différents opérateurs touristiques, avec
les opérateurs commerciaux et tous ceux qui ont la possibilité de
travailler avec et à Paris. Cela est ce qui on est en train de
faire ; encore dans les différents
Arbre de Noël
on a
discuté avec les représentants des différentes associations de
France et pas seulement sur ce qui est l'intérêt des différentes
associations même d'avoir ces contacts, qui vont primer
l'attachement qu'il y a, depuis toujours, des immigrés envers la
Vallée d'Aoste. D'ici à peu il y aura la rencontre valdôtaine à
Lillianes; je crois que si vous aurez l'occasion d'y participer,
vous verrez quelle est l'attitude des immigrés par rapport à ce
site important, après qu'on le puisse utiliser au mieux je crois
que soit sans doute un aspect important et je ne peux que partager
cette idée.
Toutefois, les deux personnages (Linty et Savioz) pendant les
années ont quand même porté de l'avant avec compétence et surtout
avec beaucoup d'amour le travail qu'ils sont en train de faire,
après peut-être il y a des problèmes de temps à autre, mais c'est
une autre question. Je crois que le travail porté de l'avant soit
avec les étudiants qui veulent faire des stages à Paris, avec les
différents groupes qui veulent aller à Paris et qu'ils s'appuient
sur cette présence valdôtaine il a été toujours très apprécié.
C'est la raison pour laquelle nous voterons contre cette
motion.
Presidente -
Ha chiesto la parola il collega Cognetta, ne
ha facoltà.
Cognetta (M5S) -
Io voterò a favore di questa mozione.
Visto chi la firma, è una mozione che in qualche modo mi fa piacere
averla letta, perché sono esponenti della maggioranza che esortano
la maggioranza a fare delle scelte direi
tranchant
da un
certo punto di vista. La cosa mi piace, le avessi lette certe
mozioni da parte della maggioranza anche su altri argomenti! Non
so, siccome la sede di Parigi non funziona, chiudiamola, giusto?
Magari potevamo dire lo stesso del Casinò, chiudiamolo. INVA
funziona benissimo? Io chiuderei anche INVA. C'è qualche reparto
dell'ospedale che non funziona Assessore Bertschy? Lo chiudiamo?
C'è qualche Assessorato che non funziona, sicuramente; potremmo
chiudere anche quello...
(interruzione di un Consigliere, fuori microfono)
...uno l'avete già chiuso mi suggeriscono, in effetti, si vede
che non funzionava...
Alla luce di queste considerazioni...di mozioni così ne possiamo
fare di continuo e io le voterei tutte perché d'altronde sono un
Grillino e giustamente devo essere un esponente del "nuovo che
avanza", quindi chiudiamo qualunque cosa non funziona, provare a
farla funzionale è decisamente più difficile, quindi noi la
chiudiamo.
Spero che la vendita sia fatta a prezzi di mercato, perché poi
comincio a fare dei ragionamenti del tipo: se la vendiamo e non la
vendiamo al prezzo giusto, sapete cosa succede, sono qua apposta,
quindi se la vendete, vendetela al prezzo giusto mi raccomando.
Visto che compriamo parcheggi a prezzi esorbitanti, al doppio del
prezzo di valore, almeno quando vendiamo, vendiamo al prezzo giusto
già che ci siamo.
Un ragionamento sul fatto però che non funziona e che forse
andrebbe fatto funzionare forse ci andava, anche perché nel primo
impegno: quello di poter permettere agli operatori economici
valdostani una promozione nell'area parigina, io avrei aggiunto "e
anche in tutto il resto del mondo", perché solo parigina? Non vedo
perché. Magari potremmo promuovere in Svizzera, in Canada e in
tutti i Paesi francofoni perlomeno, però dobbiamo ridurre le
risorse.
Io voto la mozione, però magari la prossima volta sistemiamola
un attimo prima di presentarla così, perché se non la
votassi..."ah, se non la voti, vuol dire che sei favorevole"...per
carità! Una cosa così, ma scherziamo, la votiamo! Chiudiamo tutto,
io sono favorevole.
Presidente -
Ha chiesto la parola il collega Bertin, ne
ha facoltà.
Bertin (ALPE) -
Io l'ho scritta e non leggo da nessuna
parte della mozione l'esortazione a chiudere la
Maison du Vallée
d'Aoste
, o una presenza della Valle d'Aosta a Parigi, anzi
l'obiettivo non è quello di chiudere, ma è di avere una presenza in
forme, modi ed eventualmente siti diversi, che nulla ha a che
vedere con la chiusura. Non è la chiusura l'obiettivo, ma è quello
di avere uno studio nel quale si hanno tutte le possibilità per poi
fare una valutazione avendo a disposizione tutte le possibilità per
scegliere qual è l'opportunità migliore per una presenza della
Regione Valle d'Aosta a Parigi, ma nulla ha a che vedere con la
chiusura. La Maison du Vallée d'Aoste rimarrà aperta, non è la
chiusura l'obiettivo, l'obiettivo è avere un panorama chiaro, uno
studio, tra l'altro, si tratta di uno studio che poi permetta a
valle di prendere delle decisioni, niente di preordinato e niente a
che fare con una chiusura. Anzi l'obiettivo è avere tutti gli
elementi a disposizione, compreso quello di un'eventuale
alienazione dell'immobile, che potrebbe essere conveniente, io non
lo so, o magari rivelarsi un
atout
per una presenza a Parigi
della Regione. Noi non lo sappiamo, ci può essere l'opportunità di
cederlo oppure quella di mantenerlo. Lei dice che il valore è
raddoppiato, magari se è raddoppiato, può essere anche più
conveniente cedere e affittare l'immobile. Non lo so, ci sono delle
valutazioni da fare e sulle quali bisogna avere tutti gli elementi
e non soltanto una parte degli elementi, perché altrimenti non si
può prendere una decisione chiara se non si hanno tutti gli
elementi a disposizione, compreso questo, che non mi sembra un
elemento secondario, ma che non mette in nessun modo in discussione
la presenza della Regione a Parigi, anzi l'obiettivo è quello di
dare un senso a questa presenza, di certo non è quello di chiudere
niente. Io non vedo in questa mozione da nessuna parte la volontà
di chiudere la Maison du Vallée d'Aoste, non c'è scritto da nessuna
parte.
L'obiettivo è quello di fare uno studio serio, che ci presenti
tutte le possibilità per poi poter fare una scelta, ma si tratta di
uno studio. Tra l'altro, è coerente - ripeto - con una mozione
votata all'unanimità appena qualche mese fa, che vedeva proprio
anche in questo caso un'eventualità nel procedere all'alienazione
dell'immobile, la stessa mozione è stata votata. Qui si fa uno
studio, alla fine del quale si hanno gli elementi per valutare se
il mantenimento di questo immobile può essere un fatto positivo. Ma
come si fanno le valutazioni se non si hanno tutti gli elementi a
disposizione? Certo è che, così com'è, conveniamo tutti che la
presenza della Regione a Parigi non è efficace. Questa mancanza di
efficacia non dipende, a mio avviso, dal gestore che segue
l'appalto che gli è stato dato. Se poi è inadempiente, la
responsabilità è di chi non fa adempiere le indicazioni, certamente
non di chi vince l'appalto. Non è un problema di sostituzione: è un
problema di cambiamento dell'approccio rispetto a questa presenza a
Parigi, che deve essere fatta a 360 gradi, che va dalle forme ai
modi e anche i siti. Ci può essere la riconferma della presenza del
sito di rue des Deux Boules, perché alla luce di uno studio si
valuta la soluzione migliore, altrimenti si valutano altri immobili
nella città di Parigi, che magari a costi minori possono produrre
lo stesso risultato.
Certamente fare peggio diventa difficile, pertanto non capisco
questa interpretazione, che è tutta vostra, di una chiusura, o di
una determinazione a monte degli effetti. Qui si tratta soltanto di
avere a disposizione tutti gli elementi per poi fare una scelta,
una scelta che non è obbligatoriamente quella di rimanere in rue
des Deux Boules. La Maison du Vallée d'Aoste può starci anche in
un'altra via, ma certo questo lo si può fare e lo si può valutare
soltanto se si fa uno studio a 360 gradi su in che sito e con quale
modalità di gestione avere questa presenza a Parigi della Regione
Valle d'Aosta. Pertanto francamente faccio fatica e mi sembra un
po' un pretesto quello di sollevare questa questione dell'eventuale
alienazione: "eventuale" nel senso che valutiamo, questo è uno
studio che valuta anche quella possibilità, bisogna valutare tutte
le possibilità. Non è che se partiamo dicendo: "no, si parte da un
dato fisso che è "manteniamo questa struttura""...tra l'altro, l'ex
Presidente Rollandin ci dice che ha avuto anche un incremento di
valore, bene, andiamo a vedere se questo corrisponde al vero e di
quanto, e quali sono le opportunità che questo può generare.
D'altronde non capisco sinceramente l'atteggiamento rispetto a
questa mozione, che è chiara e che non ha nessun intento di
chiudere la Maison du Vallée d'Aoste a Parigi.
Presidente -
Non ci sono altre richieste di intervento,
possiamo mettere in votazione la mozione. Dichiaro aperta la
votazione. La votazione è chiusa.
Esito della votazione:
Presenti: 32
Votanti: 17
Favorevoli: 6
Contrari: 11
Astenuti: 15 (Bertschy, Borrello, Certan, Chatrian, Fabbri,
Fosson, Grosjean, Marquis, Morelli, Nogara, Norbiato, Restano,
Roscio, Rosset, Viérin)
Il Consiglio non approva.
Con questo punto i lavori sono conclusi. Buona serata a tutti.
La seduta è chiusa.
---
L'adunanza termina alle ore 19:30.
