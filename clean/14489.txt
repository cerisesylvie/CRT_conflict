Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1162 del 8 febbraio 1995 - Resoconto
SEDUTA ANTIMERIDIANA DELL'8 FEBBRAIO 1995
OGGETTO N. 1162/X Nomina di un sindaco effettivo e di uno
supplente in seno al Collegio sindacale della società RAV -
Raccordo autostradale Valle d'Aosta S.p.A.
Presidente Uno effettivo poiché l'altro deve essere nominato
d'intesa con l'Italstat; si ritiene che in questo caso debba essere
votato solo uno effettivo e un supplente. Si deve decidere se dare
delega alla Giunta di concordare con l'Italstat per la nomina di un
effettivo.
La parola al Consigliere Marguerettaz.
Marguerettaz (PpVA) Non credo che la delibera dica proprio come
lei suggeriva. Nella parte deliberativa il Consiglio regionale
delibera di nominare quali sindaci effettivi il signor X e previa
intesa con l'Italstat il signor Y. Quello che lei ha proposto è un
emendamento che non so se è legittimo.
Presidente Questo è legittimo; la verità è che occorre
verificare se esiste un'intesa con l'Italstat. Uno spetta al
Consiglio, l'atro d'intesa con l'Italstat, allora l'interpretazione
corretta fa sorgere il problema. Se ci sono altre interpretazioni
si prenda la parola.
La parola al Consigliere Marguerettaz.
Marguerettaz (PpVA) Credo che possa significare che la Giunta
comunica un'intesa raggiunta con l'Italstat, il Consiglio ne prende
atto e vota il nominativo, mentre l'altro è una scelta autonoma. Se
non c'è l'intesa con l'Italstat, il nominativo non si può
votare.
Presidente Io voglio ripetere la premessa: "Spetta alla Regione
la nomina ai sensi dell'articolo 2458 del Codice civile di due
sindaci effettivi, di cui uno scelto previa intesa con l'Italstat e
di uno supplente".
La parola al Presidente della Giunta, Viérin Dino.
Viérin D. (UV) Je crois qu'à ce propos il y a malentendu, parce
qu'il est vrai que les commissaires aux comptes de la RAV sont
nommés selon une procédure qui a été établie sur une base
conventionnelle et qui est fixée par les statuts de cette
société.
Il y a une convention ANAS-RAV et il y a un article du statut de
la RAV qui établit que le président du Conseil des commissaires aux
comptes et un commissaire aux comptes soient nommés par le
ministère du Trésor et par l'ANAS; ensuite la convention entre les
actionnaires de la RAV, à l'article 9, attribue à la Région, aux
termes de l'article 2458 du Code civil, la nomination d'un syndic,
d'un commissaire aux comptes effectif et d'un remplaçant. L'autre
syndic et l'autre remplaçant sont par contre nommés par la société
du Tunnel du Mont Blanc. Reste un cinquième membre, et ici ce
commissaire aux comptes est nommé de concert entre les deux
actionnaires, chose qui, à mon avis, enlève au Conseil régional le
pouvoir de procéder à sa nomination, parce que le concert entre les
deux actionnaires pourrait amener une fois à avoir un commissaire
qui est proposé par l'Administration, et une fois par l'autre
actionnaire, et il serait assez drôle que le Conseil s'exprime à
cet égard.
Il est donc opportun de procéder en tant qu'assemblée à nommer
le commissaire effectif et le remplaçant, par la suite l'autre
sera, désigné de concert, par les deux actionnaires et ce sera le
Gouvernement qui prendra les contacts nécessaires et dans le cas où
le commissaire serait proposé par l'Administration et il y aurit le
consentement de l'autre actionnaire, il le communiquera ensuite au
Conseil.
Presidente Comunque bisognerebbe, nella parte deliberativa,
laddove vi è scritto: "...di nominare ai sensi... che scadrà il 31
dicembre 1997 quale sindaco effettivo e supplente il signor...", se
ci esprimiamo per un nominativo... dovrà essere deliberato un solo
nominativo. Nelle schede vi sono due nominativi, se ne vota uno
solo per il sindaco effettivo.
La parola al Consigliere Perrin Giuseppe Cesare.
Perrin G.C. (UV) La majorité propose le nom de M. Pivato Walter
qui est déjà membre du Collège.
Presidente Per il supplente vi sono due nominativi, ma Pivato è
già candidato come effettivo, quindi Colombati Ludovico è proposto
come supplente. Per i requisiti richiesti, gli uffici hanno
verificato e dovrebbe essere nominato come supplente chi è iscritto
nel registro dei revisori dei conti, poiché Colombati, proposto
dall'Italstat è lo stesso che c'era prima ed è iscritto; può essere
votato.
Passiamo alla votazione.
Presenti e votanti: 28
Schede valide: 27
Schede bianche: 4
Schede nulle: 1
Hanno ottenuto voti:
Effettivo Supplente
Pivato: 22 Colombati: 23
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- in base all'articolo 9 della Convenzione rep. n. 6993,
stipulata tra la Regione Valle d'Aosta e l'ITALSTAT in data 30
gennaio 1985, e all'articolo 15 dello Statuto della Società RAV
Raccordo Autostradale Valle d'Aosta S.p.A., spetta alla Regione la
nomina, ai sensi dell'articolo 2458 del Codice Civile, di due
Sindaci effettivi, di cui uno scelto previa intesa con l'ITALSTAT,
e di uno supplente;
- il succitato Collegio sindacale scadrà il 31 dicembre 1994 per
compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nelle riunioni del 25 novembre 1994 e 25
gennaio 1995, a norma dell'articolo 6 della legge regionale 27
marzo 1991, n. 12, ha ritenuto formalmente ammissibili le proposte
di candidatura di cui all'allegato prospetto;
Ritenuto necessario provvedere alla nomina di due Sindaci
effettivi, di cui uno scelto previa intesa con l'ITALSTAT, e di uno
supplente in seno al Collegio sindacale della summenzionata Società
per il triennio 1995/1997 che scadrà il 31 dicembre 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale e 27 marzo 1991, n. 12;
Delibera
1) di nominare, ai sensi dell'articolo 2458 del Codice Civile,
in seno al Collegio sindacale della Società RAV - Raccordo
Autostradale Valle d'Aosta S.p.A., per il triennio 1995/1997 che
scadrà il 31 dicembre 1997, quale Sindaco effettivo il sig. Pivato
Walter, residente in Châtillon, via Tollen n. 8/A, e quale sindaco
supplente il sig. Colombati Ludovico, residente in Courmayeur, via
Roma n. 83;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
