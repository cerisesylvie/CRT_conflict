Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1273 del 6 giugno 1990 - Resoconto
OGGETTO N. 1273/IX - PROGETTO DI MASSIMA PER REALIZZARE UNA
STRADA FRA IL PONTE DI NANTEY E LA FRAZIONE DI RUINE, IN COMUNE DI
PERLOZ. (Interrogazione con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Riccarand ed iscritta al punto 4
dell'ordine del giorno.
INTERROGAZIONE CON RISPOSTA SCRITTA
APPRESO CHE, su iniziativa di un Consorzio, sarebbe stato
presentato all'esame dell'Assessorato regionale all'Agricoltura,
Foreste ed Ambiente Naturale un progetto per una strada dal ponte
di Nantey alla frazione Ruine, in Comune di Perloz,
RILEVATO che tale strada, che si svilupperebbe in zona franosa
su un pendio ripido da superare con numerosi tornanti, è totalmente
inutile essendo già prevista una strada per il versante sinistro
del torrente Nantey che potrebbe facilmente servire, con una
piccola deviazione anche la frazione di Ruine;
AL FINE di avere notizie su un progetto che appare assurdo e con
un pesante impatto ambientale
il sottoscritto Consigliere regionale del Gruppo Verde
Alternativo
INTERROGA
l'Assessore all'Agricoltura, Foreste e Ambiente naturale per
sapere:
1) se è stato presentato un progetto di massima per realizzare
una strada fra il ponte di Nantey e la frazione di Ruine, in comune
di Perloz;
2) qual è il parere espresso dai competenti Servizi su tale
progetto.
PRESIDENTE:
All'interrogazione con risposta scritta testé
letta è stata data risposta con lettera n. 830 in data 2 maggio
1990.
