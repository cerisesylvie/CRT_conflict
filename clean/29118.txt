Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 310 del 20 novembre 1967 - Resoconto
OGGETTO N. 310/67 - Giuramento del Consigliere regionale Sig.
Borbey Cesare.
Germano (P.C.I.)
- Noi contestiamo questa procedura,
contestiamo anche che il Presidente del Consiglio abbia messo
nell'ordine del giorno il giuramento. È una discussione...però il
nostro Regolamento dice all'art. 4: "I Consiglieri che non sono
presenti e i Consiglieri eletti per sostituzione (come è il caso
nostro) prestano giuramento allo stesso modo nella successiva
adunanza del Consiglio, ovvero alla prima adunanza alla quale
partecipano". Quindi è alla successiva adunanza, questi Consiglieri
che noi oggi abbiamo convalidato, non sono stati invitati a questa
adunanza, quindi non possono partecipare; e il Regolamento è molto
chiaro.
Montesano (P.S.D.I.)
- Posso risponderle io, l'articolo 4
presume l'assenza del Consigliere, lo presume sia in sede di prima
convocazione del Consiglio e sia in sede di sostituzione. Quindi il
principio per cui il Consigliere, diciamo così si trovi
nell'impossibilità di giurare è determinata dalla sua assenza.
Ma io non vedo come un Consigliere, un eletto che sia stato
convalidato dal Consiglio, cioè abbia perfezionato tutto quello che
è la procedura al di fuori di sé stesso, per fare parte di questo
consesso non debba esprimere quello che dipende soltanto dalla sua
volontà che è quella del giuramento. Questo è il mio concetto che
vi ho espresso in tante occasioni in questo Consiglio e che è stato
accolto, mi pare c'era anche il Consigliere Germano, proprio in un
caso in cui il Presidente Marcoz invitò, se lei ricorda, bene,
invitò accogliendo questa mia tesi, invitò il Consigliere in
sostituzione del Consigliere dimissionario Bonichon, il qui
presente Consigliere Cusumano. Nella stessa seduta in cui il
Consiglio perfezionò la convalida fu invitato al giuramento e il
giuramento si fece.
Ma a mio giudizio, a parte questo precedente che poi non fa
parte di un'altra legislatura, è di questa legislatura, a parte
questo precedente che, di cui io non sono l'autore ma è autore il
mio predecessore Presidente Marcoz, io resto sempre per
convincimento personale che il Consigliere il quale venga
convalidato dal Consiglio può esprimere questa sua volontà e questo
suo giuramento sempre che sia presente, perché l'articolo 4
considera che il Consigliere non sia presente, però, il Consigliere
non presente non può esprimere il suo giuramento ma siccome in
sostituzione del Consigliere dimissionario qui si fa parte, diciamo
così, attiva nel far presentare i Consiglieri sono i Movimenti,
sono i Partiti politici.
Allora è dipendente dalla volontà del Consigliere di giurare o
non in questa seduta, ma noi non possiamo impedire il
perfezionamento della figura da Consigliere che soltanto compiuto
col Giuramento perché non ne avremmo la facoltà in quanto ché il
Consiglio ha convalidato questo Consigliere ed è una espressione
personale quella del giuramento, che il Consigliere convalidato può
fare da questo momento, cioè da questo momento il Consiglio ha
convalidato la sua elezione.
Caveri (U.V.)
- Anche noi siamo della stessa opinione
espressa dal Consigliere Germano e non abbiamo aspettato questa
seduta per essere di tale opinione. Noi ribadiamo evidentemente su
quanto dice il terz'ultimo comma dell'art. 4: "I Consiglieri che
non sono presenti, i Consiglieri eletti per sostituzione prestano
giuramento nello stesso modo nella successiva adunanza del
Consiglio ovvero alla prima adunanza alla quale partecipano"; ma
potevano partecipare i Consiglieri Vallino e Dayné per due ragioni:
prima di tutto perché non erano stati convocati e d'altra parte non
potevano essere convocati perché il Consigliere Dayné non poteva
sapere che il Consigliere Mathamel avrebbe rinunciato a questa
carica di Consigliere regionale. Comunque per noi il problema si
risolve facilmente perché i nostri Consiglieri Vallino e Dayné non
sono presenti e quindi giureranno alla prossima adunanza e quindi
la nostra opinione sarà, diciamo in certo qual senso concretata. È
un dato di fatto per cui per noi questa questione è evidente e
chiara, e secondo noi la nostra interpretazione dell'art. 4 del
Regolamento del Consiglio è esatta. Comunque viene a essere poi
superata dagli eventi perché la prossima seduta i Consiglieri
Vallino e Dayné si presenteranno e presteranno giuramento
Montesano (P.S.D.I.) -
Non si presenteranno perché anche
la Presidenza del Consiglio ha il dovere di comunicare questa
convalida. Ma io ritorno a dire e vi do l'esempio che vi ho dato di
cui io conservo le deliberazioni qui in cui il Consigliere...
(voce:
...è una cosa particolare) ...no, lasciamo stare che
è una cosa particolare, non ci sono eccezioni perché una tesi deve
essere sostenuta per quella che è, cioè a dire per validità di
questa tesi non può essere applicata in un caso particolare che lei
dice, Germano, in un altro caso no. Come dico, forse la spiegazione
che ha dato il Consigliere Caveri è forse più adeguata perché dice
questi Signori non sanno se sono convalidati o no e quindi non si
presentano. D'altra parte la Presidenza non può invitarli perché
non sono Consiglieri, cosa che io farò oggi per i Consiglieri che
non sono presenti qui. Ma soltanto in questo spirito si può pensare
che il giuramento sia fatto nella seduta successiva, ma se un
Consigliere convalidato il quale può essere lì nel pubblico viene a
essere convalidato, e desidera, anzi può pretendere di prestare
giuramento, io non lo posso impedire anzi devo invitarlo, voi
tenete la vostra tesi, noi teniamo la nostra, almeno io, e andiamo
avanti così poi cercheremo di chiarire in sede di riforma di
Regolamento questo punto che è interpretato in modo diverso e
quindi vedremo poi di chiarire in seguito. Per adesso andiamo
avanti così, scusi Consigliere Andrione, c'è prima il Presidente
Bionaz che ha chiesto la parola, al quale io chiedo scusa se sono
intervenuto un'altra volta.
Bionaz (D.C.) -
A me sembra che sia talmente chiara la
dizione dell'articolo 4 che non ci siano discussioni da fare. La
presenza nell'adunanza del Consigliere sanno tutti della presenza,
perché non è il fatto.... d'accordo e quindi alla prima adunanza
alla quale partecipa perché lui potrebbe essere invitato a non
venire.
Qual è la prima adunanza alla quale partecipa? A quella alla
quale partecipa dopo la convalida. E siccome questa è un'adunanza
nella quale la convalida è già avvenuta lui ha pieno diritto di
prestare giuramento. Pieno diritto, a parte tutto, Consigliere
Germano c'è una pratica che è già adottata qui, anche proprio in
questa legislatura, per cui non mi sembra che possa essere messa in
dubbio la versione e l'interpretazione che il Presidente del
Consiglio ha dato all'articolo 4.
Andrione (U.V.)
-
Le ultime cose dette dal
Professore Montesano mi trovano concorde in questo senso, che è
evidente che ognuno rimarrà nella sua opinione e caso mai bisognerà
modificare il Regolamento. Comunque in qualsiasi maniera e quale
sia la scusa che si voglia trovare non si può superare la lettera
che dice "prestano giuramento nello stesso modo nella successiva
adunanza del Consiglio. Ovvero alla prima adunanza alla quale
partecipano", perché può darsi che l'adunanza successiva del
Consiglio questo Consigliere non si presenta e quindi l'"ovvero" si
riferisce a quella successiva adunanza alla quale i Consiglieri
hanno partecipato. Per noi la lettera del Regolamento è chiara, si
può modificare, si può cambiare questo Regolamento però non
possiamo cambiare l'interpretazione e non vale allegare fatti
avvenuti.
Il Regolamento dice questo, insomma per noi è talmente chiaro
che mi sembra quasi inutile continuare a discutere.
Germano (P.C.I.)
- È inutile nascondersi dietro un
cappello, questa discussione non si fa per i Consiglieri che in
questo momento o un altro momento verrebbero qui. Si fa per quello
che avete interpretato voi nel passato, ma è chiaro che avete
interpretato in modo non giusto. Perché il Regolamento dice in
questo modo, dice perché al Consiglio partecipano coloro che sono
invitati, e perché non si è visto il Consigliere che verrà
convalidato dopo, perché non si sa se sarà convalidato, ci deve
essere prima l'atto della convalida e poi lo invitano. Quindi c'è
poco da fare e la lettera e il buon senso perché il caso di
Mathamel che rinuncia è subito una cosa che fa succedere, possono
essere 4 o 5 che rinunciano, può anche non rinunciare e avere dei
motivi di ineligibilità che il Consiglio rileva e che il Consiglio
non approva la convalida. E va a quello dopo. Quindi la lettera e
il termine della questione sono molto chiare, siccome però non è
che possiamo convincere voi perché avete quella posizione lì, io
desidero soltanto che sia messo a verbale chiaramente la nostra
posizione contraria a questa interpretazione del Regolamento che
secondo noi è una violazione del Regolamento, nello spirito e nella
lettera.
Montesano (P.S.D.I.)
- Permetti che risponda un po',
allora parla il Presidente della Giunta, poi rispondo io.
Bionaz (D.C.)
- La convalida è avvenuta, dunque questa è
la prima adunanza alla quale partecipano, ma anche se tutti fossero
stati presenti, tutti quelli che in ipotesi avrebbero dovuto
succedere ecc.., ammesso il caso di rinuncia, ammesso il caso di
ineleggibilità, evidentemente, siccome non erano convalidati non
avrebbero dovuto avere la possibilità di prestare giuramento, ma
siccome la convalida è avvenuta e già si è stabilito questa prassi,
non posso capire come ci si comporti alla lettera quando la lettera
dice veramente, esattamente il contrario.
Montesano (P.S.D.I.)
- Bisogna che chiarisca questo per
quello che riguarda la mia tesi, l'ho ripetuto un momento fa, a
parte quello che dice Germano che la sua interpretazione, è vero la
fa mettere a verbale come desidero che sia messa a verbale anche
questa mia dichiarazione, che l'ultimo atto per il perfezionamento
del Consigliere Regionale è il giuramento, il quale giuramento è
un'espressione della volontà individuale, non della volontà
consiliare, la quale si è espressa di già con la convalida. Quindi
esorbita da qualsiasi volontà del Consiglio ma rientra
esclusivamente nella volontà dell'individuo.
Per queste ragioni l'individuo che è presente dopo la convalida
può avere, anzi ha il diritto, di prestare giuramento. Questo è
quello che io desidero mettere a verbale. Naturalmente le tesi sono
diverse e ognuno rimane nel suo ambito, vedremo di chiarire in
seguito, questo punto interpretato in modo diverso e
strumentalmente e allora andremo a chiarire definitivamente questo
fatto. Ma quello che io intendo dire è che il Consigliere
convalidato ha il diritto di insediarsi immediatamente con il
giuramento.
Fosson (U.V.)
- Non ho nessuna pretesa di convincervi
diversamente perché tanto l'ha già detto chi mi ha preceduto che
qui ci si riferisce ai fatti avvenuti e quindi ognuno è fermo nelle
tesi sostenute allora, però noi effettivamente dobbiamo ribadire su
questo punto, voi deciderete quello che volete tanto non è questo
che importa enormemente oggi nella situazione attuale, però in base
al Regolamento e rifacendosi al momento in cui è stato fatto il
Regolamento che noi abbiamo ben presente, perché l'abbiamo fatto in
un certo periodo e abbiamo discusso articolo per articolo. Questo
era chiaro per le ragioni già esposte da altri che specialmente per
le sostituzioni, quindi per quelli che erano assenti alla prima
adunanza quando si convocava il Consiglio come primo Consiglio,
quando tutti si doveva, tutti dovevano fare il giuramento, resta
l'assenza, quindi al primo Consiglio successivo, per le
sostituzioni, siccome bisogna prendere atto prima di tutto delle
dimissioni e poi della convalida, il Consigliere deve essere
invitato, anche per una questione di forma, perché non è logico che
il Consigliere si vada a chiamarlo fuori dall'aula e gli si dica
"adesso ti abbiamo convalidato, vieni perché c'è qualche
Consigliere che potrebbe anche dire no"; io non vengo e non
partecipo alla seduta del Consiglio fin quando non sono
regolarmente convocato e fin quando non ho avuto una lettera
firmata dal Presidente del Consiglio che mi dice che sono stato
convalidato.
Questo mi sembra anche...
(voci)
...ma c'entra, per una
questione di principio, allora facciamo stare qui i Consiglieri
dietro la porta e diciamo "adesso vieni".
(Bionaz:
se gli fa piacere il Consigliere entra...) ...Ma
se gli fa piacere, mi sembra che questo non sia una prassi che si
debba seguire...
(Bionaz:
...ma no, ma no, va fuori dal
seminato...)
Ma lei avrà la sua tesi e noi sosteniamo la nostra, perché fuori
dal seminato può andare benissimo lei, fuori dal seminato può
essere benissimo lei, perché io non ho detto che lei è fuori dal
seminato, io ho detto che lei sostiene una tesi perché vuol
sostenerla a priori quella tesi, per giustificare certe posizioni
prese in passato. Ora io parto da quello che è il Regolamento e da
quello che è stato lo spirito di quando è stato fatto il
Regolamento. O si cambia e si dice chiaramente come avvengono, come
avviene eventualmente il giuramento e allora sparirebbero certe
cose che abbiamo qui sopra, su questo articolo. Fin quando il
Regolamento è questo, io ritengo che la nostra tesi sia la giusta e
quindi diciamo che sia messo a verbale che noi riteniamo che il
giuramento deve essere fatto nella seduta successiva.
Manganoni (P.C.I.)
- Io voglio aggiungere questo, si dice
che il Consigliere è presente nell'aula, ma se quel Consigliere è
presente nell'aula bisogna che ci sia qualcuno che l'ha avvertito
no? E no! Presidente....
Montesano (P.S.D.I.)
- Nella tribuna ho detto io, cioè
nel pubblico può essere presente.
Manganoni (P.C.I.)
- Va bene d'accordo, ma non è ...nella
tribuna del pubblico o fuori dietro la porta del corridoio, no,
cosa succede, bisogna che qualcuno l'abbia avvertito
precedentemente perché lui quel giorno sia lì. Chi l'ha avvertito?
Il Presidente del Consiglio, no?
Montesano (P.S.D.I.
) - No, il proprio Partito, il proprio
Movimento dico io.
Manganoni (P.C.I.)
- Allora, ma qui c'entra anche la
questione di prestigio della persona del Consigliere, il
Consigliere lo avvertono, gli dicono "tu vieni e poi stai lì dietro
la porta, come fanno i cagnolini quando si chiudono fuori, vieni e
stai lì, quando noi avremo discusso, ti chiamiamo e tu entri", io
dico anche il prestigio, prescindiamo dalla persona, il prestigio
del Consigliere... (
voce
) ...ma lascia perdere, la gente in
tribuna viene per ascoltare non per venirsi a sedere qui, lo sanno,
no. Perché quei Consiglieri forse non sono mai andati in tribuna,
sono venuti oggi perché qualche loro amico ecc. gli hanno fatto la
telefonata, li ha avvertiti.
Ora secondo me un Consigliere deve venire qui a sedere su questi
banchi quando richiede un giudizio ufficiale dal Presidente del
Consiglio il quale dice "la S.V. in base alle decisioni del
Consiglio ecc. ecc. è invitata a partecipare a questa seduta,
pertanto è invitata a partecipare a questa seduta fin dalla data
..." fin da domani per esempio, se domani abbiamo un'altra seduta
no, e nella seduta seguente.
Allora questo sì è un ingresso che si addice almeno ad un
Consigliere che invitato ufficialmente entra, ma non deve entrare
dalla porta di servizio perché sta fuori, aspetta che gli hanno
telefonato senza arrivare qui con una lettera, con l'invito
ufficiale a sedere su questi banchi. Io vi dico non è che noi
dobbiamo gonfiarci perché uno è un Consigliere e deve essere di non
toccare più per terra quando cammina. Però quel minimo di prestigio
si addice ad un Consigliere regionale. Invece in questo modo noi lo
umiliamo là dietro la porta, lo si chiama, lo si porta dentro, poi
si dice no, vai ancora fuori, ma insomma questo si fanno ai
cagnolini, "vai a cuccia e poi ritorna", non è serio per un
Consigliere, io dico non è prestigio del Consiglio, ci rendiamo
conto che ci rendiamo ridicoli noi e umiliamo quel Signore che è
entrato e che poi adesso entrerà di nuovo e che va avanti e
indietro?
Chabod che lo spinge, che lo tira per la giacca, ma insomma non
so io dove arriviamo, arriviamo ai bisticci, non si è in una piola
di campagna, dove si beve, dove si litiga, si spinge fuori uno
dalla giacca, poi lo si tira dentro per la giacca di nuovo dalla
porta.
Ma non è serio!
Montesano (P.S.D.I.)
- Oh! Consigliere Manganoni, lei ha
voluto mettere una nota di colore in questa discussione è vero, ha
fatto un po', così, vagato da una parte e dall'altra, però qui
siamo su una discussione di un argomento di cui è investito in
pieno la responsabilità del Presidente del Consiglio e allora io
sono costretto a richiedere che sia messo a verbale quanto è stato
deliberato nella seduta del 7 aprile 1965, Presidente Marcoz e
presenti i Consiglieri che oggi sostengono quella tesi. Nela stessa
seduta sono state accettate le dimissioni del Consigliere Bonichon,
è stato convalidato il Consigliere Cusumano e subito dopo, non uso
l'espressione usata dal Consigliere Manganoni ma leggo la
delibera:
"Il Presidente Marcoz comunica che ai sensi dell'art. 23 dello
Statuto Speciale per la Regione Autonoma della Valle d'Aosta - cioè
quello che avete letto - e dell'art. 4 del Regolamento interno del
Consiglio - che è stato letto a parecchie riprese - il Consigliere
regionale Signor Cusumano Dr. Epifanio deve prestare giuramento di
essere fedele alla Repubblica e di esercitare il suo ufficio al
solo scopo del bene inseparabile dello Stato e della Regione
Autonoma della Valle d'Aosta. Invita quindi il Consigliere Dr.
Cusumano a giurare - e dà lettura a voce alta ecc.". Quindi questo
è un dato di fatto.
Io oltre che per le ragioni anzidette, anche perché confortato
da questa deliberazione assunta in Consiglio dal Presidente Marcoz
e dai Consiglieri che oggi siedono qui perché si tratta di questa
legislatura, io invito i Consiglieri Borbey, Vallino e Dayné ad
entrare, se ci sono qui nella tribuna, a entrare nella sala del
Consiglio.
Germano (P.C.I.)
- Riteniamo questo una violazione...
Montesano (P.S.D.I.)
- L'ho fatto mettere a
verbale...
Germano (P.C.I.)
- ...un suo potere anche farsi
appoggiare da un voto del Consiglio, se non lo ritiene, di
assumersi lui, va bene...
Montesano (P.S.D.I.)
- No, mi assumo io in pieno la
responsabilità di questo, non c'è bisogno di voto del Consiglio per
questo.
(Voce di Germano in lontananza)
Montesano (P.S.D.I.)
- Allora c'è qualcuno di questi
Consiglieri convalidati? E allora, mi hanno detto che Dayné e
Vallino non ci sono e pure rientrano in quest'aula vero, perché
sono dei vecchi Consiglieri che per parecchi anni sono stati qui,
nostri colleghi. Allora Signor Borbey Cesare, prenda posto a un
seggio del Consiglio e sappia che il Consiglio ha convalidato la
sua nomina a Consigliere regionale. Lei dovrebbe prestare
giuramento dietro alla formula che io leggerò e alla quale Lei deve
rispondere:
"Lo giuro"
.
"Giuro di essere fedele alla Repubblica e di esercitare il
mio ufficio al solo scopo del bene inseparabile dello Stato e della
Regione Autonoma della Valle d'Aosta"
. Dica lo giuro.
Borbey (D.C.)
- Lo giuro.
Montesano (P.S.D.I.)
- S'accomodi.
Io desidero, a nome di tutto il Consiglio, rivolgere un saluto
di benvenuto al Consigliere Borbey e auspichiamo che Egli dia la
sua opera, a questo Consiglio, nel campo della sua attività e nelle
discussioni che avverranno nel Consiglio stesso. Dò il mio
benvenuto e Le auguro buon lavoro.
Manganoni (P.C.I.)
- Io voglio dire questo al Consigliere
Borbey, non ho avuto occasione di dirlo prima, che il suo ingresso
oggi nel Consiglio avrebbe dovuto avere una forma più solenne, lei
avrebbe dovuto entrare con l'invito ufficiale, con una convocazione
e una nomina ufficiale da parte del Presidente del Consiglio, così
non è avvenuto.
Lei oggi, noi l'abbiamo notato, è entrato, ha posato la giacca,
è uscito, cioè è stata una scena mortificante.
Le chiedo scusa a nome del Consiglio e sebbene noi sediamo su
banchi diversi, rappresentiamo ideologia e magari anche interessi
diversi, io le dò il benvenuto, ribadisco le scuse che le ho fatto
prima e a nome del gruppo comunista le dò il benvenuto.
