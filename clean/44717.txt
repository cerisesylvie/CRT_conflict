Classificazione
ISTRUZIONE PUBBLICA
Istituzioni scolastiche



Oggetto del Consiglio n. 1660 del 23 giugno 2022 - Resoconto
OGGETTO N. 1660/XVI - Interpellanza: "Valutazioni preventive
sui progetti che coinvolgono le Istituzioni scolastiche
valdostane".
Marguerettaz (Presidente)
-
Punto n. 35 all'ordine
del giorno. Ha chiesto la parola il collega Manfrin.
Manfrin (LEGA VDA) -
La presente interpellanza verte su
un'iniziativa che si è svolta in un'istituzione scolastica di
Aosta, nello specifico il Liceo Bérard, dove il 31 di maggio si è
tenuto un incontro fa l'Arcigay e alcuni studenti appunto della
struttura.
Non è la prima volta che in quest'aula segnaliamo, ma
soprattutto stigmatizziamo, la presenza gli attivisti politici che
ammantano la loro azione come fintamente sociale, per introdursi
nelle scuole e cercare di portare avanti l'agenda, su cui magari
poi faremo anche un piccolo approfondimento; ed è particolarmente
curioso che questi attivisti politici siano tutti specificamente
riferiti ad un'area ben precisa.
Abbiamo preso atto di quanto è accaduto, grazie da una parte
alle segnalazioni degli studenti e delle famiglie, dall'altra parte
alle notizie che sono state pubblicate direttamente sui
social
, proprio da coloro che si sono introdotti nella
scuola. Le immagini mostrano molte istantanee di quanto è accaduto,
quello che appunto è stato postato: bandiere dell'Arcigay attaccate
nella classe, adesivi con riferimenti ben specifici appiccicati al
muro, numeri di cellulare sulla lavagna. Ora io non vorrò fare un
approfondimento su questo, per fortuna lo abbiamo: è stato anche
scritto un numero di telefono e io non vorrei che un'associazione
andasse nelle scuole a fare proselitismo per trovare nuovi iscritti
fra gli studenti. Ma un fatto rimane, cioè che la promozione di
associazioni che evidentemente hanno dei fini politici è sbagliato
e assurdo.
Quando lo dico e perché lo dico? Perché se uno fa una rapida
visita sul sito dell'associazione nazionale Arcigay, a cui
afferisce e da cui dipende anche la sezione della Valle d'Aosta che
organizza l'evento, leggiamo che "L'associazione agisce
direttamente a livello nazionale come soggetto di iniziativa
politica e istituzionale e coordina la diffusione su tutto il
territorio di campagne, iniziative e programmi. L'associazione si
batte per il cambiamento politico, normativo, culturale e sociale,
attraverso attività di
lobbying
,
advocacy
, campagne
di sensibilizzazione, informazione, contributo alle politiche
pubbliche di settore, iniziative, programmi, progetti, presenza ai
dibattiti pubblici e capacità di aggregazione e mobilitazione". Poi
ci sono ovviamente i vari obiettivi, fra cui il matrimonio
ugualitario, il riconoscimento della genitorialità LGBT e tante
altre cose che sono state già sonoramente bocciate dalle aule del
Parlamento, quindi non si vede per quale motivo, nel momento in cui
escono dalla porta, si devono far rientrare dalla finestra.
Soprattutto, non si capisce a che titolo certe persone, che sono
collocate politicamente, che sono attiviste politiche, che hanno la
tessera di partito in tasca e che fanno attività politica, si
recano all'interno delle scuole per cercare di "sensibilizzare"
direi che è troppo riduttivo, è troppo tenue come termine, direi
cooptare i ragazzi, i giovani delle nostre scuole all'interno di
quella che è appunto l'agenda.
Ebbene, da quello che abbiamo potuto apprendere rispetto a
quanto pubblicato e a quanto ci è stato reso noto, l'iniziativa non
è stata approvata specificamente dall'istituto, ma questa è stata
sostanzialmente autoorganizzata da parte degli studenti, così
almeno si è detto. Un'autogestione che, viene dichiarato, alcuni
studenti hanno chiesto, per poter parlare di temi LGBT all'interno
dell'istituzione scolastica.
Questo evidente obiettivo politico è già stato segnalato ed è
chiaro e netto. Noi siamo contrari alla propaganda politica nelle
scuole e siamo contrari al fatto che qualcuno, che chiaramente fa
propaganda politica, possa penetrare nelle scuole e passare sei ore
- dico: sei ore! - a parlare di quello che ritiene più opportuno e
a cercare di convincere degli studenti che una certa idea, una
certa proposta, una certa collocazione politica sia la cosa giusta
da fare.
Io già posso comprendere magari alcuni rilievi che possono
essere fatti. Si potrà anche dire che è stata una autogestione e i
ragazzi sono grandi abbastanza per poter anche decidere cosa
vogliono ascoltare e cosa no. Al di là del fatto che credo che, se
una persona voglia approfondire certi temi, forse la presenza più
opportuna all'interno di una scuola sia un esperto, uno scienziato,
ad esempio in questo caso uno psicologo piuttosto che una persona
che si occupi di questioni legate al sesso, che può rispondere alle
domande che possono giustamente venire dagli studenti. Ma nel
momento in cui mi si dice che alcune persone hanno la maturità per
scegliere cosa vogliono ascoltare o chi vogliono invitare, mi
permetto di citare quest'evento accaduto alla fine dell'anno nello
stesso istituto e raccontato da una insegnante. "Ore 9:50, entro
nella mia classe e vedo una sola studentessa. Dove saranno gli
altri? Dopo pochi minuti entrano ragazzi da altre classi, uno con
una cassa della musica e un altro portando sulle spalle un
compagno". Ancora: "Cerco i miei ragazzi e li trovo tutti in
cortile, o meglio, fra il corridoio principale e il cortile che
ballano sfrenati. Hanno radunato dei banchi e ci ballano sopra.
Hanno collegato le casse all'impianto della scuola, tanto da
produrre un boato assordante. Uno studente con un pennarello in
mano passa davanti la segreteria e pensa bene di lasciare il segno
del suo passaggio, alcuni, sempre in piedi sul tavolo, fanno la
lotta con un'enorme banana gonfiabile e con clave di plastica.
Altri escono dai bagni con secchi d'acqua e bottigliette piene, per
svuotarle sulla testa dei compagni in uscita". Ora, se questa è la
cifra della maturità, io credo che probabilmente siamo
eccessivamente fiduciosi.
Ma su tutte le domande che poi porrò, e poi lascerò spazio anche
al collega Perron, una su tutte, oltre a quelle che ho posto, mi
sovviene, perché la stessa insegnante che ha raccontato questo pone
alcune domande e dice: "A fronte delle immagini che sono state
pubblicate", in quel caso delle banane di plastica e delle clave
che si utilizzano giustamente a scuola, "e il regolamento
d'istituto? e la privacy? e il divieto di produrre materiale
video?". Perché, al di là di quel caso specifico, anche in questo
caso, cioè nel caso del
blitz
degli attivisti LGBT, o
politici che dir si voglia, sono state pubblicate ampie immagini di
quell'evento, e noi siamo sicuri che il regolamento d'istituto, la
privacy e il divieto di produrre materiale video o fotografico lo
consentano? Secondo noi evidentemente qualcosa da approfondire
c'è.
Presidente -
Per completare la presentazione, il collega
Perron per tre minuti.
Perron (LEGA VDA) -
Ho poco tempo, in realtà il discorso
è molto grande e avremo tempo di affrontarlo, perché c'è una legge
presentata su queste tematiche. Dirò rapidamente sulla questione
della politica o non politica di certe associazioni, che credo che
il fatto che ci sia un legame diretto tra quelli che sono i
movimenti di liberazione omosessuale o femministi e la politica
degli anni Sessanta e Settanta in Europa, del '68 in particolare, è
chiarissimo. Questi movimenti sono sorti e fanno politica da certi
anni e hanno una precisa matrice ideologica. Questo va capito.
Questo non passa all'esterno, perché ci va un po' di competenza e
conoscenza di quelle che sono le dottrine politiche.
Qual è la matrice ideologica? Ho pochissimo tempo, ma ci
torneremo. Questi movimenti, che ne siano consapevoli o meno, che
gli attivisti siano consapevoli o meno, che i politici che prendono
queste istanze e le portino qua ne siano consapevoli o meno, hanno
una radice marxista. Non tanto il primo marxismo che vedeva
oppressi e oppressori, con i capitalisti e i proletari; dei
proletari non frega più niente a nessuno oggi, quante volte sentite
dire la lotta dei proletari oggi? Praticamente mai.
A partire da quegli anni, Sessanta e Settanta, alcuni pensatori
hanno creato quello si chiama il "Neo marxismo", che ha portato le
categorie oppresse a un'altra tipologia e fra questi c'è il
femminismo, ci sono le donne, ci sono gli omosessuali, le questioni
di genere, eccetera. Quindi non è un caso che queste
associazioni...
Collega Padovani la vedo un po' perplesso su questo; molto
perplesso. La invito a studiare le sue stesse tematiche o a
confrontarsi con noi: non vedo l'ora!
Su queste tematiche di oppressi e oppressori, se permettete,
qualcuno politicamente potrebbe avere qualcosa da ridire. Noi non
siamo d'accordo a dividere il mondo in oppressi e oppressori, non
ci piace questa cosa qua, non è nella nostra visione politica. É
legittima o dobbiamo vederla portata nelle scuole? È legittima?
Perché è chiaro che appena si esce da questa dinamica, chi non è a
favore di questa visione cosa diventa? Il nemico! E infatti bisogna
tirare giù il mondo patriarcale; abbiamo già sentito in quest'aula
di patriarcato? Oppure, i maschi bianchi eterosessuali, quelli sì,
la mascolinità tossica.
Ora ci sarebbe tantissimo da dire, io qua ho un sacco di roba,
ma non ho tempo, ci ritorneremo. Il discorso è che qui si parla di
questioni ideologiche. Chi vuole fare proselitismo, e lo fanno, lo
faccia libero fuori dalle scuole. Nelle scuole le teniamo fuori
queste questioni che non toccano soprattutto i ragazzi; non
indottriniamo.
Tra l'altro mi appello anche ai ragazzi, che sono spesso
manipolati da questo e non lo sanno, di svegliarsi. E faccio un
appello anche ai colleghi e in particolare voglio dire al mondo
autonomista, perché questa non è una tematica
sui generis
.
Su queste cose il mondo si andrà a dividere tra chi ha una visione
conservatrice, di mantenere il mondo per com'è, con le persone a
prescindere dal loro genere o orientamento sessuale, ci sono i
meriti delle persone, non una categoria specifica, o invece un
mondo che diventa tribale, totalmente in conflitto con categorie
una contro l'altra, ad esempio le femministe vanno in conflitto con
i transessuali; guardate un po' cosa succede in America e cosa
succede in Inghilterra. Un mondo di quel tipo a noi non piace, noi
costituiamo un baluardo contro questo e chi porta queste istanze
all'interno delle scuole in maniera più o meno consapevole, secondo
noi semplicemente deve stare fuori.
Presidente -
Per la risposta l'assessore Caveri.
Caveri (AV-VdA Unie) -
Il consigliere Perron ha fatto un
discorso molto ideologico, che prescinde oggettivamente dalle
domande che mi sono state poste. Questi sono temi di coscienza e di
diritti civili, sui quali credo che avremo altre occasioni per
confrontarci. L'unica cosa che mi sento di dire è che qualunque
ideologia sia o qualunque imposizione sia, deve sempre tener conto
delle sensibilità dei ragazzi e degli studenti. Tutti noi nella
nostra scuola abbiamo avuto professori, a destra e a sinistra, che
in certi passaggi hanno cercato di riempirci la testa con delle
cose. Credo che sia un male, perché un bravo insegnante mantiene
sempre un livello di oggettività, e questo non sempre capita, lo
sappiamo benissimo, ma è difficile distinguere i buoni e i cattivi
a seconda delle posizioni politiche.
Confermo che da alcuni anni gli studenti delle classi quarte e
quinte del Liceo Berard propongono un progetto denominato "Giornata
alternativa"; fa venire in mente l'autogestione dei nostri quindici
anni. Nel corso di tale giornata non si svolgono le attività
didattiche "tradizionali"; gli studenti che si occupano
dell'organizzazione dell'iniziativa individuano docenti del liceo e
relatori esterni, che intervengono a titolo gratuito - e devo dire:
ci mancherebbe! - i quali preparano interventi della durata di due
moduli orari ciascuno su tematiche di interesse per i ragazzi,
anche nell'ambito dell'educazione civica. Una volta che sono stati
individuati i relatori e sono state scelte le tematiche, gli alunni
e i docenti possono prenotarsi liberamente per seguire o no nel
corso della giornata tre interventi a loro scelta.
Nello specifico quest'anno, in data 31 maggio, i relatori hanno
conversato con gli studenti su trentadue diversi temi culturali, e
fra questi anche quelli della diversità sessuale e del mondo LGBTQ
(io non riesco mai a pronunciare l'acronimo così lungo), con
l'Arcigay Valle d'Aosta in un'ottica - così mi è stato spiegato o
così hanno spiegato gli studenti agli organi collegiali - di
inclusione di tutte le identità minoritarie. Il progetto di questa
giornata alternativa è stato approvato dagli organi collegiali,
quindi è stato proposto nei termini che dicevo e questo è avvenuto
per la prima volta nel 2019, da allora è stato inserito nel piano
dell'offerta formativa del liceo. L'iniziativa ha avuto successo,
sia fra i ragazzi sia fra i docenti, così mi dicono le autorità
scolastiche. Va sottolineato che anche i relatori hanno espresso
apprezzamento per l'interesse e la partecipazione seria e attenta
degli studenti.
Se si ritenga opportuno che un soggetto che persegue fini
politici, dietro il paravento dell'associazionismo, possa fare i
propri proseliti e perseguire i propri obiettivi politici nelle
scuole valdostane. La scuola ha precisato, e di questo riferisco,
che l'intervento in questione, così come gli altri proposti, non
sono volti alla propaganda politica, ma a sviluppare nei giovani la
partecipazione e la cittadinanza attiva, la manifestazione di
comportamenti finalizzati al benessere della comunità,
all'interesse della società in cui si vive. L'inclusione di tutte
le identità - così mi dicono - rientra tra i principi e i valori
che valgono anche nell'istituzione scolastica, perché la scuola è
una comunità educante, con diritti e doveri, dove si impara a
comprendere l'importanza delle regole, della partecipazione,
dell'ascolto e dell'aiuto reciproco.
La scuola di oggi, come ribadito in più occasioni, non è
autoreferenziale e deve essere aperta al confronto, alla
riflessione e al dialogo costruttivo. Per cui credo che per ragazzi
ormai grandi - lei si è già dato anche una serie di risposte alle
domande che ha posto - discutere dell'omosessualità non sia un
tabù, anzi, è sostanzialmente un arricchimento per ragazzi che a
quell'età l, io mi auguro, non siano più soggetti a influenze di
vario genere.
Tuttavia, lei conclude con una domanda, che poi è il cardine
della sua iniziativa, cioè se sia intenzione porre in essere
valutazioni preventive a queste iniziative. Che piaccia o no, non
sono previste, non sono possibili valutazioni preventive da parte
dell'Assessorato o della Sovrintendenza sulle iniziative che
coinvolgono le istituzioni scolastiche. Ci tengo a dire che, a
partire dal 2000, e questo è presente anche nell'articolo 117 della
Costituzione, le istituzioni scolastiche hanno una propria
autonomia, si chiama autonomia scolastica, che è autonomia
amministrativa, didattica e organizzativa, e attraverso gli organi
collegiali operano nel rispetto delle norme generali.
Pur tuttavia, in occasione degli incontri periodici con i
dirigenti scolastici, farò quanto è nelle mie possibilità, cioè
operare in una logica di
moral suasion
, per essere attenti,
specie in periodo di cautela per la vicinanza a scadenze elettorali
o referendarie, di avere una particolare attenzione sui temi che,
in qualche maniera, possono direttamente o indirettamente, con la
presenza di militanti, perché poi di questo si tratta: non è
l'associazione Les Amis du Coeur, sono delle persone che militano,
che credono e in qualche maniera manifestano con chiarezza la loro
posizione. Il che, lo ripeto, può essere positivo, però non può
essere accettabile che poi quanto avviene venga esibito sui
social
, perché questa è sicuramente una violazione di regole
elementari che portano a dire "tu vieni invitato in un posto, ma
poi non è un'occasione per vantarti come se fosse capitato chissà
che cosa".
Vorrei che non ci fossero degli equivoci su questo. Io credo che
sia giusto che ragazzi che ormai sono maggiorenni o quasi
maggiorenni abbiano la possibilità di confrontarsi con tutti.
Bisogna però fare in modo, e questo è sicuramente compito degli
organi collegiali, quindi dell'insieme del mondo della scuola, che
siano gli insegnanti, che siano i dirigenti scolastici, che siano i
diversi insegnanti e che siano anche in qualche maniera i genitori
che non sono delle monadi rispetto al mondo della scuola, perché
fanno parte anche loro degli organi collegiali, in certi casi
addirittura li presiedono, bisogna comunque sempre fare in modo che
ci sia nelle iniziative che vengono assunte e che vengono assunte
in questo caso liberamente attraverso una proposta di calendario da
parte degli studenti, che ci sia sempre una logica pluralistica.
Non è che tu inviti chi parla dei diritti degli omosessuali e porti
un omofobo a dire il contrario, perché sarebbe ovviamente un
elemento grottesco. Se fai venire uno che parla degli stili di
vita, del pericolo delle droghe, non è che fai venire un tossico a
spiegare che però sballarsi non è poi così male.
È del tutto evidente, però, che la seguo non su una certa
mono-maniacalità su questi argomenti. Talvolta ne possiamo
scherzare assieme, però io credo che il tema posto, cioè il fatto
che la scuola debba fare attenzione nell'influenzare eccessivamente
le scelte, e sulla questione del
gender
io mi sono già
espresso. Esiste oggi tutto un
côté
che, secondo me, va
rivisto, in cui si dice ai bambini piccoli "tu non sei né maschio
né femmina", per cui nasce questo fenomeno, che io vedo nei
ragazzini più giovani, di una crisi identitaria, che non vuol dire
il rispetto di un'eventuale diversità. Se c'è un'eventuale
diversità, quella diversità va rispettata. Se uno che è maschio e
vuole diventare femmina è giusto, se uno è femmina e vuole
diventare maschio deve averne la possibilità, però bisogna fare
attenzione che il fatto di avere un'identità diventi un disvalore,
cioè che il diverso diventi chi invece interpreta una normalità che
sembra essere qualche cosa di strano. Questo non è, secondo me,
possibile, nel rispetto totale dei diritti civili.
Io per anni ho frequentato non solo l'Union Valdôtaine ma anche
il Partito Radicale, specie a Roma grazie a rapporti di amicizia
con diversi deputati, e trovo che gli scatti che hanno avuto e che
ci sono stati grazie anche a dei referendum, siano stati degli
scatti importanti, che hanno portato l'Italia da atteggiamenti
medievali a un'apertura sicuramente importante anche per gli
omosessuali. Fa un po' sorridere che si dica che c'è una corrente
marxista, quando io ricordo un Partito Comunista estremamente
paludato, dove chi era omosessuale lo doveva tenere nascosto,
perché sennò veniva espulso. Il caso di Pasolini, citato dal
collega Guichardaz, è estremamente significativo.
Discutiamo di questi argomenti ma, come dice in maniera plateale
il collega Rollandin, non bisogna esagerare, cioè fare di una
diversità che va rispettata, un elemento quasi prezioso.
Presidente -
Per la replica ha chiesto la parola il
collega Manfrin.
Manfrin (LEGA VDA) -
Grazie Assessore per la sua
risposta, soprattutto sulla questione relativa al condividere la
necessità di fare in modo che chi ritiene di vedere il mondo in una
maniera diversa, vedere il mondo in una maniera che non sia
orientata verso una promozione di qualcosa, ma sia orientata verso
un rispetto, verso chi la pensa, percepisce, verso chi si sente in
maniera differente, sia un qualcosa da non criminalizzare e da non
additare, perché l'esempio che lei ha fatto è
borderline
,
cioè ci sono gli attivisti per i - chiamiamoli così - diritti
civili e poi gli omofobi. Non è questa!
C'è chi, come giustamente ha detto il collega Perron, vede il
mondo in una maniera e decide che bisogna invadere la nostra
società con un pensiero unico, e chi ritiene che si debbano
rispettare le differenze, senza per questo fare una propaganda.
Detto questo, il punto rimane. Quali competenze hanno queste
associazioni per andare nelle scuole a parlare di questi temi?
Perché è evidente che queste associazioni si pongono in maniera
politica, non soltanto sui loro organi su cui condividono immagini
e quant'altro, cosa che però è vietata e su cui faremo un
approfondimento, ma anche qual è la visione che loro propongono?
Qual è la competenza che loro mettono? Se io sono omosessuale, sono
automaticamente un esperto? Così come se io mi drogo, sono
automaticamente un esperto di droghe? No! Ci sono persone che hanno
conoscenza di una situazione, ma non sono degli esperti.
Probabilmente, a rispondere a certe domande, devono essere gli
esperti e non le associazioni improvvisate che hanno finalità
politiche e che fanno promozione di queste finalità politiche nelle
aule in cui la politica non dovrebbe entrare, come giustamente ha
riconosciuto.
Tutti abbiamo avuto i nostri professori che ci hanno magari
anche messo alla gogna. Io non le racconto che cosa scrivevo sui
temi dell'immigrazione quando andavo a scuola e non le nascondo
che, pur scrivendo sempre bene, perché ho avuto la possibilità di
leggere molto fin da piccolo, prendevo anche dei brutti voti,
perché mi veniva detto: "È tutto perfetto, ma queste cose non le
puoi dire". Quindi, di professori che fanno propaganda ce ne sono,
e già questo è un lato negativo, se in più ammettiamo la presenza
di associazioni che aggiungono propaganda ad altra propaganda,
allora direi che evidentemente questo non va assolutamente
bene.
Presidente -
La parola al collega Perron per due
minuti.
Perron (LEGA VDA) -
Ovviamente qui si attaccano le
ideologie, non le persone che le professano: le ideologie. Lo
scontro deve essere sulle ideologie e su ciò che professano, sulle
visioni politiche, non sulle persone.
Vi faccio una citazione e poi vi dirò di chi è: "La lotta
omosessuale rivoluzionaria non ha come obiettivo il conseguimento
della tolleranza sociale per i gay, bensì la liberazione del
desiderio omoerotico in ogni essere umano. Noi omosessuali
rivoluzionari - comunismo, eh! - oggi seduciamo gli altri a
imitarci, a venire con noi, affinché tutti insieme si giunga al
sovvertimento della norma che reprime l'omoerotismo. La liberazione
dell'eros e la realizzazione del comunismo - questo comunismo 2.0,
certo non quello di Marx originario - passano necessariamente e
gaiamente attraverso la riconquista della transessualità e il
superamento dell'eterosessualità quale oggi si presenta". Nella
liberazione assoluta dell'eros, in questo pensatore che già abbiamo
trattato in quest'aula e che tratteremo ancora, c'è la pederastia,
la pedofilia, la coprofagia, la necrofagia, il sesso con gli
animali. Questo signore è un eroe del movimento LGBTQ e questo è il
suo testo, "Elementi di critica omosessuale", che io mi sono
studiato in queste settimane e da cui traggo le considerazioni.
Immaginatevi se la destra avesse un pensatore, considerato uno dei
pionieri degli studi di genere, che dicesse queste cose in un
testo. Noi saremmo crocifissi qua dentro. Invece loro hanno alla
base questo e possono dirlo! È tutto nero su bianco, Consigliera,
le manderò il libro, se lo studi e poi ne parliamo quando ci sarà
la vostra legge.
Capite come funziona il mondo? Capite come è manipolato il
mondo?  Su Wikipedia, su questo pensatore e questa roba qua,
si dice "attacchi strumentali" verso di lui! Non è un pazzo
scatenato, è alla base di una certa ideologia, estrema ma che c'è e
che basta leggere, perché questo libro lo danno da scaricare, è
libero, te lo regalano. Si chiama Mario Mieli, hanno fatto un film
alla Cittadella. Tra l'altro il film è stato prodotto, mi pare, in
parte con la RAI e ha ricevuto dei contributi in Emilia Romagna,
105 mila euro e c'è una polemica su questo. Uno può fare finché
vuole, io sono un libertario, un libertario di destra però, un
libertario assoluto, ma queste robe qua - se permettete - al di
sotto di un'ideologia che si vuole portare nella scuola, io dico
no!
