Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2177 del 10 luglio 1986 - Resoconto
OGGETTO N. 2177/VIII - DISEGNO DI LEGGE CONCERNENTE:
"ISTITUZIONE DEL FONDO REGIONALE INVESTIMENTI OCCUPAZIONE
(FRIO)".'
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Au moment de la discussion du budget
l'accent avait été mis sur l'exigence de résoudre le problème du
chômage et donc de prévoir un projet de loi à ce sujet. Comme le
dit le rapport: "Il FRIO si differenzia dagli altri fondi regionali
destinati all'investimento di settore principalmente per tre
aspetti: il tipo di intervento finanziario, le procedure
decisionali di determinazione dei programmi d'investimento, le
modalità di realizzazione di parte delle opere comprese nei
programmi. Gli interventi da finanziare riguardano tre categorie di
opere".
Je crois que voilà le point fondamental de la loi. Si l'on suit
une certaine orientation, compte tenu des exigences de notre
région, à maintes reprises soulignées par les Conseillers
(costruzione, ripristino di sentieri, valorizzazione delle connesse
infrastrutture preesistenti architettoniche e comunque aventi
interesse storico, artistico e ambientale), cet alinéa donne une
idée globale où ne seront pas distingués l'intérêt agricole de
l'intérêt artistique, de l'intérêt culturel et de l'intérêt
touristique de l'initiative des différents secteurs.
Pour le deuxième point le rapport tend à souligner la différence
entre l'intervention sur les immeubles appartenant aux communes et
celle qui était prévue par la loi n° 6, en l'occurrence celle que
les communes pouvaient opérer directement.
Pour le troisième point, en ce qui concerne l'orientation des
communes, la participation de celles-ci serait souhaitable. Si, par
exemple, l'on décide d'entreprendre une certaine action, qu'on le
fasse jusqu'au bout. La logique de l'intervention prévoit une
équipe qui examine les différentes propositions présentées par les
communes; après quoi il est procédé à l'attribution des subventions
aux communes. La page 3 du rapport explique clairement cela.
Une des critiques qui avaient été formulées à l'égard de
l'Administration régionale était que celle-ci était engagée dans un
nombre de secteurs dépassant largement sa capacité d'action. Il
fallait donc prévoir des interventions liées à l'Administration
communale et cette logique avait été agréée par tout le
Conseil.
Quant aux "previste verifiche in coerenza degli investimenti con
le scelte di pianificazione urbanistica, di programmazione
finanziaria adottate dai Comuni..", là encore des résultats ont été
obtenus pour que toutes les communes aient un plan
d'aménagement.
Pour le point suivant, je crois qu'une attention particulière
s'impose. Un travail d'équipe pourrait être prévu entre les
responsables des différents secteurs au niveau des assessorats. Un
effort considérable est accompli en vue de résoudre le problème de
l'emploi. Bien sûr cela comporte des risques, mais il faut aussi
mettre en relief la différence entre les projets qui avaient été
annoncés, examinés et financés par l'Etat dans le cadre de la FIO
et les plans qui seront ici examinés et financés par
l'Administration régionale. Il y a trois niveaux d'interventions:
1) les sentiers des communes: là je crois que la main-d'oeuvre
pourrait être moins spécialisée, ce qui diminuerait le chômage
féminin; 2) le réaménagement des structures communales: un examen
de ces structures s'impose avec la collaboration des organes
compétents afin de discerner le genre d'intervention qui s'avère
nécessaire; 3) l'urbanisation primaire et secondaire: il s'agit
d'interventions spécifiques. De toute façon la formation du
personnel est prévue pour ces trois types d'interventions.
Je tiens à remercier les fonctionnaires des différents
Assessorats qui ont travaillé à la préparation de ce projet de loi.
Je pense qu'il faut l'approuver tout en précisant qu'il s'agira de
suivre attentivement les différentes phases. Les amendements
formulés par les Commissions seront examinés au fur et à
mesure.
Si dà atto che alle ore 19,15 assume la Presidenza il Vice
Presidente DOLCHI.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
In linea di massima noi siamo
favorevoli all'approvazione di questo disegno di legge, perché
riteniamo che la Regione possa ancora giocare un proprio ruolo nel
campo dell'occupazione, specie in questa fase particolarmente acuta
e delicata.
Vogliamo verificare come si attuerà nel concreto questo disegno
di legge, perché alcuni interventi sono in parte simili, se non
identici, a quelli previsti da altri disegni di legge. Tutto,
pertanto, dovrebbe essere organizzato nell'ambito di un piano
finalizzato allo sviluppo dell'occupazione e non a risolvere i
problemi dei Comuni, dei sentieri, delle fognature o degli
acquedotti. Temiamo, però, che possa esserci qualche
sovrapposizione, specie per ciò che riguarda le richieste che
saranno avanzate dai Comuni che possono beneficiare di
finanziamenti propri, di quelli che derivano loro da altre leggi e
di quelli previsti dal presente disegno di legge.
Nutriamo, invece, delle perplessità piuttosto forti
sull'articolo 4 e cioè sulla delega alla Giunta della possibilità
di decidere il programma triennale degli interventi e le modalità
di attuazione dei programmi. Nel merito della discussione che si
faceva prima ricordo che il programma degli interventi, specie
quando ha carattere triennale, è di competenza del Consiglio, così
come spetta al Consiglio stabilire i criteri e le modalità da
rispettare nella loro esecuzione. Compito della Giunta è quello di
dare attuazione al programma approvato. Per questo motivo noi in
Commissione avevamo proposto e riproponiamo qui in Consiglio un
emendamento al 1° comma dell'articolo 4 per sostituire "La Giunta
regionale" con "Il Consiglio regionale".
Poiché si tratta di investimenti di un certo rilievo che
interessano anche l'occupazione, noi crediamo che non costituisca
un eccessivo problema renderne partecipe anche il Consiglio. Gli
altri Consiglieri, in Commissione, hanno in parte tenuto conto
delle nostre richieste ed hanno proposto che la questione fosse
risolta in Commissione, ma la nostra richiesta è sempre stata
quella del Consiglio regionale, quindi noi proponiamo questo
emendamento nella fiducia che, trattandosi di un programma
triennale, non si frapporranno ritardi e neppure difficoltà
particolari alla presentazione del provvedimento in Consiglio. Non
vediamo infatti una grande differenza tra il portarlo in
Commissione od in Consiglio, mentre riteniamo che la competenza in
materia sia propria del Consiglio regionale.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Io voglio solo fare una considerazione
di tipo generale sugli scopi dei progetti. Già quando si discusse
dei progetti FIO il problema essenziale era quello di uscire da una
logica di tipo assistenziale per fare in modo che il progetto
triennale si concludesse anche con la formazione di una capacità di
tipo professionale e di impresa nel settore specifico. Il progetto
relativo alla forestazione, infatti, prevede un'occupazione
assistita dall'intervento pubblico per tre anni; poi il progetto si
conclude con l'obiettivo di creare un nucleo di operatori in grado
di reggere alle condizioni poste dal mercato. Questo è uno dei
problemi che dovrebbe presiedere alla formazione di questi
progetti, altrimenti c'è il rischio di formare una sorta di impresa
regionale che opera in settori nei quali, però, già operano alcune
imprese private. In questo caso la funzione pubblica sarebbe
soltanto quella di formare professionalmente delle figure
professionali, senza creare capacità di tipo imprenditoriale per
riuscire, alla fine del triennio, a formare imprese.
Dico questo perché nei settori indicati alla fine dell'articolo
n. 1, punto b), laddove si parla del ricupero del patrimonio
esistente con particolare interesse storico, artistico o
ambientale, e si fa anche un riferimento alla necessità di
recuperare alcune tecniche, c'è la possibilità di creare una
capacità anche imprenditoriale e professionalità che, dopo i 3
anni, se la dovrà vedere con le regole dettate dal mercato. Mi
sembra che questa possibilità sia un pò meno presente negli altri 2
settori nei quali, tradizionalmente, operano diverse altre imprese
che esistono anche nella nostra Regione.
Ho voluto fare questa considerazione di tipo generale, che è una
nostra viva preoccupazione, perché a nostro avviso occorre che sia
ben chiaro fin dall'inizio che non si tratta di un provvedimento di
tipo assistenziale di durata triennale, né, tantomeno, solo di un
intervento di formazione professionale, ma che si tratta di un
progetto che tende anche a creare una capacità di tipo
imprenditoriale che poi sarà effettivamente utile in futuro
all'occupazione nella nostra Regione.
PRESIDENTE
: Ha chiesto la parola il Vice Presidente
Consigliere De Grandis; ne ha facoltà.
DE GRANDIS (P.R.I.):
Premetto che io sono favorevole a
questo provvedimento, così come ho già avuto modo di dichiarare in
sede di Commissione competente e, tra l'altro, ritengo che le sue
modalità attuative siano abbastanza interessanti anche perché
adottano formule che, salvo prove contrarie, dovrebbero essere
abbastanza elastiche e quindi di piuttosto rapida attuazione.
Tuttavia ho trovato un errore che non avevo rilevato durante la
discussione in Commissione; d'altra parte in questo periodo abbiamo
discusso molti provvedimenti, per cui abbiamo incontrato anche
qualche difficoltà nell'analizzare a fondo i problemi.
L'articolo 1 stabilisce le finalità della legge formula diversi
punti e distingue i settori di intervento; questo mi sembra molto
giusto. L'articolo 3, poi, nell'istituire un nucleo di valutazione
provvede a costituire alcuni elementi fissi che rimangono sempre
parte del nucleo di valutazione, mentre c'è una serie di elementi
aggiuntivi, cioè di membri che vengono aggiunti di volta in volta
secondo il settore di intervento interessato. Anche questa mi
sembra una formula abbastanza interessante e soprattutto molto
aderente alle specifiche necessità che di volta in volta si
presentano.
Capita, però, che all'articolo 3, al punto 2 lettera a), che fa
riferimento ala lettera a) dell'articolo 1 che dice "costruzione e
ripristino di sentieri e valorizzazione delle connesse preesistenze
infrastrutturali, archeologiche, architettoniche e comunque aventi
interesse storico, artistico o ambientale", si aggiungono al nucleo
di valutazione 2 dirigenti dell'Amministrazione regionale: uno è il
dirigente dell'Assessorato al Turismo, e mi sta bene, ma l'altro è
il dirigente del Servizio selvicoltura, difesa e gestione del
patrimonio forestale. Evidentemente c'è un lapsus, perché noi,
nello stesso Assessorato all'Agricoltura che fa capo all'Assessore
Perrin, abbiamo il Servizio tutela ambientale che è quello
specificamente delegato, perché l'articolo 1 parla propriamente di
"tutela ambientale". Ecco allora che io propongo di sostituire la
parole "selvicoltura, difesa e gestione del patrimonio forestale"
con le parole "tutela ambiente naturale e foreste".
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Già questa mattina ho avuto modo di
fare alcune considerazioni sul FIO. Purtroppo le spiegazioni che ha
cercato di dare il Presidente nella sua illustrazione generale non
mi hanno totalmente convinto per quanto riguarda la possibilità che
l'istituzione di questo fondo regionale non provochi gli stessi
difetti e gli stessi inconvenienti che ha determinato il FIO.
Dico questo perché anche in questo caso alcuni settori di
intervento sono specifici e fanno capo ad Assessorati ben
individuati ed in secondo luogo non capisco perché il fondo
regionale, sul piano occupazionale, dovrebbe essere diverso dal
fondo nazionale; del resto non credo che a parità di condizioni si
possano trattare i lavoratori in maniera diversa e difforme. A
parità di mansioni la retribuzione di un settore...
(...INTERRUZIONE...)
Si tratta di una mia interpretazione. Probabilmente a parità di
mansioni dovranno corrispondere parità di retribuzioni e mi sembra
che questo potrebbe essere l'inconveniente per il quale, anche
nell'ambito del FRIO, potrebbe verificarsi quella concentrazione di
mano d'opera che verrebbe sottratta ad altri settori di
intervento.
Io ritengo che sul piano occupazionale l'argomento abbia una sua
validità, anche perché devo riconoscere che alcuni interventi vanno
nel senso giusto e mi riferisco soprattutto al primo intervento
previsto, cioè al ripristino dei sentieri e alla valorizzazione
delle preesistenze connesse; ciò dovrebbe avere un notevole valore
sul piano ambientale e dovrebbe costituire anche un'inversione di
tendenza rispetto al passato.
Per essere sincero devo dire che è di meno facile comprensione
(anche se ho già fatto qualche domanda in merito in sede di
Commissione, ma le risposte non sono state soddisfacenti) il
recupero a funzioni pubbliche di fabbricati di proprietà di enti
locali che presentino particolare interesse storico, artistico o
ambientale.
Il Comune X, ad esempio, vuole recuperare a funzioni di pubblica
utilità un suo fabbricato, cioè lo vuole ristrutturare. Vorrei che
mi si spiegasse che cosa deve fare e qual'è il compito del Comune,
perché non l'ho capito neanche quando me lo si è spiegato in sede
di Commissione. Il Comune predispone un progetto in base al quale
deve occuparsi anche del personale che ha già una sua
qualificazione, laurea o diploma, per cui si attiva anche un
mercato di questo tipo fin dalla fase progettuale, oppure è da
ritenere che la fase progettuale sia completamente a se stante? Mi
sorge il dubbio che si verifichi quest'ultima circostanza perché
nel 5° comma dell'articolo 5 si dice che: "Ai professionisti
medesimi può essere anche affidata, ove necessario, la
responsabilità della progettazione e della direzione dei lavori".
Mi sembra, quindi, che tutto questo recupero di professionalità di
persone che abbiano già una laurea o un diploma di scuola media
superiore possa essere vanificato quando il tutto avviene sotto
l'egida di professionisti esterni.
L'altro aspetto che io sottolineo e che considero quasi
un'occasione mancata (l'Assessore Perrin me lo consentirà, ma si
tratta di una delle mie idee fisse e mi scuso per l'insistenza), è
il non aver inserito nel piano FRIO anche il discorso delle strade
interpoderali. Visto che si parla di opere di urbanizzazione, di
costruzione o di recupero di strade, di acquedotti, reti fognarie
interne, cimiteri, edifici scolastici di rilevante interesse
locale, nonché di case municipali, io credo che in questo recupero
ci sarebbe stato spazio anche per un piano dettagliato delle strade
interpoderali.
Nonostante queste considerazioni, io avrei preferito, come ho
già detto in Commissione ma lo ripeto anche qui in aula, che la
valutazione, anche per le interconnessioni con il territorio,
poteva essere demandata, anziché ad un organismo come quello
previsto dall'articolo 3, al CRPT che, come unica figura esterna,
può avvalersi del Dirigente di studi, programmi e progetti con
funzioni di Vice Presidente o di suo sostituto. Visto che
dall'altra parte, nel CRPT, non è previsto, io non avrei preferito
la duplicazione di un organismo, anche perché credo che il CRPT
svolga funzioni che, se pure non hanno una stretta attinenza, hanno
comunque dei punti di collegamento con quanto può interessare i
piani FRIO.
Mi dispiace solo che l'ora e la stanchezza si comincino a far
sentire, perché sarebbe stato necessario un maggiore
approfondimento su questo disegno di legge. Mi rendo conto delle
esigenze di urgenza della Giunta, ma riesce un pò difficile
discutere un provvedimento dopo due giornate di lavori del
Consiglio, anche perché le idee forse non sono più tanto chiare, se
mai lo sono state. Grazie.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que ce projet de loi
nécessitera d'une attention particulière puisqu'il s'agit de la
première expérience régionale. Il faut donc compter sur la
collaboration des communes avec la Région pour ce qui concerne la
formation et l'emploi. Quant à la possibilité d'obtenir au terme
des trois ans une certaine "professionnalité", l'article n° 5,
point 3, témoigne de l'effort visant à résoudre le problème d'une
manière différente. Les jeunes auront eu la possibilité de faire
une expérience nouvelle très positive.
Pour l'amendement présenté par le Conseiller De Grandis, je peux
dire qu'il ne s'agit pas d'un lapsus, mais d'un choix. C'est vrai
que l'on pouvait prévoir la présence des représentants des deux
secteurs; vu que le surintendant pouvait déjà faire partie de
l'équipe chargée d'examiner les projets, nous avons pensé prévoir
son homologue mais dans un secteur différent. En matière de
sentiers nous avons pensé en revanche qu'il était possible
d'insérer les responsables du deuxième secteur. Je dois dire au
conseiller De Grandis que les deux secteurs sont néanmoins liés et
qu'il s'est agit d'un choix.
PRESIDENTE
: Passiamo ora all'esame dell'articolato.
Do lettura dell'articolo 1:
Articolo 1
(Finalità della legge)
1. È istituito il Fondo Regionale Investimenti Occupazione
(FRIO) per il finanziamento e la immediata realizzazione dei
seguenti interventi:
a) costruzione e ripristino di sentieri e valorizzazione delle
connesse preesistenze infrastrutturali, archeologiche,
architettoniche o comunque aventi interesse storico, artistico o
ambientale;
b) recupero a funzioni pubbliche di fabbricati, di proprietà di
enti locali, che presentino interesse storico, artistico o
ambientale, intendendosi come tali gli immobili compresi in una
delle seguenti categorie:
1) individuati ai sensi dell'articolo 5, primo comma, della
legge regionale 10 giugno 1983, n. 56;
2) ubicati nelle zone A o nelle zone di recupero previste dal
piano regolatore generale comunale;
3) ubicati all'esterno delle zone indicate al punto precedente
ma individuati come tali dal piano regolatore generale
comunale;
c) costruzione o adeguamento di strade, acquedotti, reti
fognarie interne, cimiteri, edifici scolastici di rilevante
interesse locale nonchè di case municipali.
2.
Gli interventi di cui al primo comma sono
realizzati dai servizi regionali indicati negli articoli seguenti
sulla base di un programma triennale scorrevole approvato dalla
Giunta regionale nell'ambito delle disponibilità finanziarie del
Fondo.
3.
Il programma di cui al secondo comma è predisposto
sulla base di richieste di intervento all'uopo presentate da Comuni
o loro consorzi, Comunità montane
e -
per le sole opere di
cui al primo comma, lettera a) consorterie riconosciute ai sensi
della legge regionale
5
aprile 1973, n. 4, previa selezione
delle richieste medesime da parte del Nucleo di valutazione di cui
all'articolo 3.
PRESIDENTE
: Se nessuno chiede la parola, metto in
votazione l'articolo 1 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 2:
Articolo 2
(Richieste di intervento)
1. Le richieste di intervento, di cui all'articolo 1, terzo
comma, debbono pervenire alla Regione nei termini fissati dalla
legge finanziaria di cui all'articolo 19 della legge regionale 7
dicembre 19179, n. 68.
2. Sono ammissibili le richieste di intervento che rispondano
ai seguenti requisiti:
a)
riguardino la realizzazione di progetti organici di
investimento ovvero di stralci funzionali dei progetti
medesimi;
b)
comportino una spesa di investimento superiore a
lire 200 milioni;
c)
siano redatte nei modi indicati al terzo
comma;
d)
si riferiscano ad interventi:
1)
per la cui realizzazione sia dimostrata la
disponibilità delle aree e degli immobili interessati
dall'intervento;
2)
immediatamente eseguibili e comportanti tempi
tecnici di attuazione non superiori a tre anni dall'inizio dei
lavori;
3)
ubicati nel territorio di Comuni provvisti di piano
regolatore generale approvato o soltanto adottato;
4)
coerenti con gli strumenti urbanistici comunali e
con i programmi regionali di settore;
5)
già segnalati - limitatamente alle richieste dei
Comuni - nella relazione previsionale e programmativa di cui
all'articolo 1 - quater del decreto-legge 28 febbraio 1983, n. 55,
convertito con modificazioni nella legge 26 apri le 1983, n.
131.
3. Le richieste di intervento debbono essere:
a) redatte in modo da illustrare - secondo un modello tipo
approvato dalla Giunta regionale - le finalità dell'intervento
richiesto, la sua rilevanza ambientale, economica e sociale, la sua
eventuale connessione con altre opere di interesse regionale o
locale, la sua coerenza con gli strumenti urbanistici comunali
approvati o soltanto adottati e con i programmi regionali di
settore, le sue caratteristiche tecniche, di costo e di fattibilità
nei tempi previsti, le modalità di utilizzazione, gestione e
manutenzione delle opere ultimate e di finanziamento dei relativi
oneri da parte dei soggetti richiedenti;
b) corredato dalla documentazione tecnica prevista nel
modello-tipo di cui alla lettera a) e, per le sole opere di cui
all'articolo 1, lettera c), dal progetto esecutivo formalmente
approvato dall'ente richiedente.
PRESIDENTE
: Se nessuno chiede la parola, metto in
votazione l'articolo 2 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 3:
Articolo 3
(Selezione delle richieste)
1. L'istruttoria delle richieste di cui all'articolo 2 è
svolta, in collaborazione con i servizi regionali incaricati della
realizzazione degli interventi, da un nucleo di valutazione
composto:
a)
dal Segretario generale, con funzioni di
Presidente;
b)
dal Dirigente del Servizio studi, programmi e
progetti, con funzioni di vice-presidente, o da un suo
sostituto;
c)
dal Dirigente dell'ufficio regionale di urbanistica
o da un suo sostituto;
d)
da tre esperti - in statica delle costruzioni, in
restauro edilizio e tutela del paesaggio, nella valutazione
economica degli investimenti pubblici - scelti dalla Giunta
regionale tra professionisti di provata esperienza.
2. Il nucleo di valutazione di cui al primo comma è integrato
dai seguenti componenti:
a)
i dirigenti del servizio selvicoltura, difesa e
gestione del patrimonio forestale e dell'ufficio regionale per il
turismo o loro rispettivi sostituti, per l'istruttoria delle
richieste di intervento di cui all'articolo 1, primo comma, lettera
a);
b)
il sovrintendente per i beni culturali e ambientali
o suo sostituto, per l'istruttoria delle richieste d'intervento di
cui all'articolo 1, primo comma, lettere
a)
e
b);
c)
l'ingegnere capo dell'assessorato dei lavori
pubblici o suo sostituto, per l'istruttoria delle richieste
d'intervento di cui all'articolo 1, primo comma, lettera
c);
d)
il Sovrintendente agli studi della Regione o suo
sostituto per l'istruttoria delle richieste concernenti l'edilizia
scolastica.
3. Le modalità di funzionamento del nucleo di valutazione e
l'entità del corrispettivo per il personale di cui al punto d),
primo comma, sono stabilite con deliberazione della Giunta
regionale.
4. L'istruttoria da effettuarsi dal nucleo di valutazione si
articola nei seguenti adempimenti:
a)
valutazione dell'ammissibilità delle richieste con
riferimento ai requisiti di cui all'articolo 2, secondo
comma;
b)
valutazione di priorità delle richieste in funzione
della rilevanza sovracomunale dell'intervento, del suo carattere di
esemplarità, del tasso di disoccupazione esistente nei comuni
interessati dall'intervento, del più favorevole rapporto tra
capitale investito e risultati attesi, dell'opportunità di
privilegiare il completamento di progetti organici non ancora
ultimati;
c)
proposta, nei limiti delle disponibilità del Fondo,
del programma triennale degli interventi da effettuare, con
indicazione per ciascuno di essi:
1)
dei Comuni interessati;
2)
delle principali caratteristiche fisiche;
3)
della spesa prevista e della sua articolazione nel
triennio;
4)
delle persone da occupare - se trattasi di lavori
da eseguire in economia diretta - per tipo di mansione da
svolgere.
5.
Il nucleo di valutazione provvede, inoltre:
a)
a proporre alla Giunta regionale il modello-tipo
delle richieste di cui all'articolo 2, terzo comma, lettera
a);
b)
a individuare i parametri di valutazione delle
richieste per definirne le priorità di cui all'articolo 3, quarto
comma, lettera b);
c)
a riferire annualmente alla Giunta regionale, un
mese prima del termine di cui all'articolo
35,
primo comma,
della legge regionale 7 dicembre 1979, n. 68, sullo stato di
attuazione dei programmi deliberati e sulle eventuali modifiche da
apportare ai medesimi;
d)
al coordinamento tecnico delle attività di cui
all'articolo
5,
terzo comma;
e)
ad acquisire le autorizzazioni dei competenti
organi regionali, ove previste per legge, per l'esecuzione degli
interventi.
PRESIDENTE
: Ha chiesto la parola il Vice Presidente
Consigliere De Grandis; ne ha facoltà.
DE GRANDIS (P.R.I.):
Prendo la parola per dire che non
posso ritirare l'emendamento. Chiedo scusa al Presidente della
Giunta, ma la giustificazione che mi ha dato non è assolutamente
convincente, perché altrimenti lo stesso ragionamento varrebbe per
altri esperti che vengono di volta in volta immessi nel nucleo di
valutazione, in quanto gli esperti ai quali ha fatto riferimento il
Presidente sono sempre in forza al nucleo e riguardano i diversi
settori. Non capisco perché ci deve essere il Dirigente della
Selvicoltura, quando c'è un Dirigente del Servizio tutela ambiente
naturale e foreste che ha una maggiore competenza.
Anche se l'emendamento non verrà approvato, io non mi offenderò;
d'altra parte in più di una occasione ho votato contro le proposte
della Giunta.
PRESIDENTE
: Do lettura dell'emendamento all'articolo 3
presentato dal Vice Presidente Consigliere De Grandis:
EMENDAMENTO N. 1
All'art. 3, punto 2 lettera a)
Sostituire le parole: "... selvicoltura, difesa e gestione
del patrimonio forestale ..." con le parole: "... tutela ambiente
naturale e foreste ...".
PRESIDENTE
: Se nessuno chiede la parola, metto in
votazione l'emendamento presentato dal Consigliere De Grandis testé
letto:
ESITO DELLA VOTAZIONE
Presenti: 29
Votanti: 28
Favorevoli: 10
Contrari: 18
Astenuti: 1 (Baldassarre)
Il Consiglio non approva.
PRESIDENTE
: Do lettura dell'emendamento all'articolo 3
presentato dalla I e dalla V Commissione:
EMENDAMENTO N. 2
ART. 3
Al quarto comma dell'art. 3 è aggiunta la seguente lettera
d):
"d) proposta di inclusione di sentieri, oggetto degli
interventi di cui all'art. 1, primo comma, lettera a), nell'elenco
di cui all'art. 2 della legge regionale 22 aprile 1986, n.
16."
PRESIDENTE
: Se nessuno chiede la parola, metto in
votazione l'emendamento all'articolo 3 presentato dalla I e dalla V
Commissione testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 3 nel testo
emendato:
Articolo 3
(Selezione delle richieste)
1. L'istruttoria delle richieste di cui all'articolo 2 è
svolta, in collaborazione con i servizi regionali incaricati della
realizzazione degli interventi, da un nucleo di valutazione
composto:
a)
dal Segretario generale, con funzioni di
Presidente;
b)
dal Dirigente del Servizio studi, programmi e
progetti, con funzioni di vice-presidente, o da un suo
sostituto;
c)
dal Dirigente dell'ufficio regionale di urbanistica
o da un suo sostituto;
d)
da tre esperti - in statica delle costruzioni, in
restauro edilizio e tutela del paesaggio, nella valutazione
economica degli investimenti pubblici - scelti dalla Giunta
regionale tra professionisti di provata esperienza.
2. Il nucleo di valutazione di cui al primo comma è integrato
dai seguenti componenti:
a) i dirigenti del servizio selvicoltura, difesa e gestione del
patrimonio forestale e dell'ufficio regionale per il turismo o loro
rispettivi sostituti, per l'istruttoria delle richieste di
intervento di cui all'articolo 1, primo comma, lettera a);
b) il sovrintendente per i beni culturali e ambientali o suo
sostituto, per l'istruttoria delle richieste d'intervento di cui
all'articolo 1, primo comma, lettere a) e b);
c) l'ingegnere capo dell'assessorato dei lavori pubblici o suo
sostituto, per l'istruttoria delle richieste d'intervento di cui
all'articolo 1, primo comma, lettera c);
d) il Sovrintendente agli studi della Regione o suo sostituto
per l'istruttoria delle richieste concernenti l'edilizia
scolastica.
3. Le modalità di funzionamento del nucleo di valutazione e
l'entità del corrispettivo per il personale di cui al punto d),
primo comma, sono stabilite con deliberazione della Giunta
regionale.
4. L'istruttoria da effettuarsi dal nucleo di valutazione si
articola nei seguenti adempimenti:
a) valutazione dell'ammissibilità delle richieste con
riferimento ai requisiti di cui all'articolo 2, secondo comma;
b) valutazione di priorità delle richieste in funzione della
rilevanza sovracomunale dell'intervento, del suo carattere di
esemplarità, del tasso di disoccupazione esistente nei comuni
interessati dall'intervento, del più favorevole rapporto tra
capitale investito e risultati attesi, dell'opportunità di
privilegiare il completamento di progetti organici non ancora
ultimati;
a)
proposta, nei limiti delle disponibilità del Fondo,
del programma triennale degli interventi da effettuare, con
indicazione per ciascuno di essi:
1)
dei Comuni interessati;
2)
delle principali caratteristiche fisiche;
3)
della spesa prevista e della sua articolazione nel
triennio;
4)
delle persone da occupare - se trattasi di lavori
da eseguire in economia diretta - per tipo di mansione da
svolgere.
a)
proposta di inclusione di sentieri,
oggetto
degli interventi di cui all'articolo 1, primo comma, lettera a),
nell'elenco di cui all'articolo 2 della legge regionale 22 aprile
1986, n. 16.
5.
Il nucleo di valutazione provvede, inoltre:
a)
a proporre alla Giunta regionale il modello-tipo
delle richieste di cui all'articolo 2, terzo comma, lettera
a);
b)
a individuare i parametri di valutazione delle
richieste per definirne le priorità di cui all'articolo 3, quarto
comma, lettera b);
c)
a riferire annualmente alla Giunta regionale, un
mese prima del termine di cui all'articolo
35,
primo comma,
della legge regionale 7 dicembre 1979, n. 68, sullo
stato
di
attuazione dei programmi deliberati e sulle eventuali modifiche da
apportare ai medesimi;
d)
al coordinamento tecnico delle attività di cui
all'articolo
5,
terzo comma;
e)
ad acquisire le autorizzazioni dei competenti
organi regionali, ove
previste per legge, per l'esecuzione
degli interventi.
PRESIDENTE
: Se nessuno chiede la parola, metto in
votazione l'articolo 3 nel testo emendato testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 4:
Articolo 4
(Approvazione del programma di interventi)
1.
La Giunta regionale, sulla base dell'istruttoria di
cui all'articolo 3, quarto comma, delibera, entro 30 giorni dal
termine di cui all'articolo 2, primo comma, il programma triennale
degli interventi, ne specifica le modalità di attuazione, anche per
quanto concerne le attività formative di cui all'articolo
5,
terzo comma, approva la spesa complessiva per il triennio,
impegnandone la quota annuale in applicazione dell'articolo
55,
terzo comma, della legge regionale 7 dicembre
1979,
n.
68.
2.
La deliberazione che approva il programma di cui al
primo comma
è
pubblicata nel Bollettino Ufficiale della
Regione ed ha valore di dichiarazione di pubblica utilità,
indifferibilità e urgenza per le opere programmate.
PRESIDENTE
: Do lettura dell'emendamento all'articolo 4
presentato dal Consigliere Mafrica:
EMENDAMENTO N. 3
ART. 4
All'inizio del primo comma dell'articolo 4 sostituire "...la
Giunta regionale..." con "...il Consiglio regionale...".
PRESIDENTE
: Se nessuno chiede la parola, metto in
votazione l'emendamento all'articolo 4 presentato dal Consigliere
Mafrica:
ESITO DELLA VOTAZIONE
Presenti: 29
Votanti: 29
Favorevoli: 10
Contrari: 19
Il Consiglio non approva.
PRESIDENTE
: Do lettura dell'emendamento all'articolo 4
presentato dalla I Commissione:
EMENDAMENTO N. 4
ART. 4
Al primo comma dell'art. 4, dopo le parole "il programma
triennale degli interventi" sono aggiunte le parole "sentite le
Commissioni Consiliari competenti riunite in seduta
congiunta,".
PRESIDENTE
: Se nessuno chiede la parola, metto in
votazione l'emendamento all'articolo 4 presentato dalla I
Commissione testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'emendamento all'articolo 4
presentato dalla I e dalla V Commissione:
EMENDAMENTO N.
5
ART. 4
Il secondo comma dell'art. 4
è
sostituito dal
seguente:
"2. La deliberazione che approva il programma di cui al primo
comma è pubblicata nel Bollettino Ufficiale della Regione ed ha
valore di dichiarazione di pubblica utilità, indifferibilità e
urgenza per le opere programmate nonché di modificazione e
aggiornamento dell'elenco di cui all'articolo 2 della legge
regionale 22 aprile 1986, n. 16."
PRESIDENTE
: Se nessuno chiede la parola, metto in
votazione l'emendamento all'articolo 4 presentato dalla I e dalla V
Commissione:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 4 nel testo
emendato:
Articolo 4
(Approvazione del programma di interventi)
1. La Giunta regionale, sulla base dell'istruttoria di cui
all'articolo 3, quarto comma, delibera, entro 30 giorni dal termine
di cui all'articolo 2, primo comma, il programma triennale degli
interventi, sentite le Commissioni consiliari competenti riunite in
seduta congiunta, ne specifica le modalità di attuazione, anche per
quanto concerne le attività formative di cui all'articolo
5,
terzo comma, approva la spesa complessiva per il triennio,
impegnandone la quota annuale in applicazione dell'articolo
55,
terzo comma, della legge regionale 7 dicembre 1979, n.
68.
2. La deliberazione che approva il programma di cui al primo
comma è pubblicata nel Bollettino Ufficiale della Regione ed ha
valore di dichiarazione di pubblica utilità, indifferibilità e
urgenza per le opere programmate nonché di modificazione e
aggiornamento dell'elenco di cui all'articolo 2 della legge
regionale 22 aprile 1986, n. 16.
PRESIDENTE
: Se nessuno chiede la parola, metto in
votazione l'articolo 4 nel testo emendato testé letto:
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Cout, Dolchi, Mafrica, Millet, Tonino e
Viberti)
Il Consiglio approva.
PRESIDENTE
: Do lettura dell'articolo 5:
Articolo
5
(Realizzazione degli interventi in economia diretta)
1.
Gli interventi di cui all'articolo 1, lettere a) e
b), sono eseguiti in economia diretta dalla Regione mediante unità
operative di formazione e lavoro organizzate e dirette
rispettivamente dal servizio selvicoltura, difesa e gestione del
patrimonio forestale, d'intesa con la sovraintendenza per i beni
culturali e ambientali, e dalla sovrintendenza medesima.
2. Le unità operative di cui al primo comma provvedono allo
svolgimento di tutte le fasi necessarie per realizzare gli
interventi anzidetti, con particolare riguardo a quelle di rilievo
del territorio e dei manufatti che vi insistono, di progettazione,
assistenza tecnica ed esecuzione delle opere medesime.
3.
Le unità operative svolgono, altresì, attività
intese:
a) a fornire ai giovani di età inferiore a 29 o 25 anni,
rispettivamente in possesso del diploma di laurea o di scuola
secondaria di secondo grado, un supplemento di formazione
professionale eminentemente pratica - nei settori della
progettazione e direzione di opere attinenti alla valorizzazione
del territorio e degli antichi insediamenti - che consenta loro di
accedere al mercato del lavoro anche per l'esercizio di attività
autonome;
b) alla qualificazione o riqualificazione professionale della
manodopera per quanto concerne rispettivamente i giovani in cerca
di occupazione o i disoccupati di età superiore a 25 anni;
c)
a studiare e recuperare le antiche tecniche di
esecuzione degli interventi di cui al primo comma nonché a
ricercare e sperimentare nuove tecniche per la realizzazione degli
interventi medesimi.
4. Il personale delle unità operative, reperito tra le persone
in cerca di occupazione, con le modalità stabilite dalle vigenti
norme sul collocamento, è assunto - con contratto di diritto
privato, ai sensi dell'articolo 1, secondo comma, lettera c), della
legge 18 aprile 1962, n. 230 - per il solo periodo di durata
dell'intervento ed è remunerato nella misura stabilita dal vigente
contratto collettivo nazionale di categoria.
5. Il personale di cui al terzo comma, lettera a) è adibito ad
operazioni di rilievo del territorio e dei manufatti, che vi
insistono, di progettazione delle opere e di assistenza tecnica dei
lavori, ed è istruito e assistito da personale qualificato, anche
precario, della Amministrazione regionale, sotto la guida di
professionisti di provata esperienza all'uopo incaricati dalla
Giunta regionale. Ai professionisti medesimi può essere anche
affidata, ove necessario, la responsabilità della progettazione e
della direzione dei lavori.
6. Per la realizzazione degli impianti tecnologici relativi agli
interventi di cui all'articolo 1, primo comma, lettera b) il
servizio regionale responsabile degli interventi medesimi può
avvalersi di ditte specializzate.
7.
Per lo svolgimento delle attività formative di cui
al terzo comma, la Giunta regionale richiede il contributo
finanziario del Fondo Sociale Europeo e del Fondo di Rotazione di
cui all'articolo 25 della legge 21 dicembre 1978, n. 845.
PRESIDENTE
: Do lettura del primo emendamento all'articolo
5 presentato dalla I e dalla V Commissione:
EMENDAMENTO N. 6
ART.
5
Dopo il primo comma dell'art.
5
è aggiunto il seguente
nuovo comma:
"1 bis. Gli interventi sui sentieri inclusi nell'elenco di
cui all'articolo 2 della legge regionale 22 aprile 1986, n. 16,
sono eseguiti dal servizio competente d'intesa anche con l'ufficio
regionale per il turismo".
PRESIDENTE
: Se nessuno chiede la parola, metto in
votazione il primo emendamento all'art. 5 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti 1 (Viberti)
Il Consiglio approva.
PRESIDENTE
: Do lettura del secondo emendamento
all'articolo 5 presentato dalla I e dalla V Commissione:
EMENDAMENTO N. 7
ART.
5
Il sesto comma dell'art.
5 è
sostituito dal
seguente:
"6. Per la realizzazione della segnaletica dei sentieri di
cui all'articolo
1,
primo comma, lettera a), non inclusi
nell'elenco di cui all'art. 2 della legge regionale 22 aprile 1986,
n. 16, e per la realizzazione degli impianti tecnologici relativi
agli interventi di cui all'art. 1, primo comma, lettera b), i
servizi regionali responsabili degli interventi medesimi possono
avvalersi di ditte specializzate."
PRESIDENTE
: Se nessuno chiede la parola, metto in
votazione l'emendamento all'articolo 5 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 5 nel testo
emendato:
Articolo
5
(Realizzazione degli interventi in economia diretta)
1. Gli interventi di cui all'articolo 1, lettere a) e b), sono
eseguiti in economia diretta dalla Regione mediante unità operative
di formazione e lavoro organizzate e dirette rispettivamente dal
servizio selvicoltura, difesa e gestione del patrimonio forestale,
d'intesa con la sovraintendenza per i beni culturali e ambientali,
e dalla sovrintendenza medesima.
2. Gli interventi sui sentieri inclusi nell'elenco di cui
all'articolo 2 della legge regionale 22 aprile 1986, n. 16, sono
eseguiti dal servizio competente d'intesa anche con l'ufficio
regionale per il turismo.
3. Le unità operative di cui al primo comma provvedono allo
svolgimento di tutte le fasi necessarie per realizzare gli
interventi anzidetti, con particolare riguardo a quelle di rilievo
del territorio e dei manufatti che vi insistono, di progettazione,
assistenza tecnica ed esecuzione delle opere medesime.
4.
Le unità operative svolgono, altresì, attività
intese:
a)
a fornire ai giovani di età inferiore a 29 o 25
anni, rispettivamente in possesso del diploma di laurea o di scuola
secondaria di secondo grado, un supplemento di formazione
professionale eminentemente pratica - nei settori della
progettazione e direzione di opere attinenti alla valorizzazione
del territorio e degli antichi insediamenti - che consenta loro di
accedere al mercato del lavoro anche per l'esercizio di attività
autonome;
b)
alla qualificazione o riqualificazione
professionale della manodopera per quanto concerne rispettivamente
i giovani in cerca di occupazione o i disoccupati di età superiore
a 25 anni;
c)
a studiare e recuperare le antiche tecniche di
esecuzione degli interventi di cui al primo comma nonché a
ricercare e sperimentare nuove tecniche per la realizzazione degli
interventi medesimi.
5.
Il personale delle unità operative, reperito tra le
persone in cerca di occupazione, con le modalità stabilite dalle
vigenti norme sul collocamento, è assunto - con contratto di
diritto privato, ai sensi dell'articolo 1, secondo comma, lettera
c), della legge 18 aprile 1962, n. 230 - per il solo periodo di
durata dell'intervento ed è remunerato nella misura stabilita dal
vigente contratto collettivo nazionale di categoria.
6. Il personale di cui al terzo comma, lettera a) è adibito ad
operazioni di rilievo del territorio e dei manufatti, che vi
insistono, di progettazione delle opere e di assistenza tecnica dei
lavori, ed è istruito e assistito da personale qualificato, anche
precario, della Amministrazione regionale, sotto la guida di
professionisti di provata esperienza all'uopo incaricati dalla
Giunta regionale. Ai professionisti medesimi può essere anche
affidata, ove necessario, la responsabilità della progettazione e
della direzione dei lavori.
7.
Per la realizzazione della segnaletica dei sentieri
di cui all'articolo 1, primo comma, lettera a), non inclusi
nell'elenco di cui all'art. 2 della legge regionale 22 aprile 1986,
n. 16, e per la realizzazione degli impianti tecnologici relativi
agli interventi di cui all'art. 1, primo comma, lettera b), i
servizi regionali responsabili degli interventi medesimi possono
avvalersi di ditte specializzate.
8.
Per lo svolgimento delle attività formative di cui
al terzo comma, la Giunta regionale richiede il contributo
finanziario del Fondo Sociale Europeo e del Fondo di Rotazione di
cui all'articolo 25 della legge 21 dicembre 1978, n. 845.
PRESIDENTE
: Se nessuno chiede la parola, metto in
votazione l'articolo 5 nel testo emendato testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 6:
Articolo 6
(Realizzazione degli interventi mediante appalto)
1. Gli interventi di cui all'articolo 1, lettera c), sono
eseguiti, mediante appalto, a cura dei competenti servizi
dell'assessorato dei lavori pubblici, sulla base degli elaborati
esecutivi di cui all'articolo 2, terzo comma.
PRESIDENTE
: Se
nessuno chiede la parola, metto in
votazione l'articolo 6 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 7:
Articolo 7
(Controllo di
attuazione del programma)
1. La Giunta regionale riferisce annualmente al Consiglio
sullo stato di attuazione del programma di cui all'articolo 4 entro
il termine indicato all'articolo 35, primo comma, della legge
regionale 7 dicembre 1979, n. 68 e sulle implicazioni che esso
comporta in relazione alle decisioni di bilancio.
PRESIDENTE
: Se nessuno chiede la parola, metto in
votazione l'articolo 7 teste letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 8:
Articolo 8
(Connessioni con altre leggi regionali)
1.
I sentieri interessati dagli interventi di cui
all'articolo 1, primo comma, lettera a) sono iscritti d'ufficio,
dall'assessorato competente, nell'elenco di cui all'articolo 2,
secondo comma, della legge regionale 22 aprile 1986, n. 16, e
formano oggetto degli interventi di cui all'articolo 3, primo
comma, della legge medesima.
2.
A partire dall'anno 1987 sono escluse dal programma
di cui all'articolo 11, primo comma, della legge regionale 11
aprile 1984, n. 6, le opere indicate all'articolo 1, primo comma,
lettera c).
PRESIDENTE
: Do lettura dell'emendamento all'articolo 8
presentato dalla I e dalla V Commissione:
EMENDAMENTO N. 8
ART. 8
Il primo comma dell'art. 8 è soppresso.
PRESIDENTE
: Se nessuno chiede la parola, metto in
votazione l'emendamento all'articolo 8 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 8 nel testo
emendato:
Articolo 8
(Connessioni con altre leggi regionali)
1. A partire dall'anno 1987 sono escluse dal programma di cui
all'articolo 11, primo comma, della legge regionale 11 aprile 1984,
n. 6, le opere indicate all'articolo 1, primo comma, lettera
c).
PRESIDENTE
: Se nessuno chiede la parola, metto in
votazione l'articolo 8 nel testo emendato testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 9:
Articolo 9
(Norma transitoria)
1.
Il termine di cui all'articolo 2, primo comma, è
fissato per l'anno 1986 in quindici giorni dall'entrata in vigore
della presente legge.
2.
Per l'anno 1986 si prescinde dal requisito di cui
all'articolo 2, secondo comma, lettera d), punto
5).
PRESIDENTE
: Se nessuno chiede la parola, metto in
votazione l'articolo 9 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 10:
Articolo 10
(Norme finanziarie)
1.
Per l'attuazione del programma triennale 1986/1988
del Fondo regionale investimenti occupazione, in relazione alle
richieste da presentare nel 1986, è autorizzata per il triennio
1986/1988 la spesa complessiva di lire 30 miliardi, di cui lire 8
miliardi per l'anno 1986; alla determinazione delle singole quote
per gli anni 1987 e 1988 si provvede con la legge finanziaria di
cui all'articolo 19 della legge regionale 7 dicembre 1979, n.
68.
2.
L'onere di lire 8 miliardi relativo all'anno 1986
ed i corrispondenti oneri per gli anni 1987 e 1988 graveranno sul
capitolo 22890 che si istituisce nel bilancio di previsione della
Regione per l'anno 1986 con la descrizione: "Spese per l'attuazione
dei programmi triennali relativi al Fondo regionale investimenti
occupazione per interventi di interesse locale" e sul
corrispondente capitolo di bilancio per gli anni
successivi.
3.
Alla copertura dell'onere di cui al primo comma si
provvede:
a)
per l'anno 1986, mediante riduzione di pari importo
del capitolo 50150 "Fondo globale per il finanziamento di spese per
ulteriori programmi di sviluppo (spese di investimento) - Allegato
n. 8: interventi a carattere generale - del bilancio di previsione
della Regione per l'anno 1986.
b)
per gli anni 1987 e 1988 mediante utilizzo per lire
22 miliardi delle risorse disponibili iscritte al programma 3.2
"Altri oneri non ripartibili" del bilancio pluriennale
1986/1988.
4.
I finanziamenti dei programmi relativi alle
richieste da presentare negli anni successivi al 1986 sono
determinati dalla legge finanziaria di cui all'articolo 19 della
legge regionale 7 dicembre 1979, n. 68.
PRESIDENTE
: Se nessuno chiede la parola, metto in
votazione l'articolo 10 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 11:
Articolo 11
(Variazioni di bilancio)
1. Al bilancio di previsione della Regione per l'anno 1986
sono apportate le seguenti variazioni:
parte spesa
variazione in diminuzione
cap. 50150 "Fondo globale per il finanziamento di spese per
ulteriori programmi di sviluppo (spese di investimento)
Lire 8.000.000.000
variazione in aumento
cap. 22890 (di nuova istituzione) "Spese per l'attuazione dei
programmi triennali relativi al Fondo regionale investimenti
occupazione per interventi di interesse locale" (L.R)
Lire 8.000.000.000
PRESIDENTE
: Se nessuno chiede a parola, metto in
votazione l'articolo 11 teste letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Do lettura dell'articolo 12:
Articolo 12
(Dichiarazione d'urgenza)
1. La presente legge
è
dichiarata urgente ai sensi del
terzo comma dell'articolo 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
PRESIDENTE
: Se nessuno chiede la parola, metto in
votazione l'articolo 12 testé letto:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Viberti)
Il Consiglio approva.
