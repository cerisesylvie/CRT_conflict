Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 978 del 10 dicembre 1984 - Resoconto
OGGETTO N. 978/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
PRESIDENTE:
Ha chiesto di parlare il. Presidente della
Giunta, ne ha facoltà.
ROLLANDIN - (U.V.):
Pour savoir si on peut faire l'objet
n° 11 avant de présenter le bilan.
PRESIDENTE:
C'è la proposta di inversione dell'ordine del
giorno avanzata dal Presidente della Giunta per procedere alla
discussione dell'oggetto n. 11. La metto in approvazione:
Approvato all'unanimità
PRESIDENTE:
Si procede dunque alla discussione
dell'oggetto n. 11 all'ordine del giorno.
Oggetto n. 6858 in data 9 novembre 1984
:
Esecuzione di lavori di sistemazione idraulica del torrente
Castello nel Comune di Quart - Approvazione del progetto di n. 4°
lotto di lavori - Approvazione ed impegno di spesa - Appalto dei
lavori a licitazione privata.
PRESIDENTE: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 6928 in data 9 novembre 1984:
Ditta
Balzano s.r.l. - Locazione di stabilimento industriale e
finanziamento di attività produttiva - Approvazione dello schema di
convenzione.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Questa convenzione pone un problema
generale. Come Consiglio avevamo votato una Commissione speciale
che fra gli altri compiti aveva anche quello di dare un parere
all'Assessore su tutto quello che succedeva nell'ambito della
politica industriale della Valle d'Aosta. Quindi il Consiglio si
trova oggi a dover ratificare una delibera di Giunta senza che ci
sia stata da parte di quest'ultima una consultazione. Questo fatto,
insieme ad altre notizie che si leggono sui giornali, pone una
questione generale, almeno per quanto riguarda il nostro Gruppo, e
cioè quale ruolo può avere quella Commissione speciale quando i
suoi stessi membri devono apprendere certi avvenimenti dai
giornali, o conoscerli quando la Giunta viene in Consiglio con una
delibera.
Per queste ragioni ci asterremo su questa ratifica, perchè non
siamo stati messi in condizione di verificare la validità di questa
iniziativa, e sarà nella responsabilità della Giunta e
dell'Assessore di aver fatto un buon lavoro oppure no.
Vorremmo porre due domande. La prima: di questa società Balzano,
che doveva essere una società per azioni, si prevede quanto
capitale sociale impegnerà? La seconda: quanto potrà costare la
ristrutturazione degli stabilimenti, dal momento che non se n'è
vista una quantificazione. Come in questo caso, già in altre
occasioni abbiamo potuto constatare che, viene fatta una
convenzione a priori - questo almeno a livello di Consiglio, mentre
non so cosa si faccia nell'ambito della Giunta - senza sapere
quanto può costare alla regione ristrutturare una volta in più
questi stabilimenti, che penso ne abbiano già subito di precedenti.
Quindi vorremmo sapere cosa viene a costare alla Regione la
ristrutturazione dei capannoni messi a disposizione da questa
ditta.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Direi, prendendo a riferimento il
nome della società, che questo è un fatto balzano nel senso che è
un provvedimento estemporaneo. Dopo alcune dichiarazioni fatte in
sede di Consiglio si era ravvisata da parte della Giunta la
necessità di procedere in maniera più organica all'insediamento di
nuove ditte in Valle d'Aosta, collegandolo ad un fatto meno
episodico rispetto al passato. Era stata nominata anche una
Commissione "ad hoc", come ha appena ricordato il Consigliere
Millet, che doveva esaminare il problema nella sua interezza.
Adesso scopriamo che al posto dell'Alluver arriva questa ditta
Balzano. Credo che a segretezza sia un fatto dovuto quando si ha a
che fare con Ditte che hanno l'opportunità di venire in Valle
d'Aosta o di andare anche da altre parti, tuttavia credo che un
minimo di informazione non sarebbe stata di troppo. Avevamo
sollevato questo problema in precedenti riunioni: questa mappa è un
oggetto sempre più misterioso dal quale periodicamente si
estrapolano alcune soluzioni, e poi in maniera del tutto
estemporanea le si presenta al Consiglio. Dopo aver fatto alcune
affermazioni di principio, ci troviamo ora ad affrontare il
problema della industrializzazione in Valle d'Aosta in termini che
già in passato avevamo definito sbagliati e non pertinenti ad una
politica di incentivazione industriale.
Questo ci lascia molto perplessi anche perchè in sede di
Commissione l'Assessore aveva mantenuto un atteggiamento
estremamente riservato su richieste specifiche del nostro Gruppo
circa insediamenti Olivetti in Valle. Poi abbiamo appreso dal
giornale che fortunatamente gli insediamenti ci saranno, anzi ai
due della Olivetti si aggiungerà uno della Ronson - la notizia è di
ieri - per cui la cosa ci può anche star bene, sebbene perduri un
rapporto di tipo diverso fra la Giunta ed il Consiglio: la prima
procede e il secondo deve ratificare. Questo atteggiamento lo
abbiamo criticato in passato e lo critichiamo adesso mentre ci
viene presentata questa nuova convenzione che non si sa come si
agganci a tutti gli altri processi di insediamento in Valle di
nuove ditte, nè sappiamo dove si collochi e con quali garanzie;
siamo di fronte ad una politica nei confronti dell'occupazione, del
tutto episodica.
Questo discorso sembrava fosse superato con l'insediamento della
Commissione speciale per l'Occupazione e per l'Industria, mentre
invece siamo al punto di prima.
PRESIDENTE:
Ha chiesto di parlare l'Assessore Lanivi, ne
ha facoltà.
LANIVI ( A.D.P.):
Mi pare che le questioni poste siano
diverse. Una è di metodo, e su questa a risposta è già parzialmente
fornita perchè con la prossima riunione della Commissione
competente sarà mia premura presentare una mappa che, non volendo
usare questo termine, possiamo chiamare inventario delle attuali
richieste selezionate dalla Giunta. La Commissione è già stata
convocata per venerdì ed in quella occasione esamineremo le
proposte che abbiamo in cantiere.
Per quanto riguarda gli episodi positivi registrati
recentemente, devo sottolineare che essi sono frutto di un
precedente esame e quindi rappresentano la conclusione di
trattative già avviate. Mi riferisco in modo particolare al
discorso aperto con l'Olivetti, che era già stato concordato, per
cui si è arrivati alla firma di un protocollo d'intesa a cui
seguirà una convenzione che specificherà nel dettaglio i termini
dell'accordo.
Sia il contenuto del protocollo d'intesa che l'ipotesi di
continuazione del rapporto con l'Olivetti saranno illustrati prima
alla Commissione competente. Quindi, ripeto, quello che è stato
reso noto è semplicemente la sottoscrizione di un protocollo
d'intesa fra Regione-Olivetti.
Per quanto riguarda l'azienda Balzano che verrà ad insediarsi
negli stabilimenti Alluver, tengo a precisare che il Governo
regionale ha agito tenendo conto della situazione urgente e del
tutto particolare in cui si trova quell'azienda, e della necessità
di inserire nuovi insediamenti industriali in una attività che da
molto tempo era cessata in quel di Verrès. Si tratta certamente di
una responsabilità dell'Amministrazione regionale; d'altra parte la
ditta risponde a tutti i requisiti che poniamo alle aziende, e da
essa ci aspettiamo un'attività che abbia un futuro. Tengo a
precisare che la futura configurazione aziendale rientra in quelle
prospettive di aziende medio e Medio. piccole. Inoltre, e mi
rivolgo al Consigliere Millet, in questo caso l'intervento
regionale di adattamento e di ristrutturazione del fabbricato sarà
contenuto in quanto l'azienda che viene ad inserirsi riutilizza il
macchinario ed il fabbricato così com'è, a parte riammodernamento
degli impianti ed alcune opere secondarie. Oggi non è possibile
quantificare con precisione l'intervento regionale; in quanto altre
aziende si stabiliranno nello stabilimento Alluver: per esempio è
difficile al momento quantificare la ripartizione dei locali di
ufficio da assegnare a questa o a quell'altra azienda. Vorrei
sottolineare che questo rappresenta soltanto un primo passo
dell'inserimento nell'ex attività Alluver. Infatti la Regione sta
concludendo le trattative che si ritiene andranno in porto in breve
tempo, con una seconda azienda che dovrebbe recuperare la
produzione dei bins, per cui al posto dell'ex Alluver, che ha
cessato la sua attività, si insedierebbero delle attività più
ridotte, tali da ristrutturare completamente le caratteristiche
aziendali dell'Alluver. Comunque, venerdì, in occasione della
riunione della III- Commissione, competente in materia, farà una
illustrazione più dettagliata e chiara sia dell'insediamento
industriale oggetto di questa deliberazione, sia della ultimazione
della trattativa con un secondo gruppo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Prendo atto con soddisfazione che
l'Assessore ha avallato quelle che erano le nostre critiche sul
metodo e mi auguro che con la prossima seduta della Commissione si
inizi un lavoro di tipo sostanzialmente diverso. Il problema è
grave e necessità di un approfondimento in tutti i suoi aspetti che
presentano delle difficoltà non certo irrilevanti.
Per quanto riguarda il giudizio su questa delibera, ben venga
tutto quello che serve ad evitare un accentuarsi del fenomeno della
disoccupazione, però siamo a delle garanzie minime. L'intervento
della Regione, anche tramite la Finaosta, è di nuovo massiccio; un
riscontro sul piano occupazionale non esiste; dice l'Assessore che
l'Alluver verrà scorporata in tante piccole unità e verrà gestita
in maniera diversa. Torniamo così al discorso che facevo nel mio
precedente intervento: ci troviamo ad orientarci in un settore che
presenta senz'altro delle difficoltà con una mappa che è ancora
tutta da definire. L'Assessore propone almeno il cambio della
denominazione: ci siamo sciacquati un po' la bocca con la parola
mappa, d'ora in avanti, in omaggio al nuovo Assessore parleremo di
inventario e procederemo in modo più sollecito. L'Assessore
Pollicini aveva la sua mappa, l'Assessore Lanivi ha d'ora in poi il
suo inventario; speriamo che tra i due qualcosa produca di più.
Aggiungo solo che, essendo la nuova società Balzano produttrice
di casalinghi, di vasche refrigeranti e di bidoni, non vorrei che
il primo bidone della nuova produzione venisse offerto poi
all'Amministrazione regionale.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
L'Assessore Lanivi si è impegnato a
discutere si questi problemi in sede di Commissione competente.
Pertanto come Gruppo prendiamo atto di questa volontà politica
della Giunta e come Gruppo politico faremo i passi necessari, visto
che non è più giustificata l'esistenza di questa Commissione
speciale.
Ha ragione il Consigliere Torrione: anche noi a suo tempo
abbiamo fatto la nostra battaglia in Commissione e ribadisco che si
doveva fare una scelta prima piuttosto che aspettare gli eventi.
Per il futuro, sarebbe opportuno razionalizzare il lavoro del
Consiglio.
Per quanto concerne il contenuto specifico, ci asteniamo perchè
non siamo stati messi in condizione di poter dare la nostra
valutazione e i nostri suggerimenti; riteniamo che prima di stilare
la convenzione si avrebbero dovuto avere i dati sulla
ristrutturazione, perchè è già specificato al punto 1.2 della
convenzione quello che la Regione deve dare in comodato e poi in
locazione a questa società. Era opportuno quantificare, almeno in
linea di massima, prima di stipulare la convenzione, quello a cui
la Regione andava incontro, oltre al miliardo che si dà come
finanziamento con garanzia e così via. Per il futuro siamo del
parere che sia bene mettere nero su bianco su quello che comporta
una scelta anche in termini finanziari per la Regione, per evitare
che poi i bidoni siano tirati alla Regione Valle d'Aosta.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti, ne ha
facoltà.
LANIVI - (A.D.P.):
Si può anche giocare sui termini e
fare dello spirito; da parte mia non scendo a questi livelli e non
mi pare neppure opportuno. Intervengo solo per mettere le cose in
chiaro visto che molto probabilmente qualcuno non ha nemmeno letto
completamente la deliberazione proposta ed è stato perfino
affermato che non esistono impegni da parte dell'azienda per quanto
riguarda l'occupazione. Al contrario non solo i termini sono
quantificati, ma sono stabiliti con una certa precisione anche i
volumi occupazionali che l'azienda si impegna ad assumere in base a
questa convenzione. Li voglio ripetere perchè non vorrei che il
Consiglio ne avesse una impressione stravolta: 11 unità a 60 giorni
dalla convenzione che saliranno a 20 a 150 giorni dalla stessa ed a
30 unità entro 240 giorni. Per quanto riguarda i rapporti con la
Commissione speciale, devo dire che nell'unica riunione a cui ho
partecipato, da quando ho la responsabilità di questo Assessorato,
ho ribadito la mia disponibilità che sottolineo nuovamente oggi, a
lavorare nella Commissione. Se ho fatto riferimento alla prossima
riunione della III Commissione è stato perchè ci sarà anche il
Presidente della Commissione speciale. In quella sede potremmo
definire le modalità di coinvolgimento della Commissione speciale e
fissare sul calendario anche degli incontri con la III^
Commissione. Infatti mi è parso opportuno richiamare in questa sede
il rapporto prioritario che deve esserci con la competente
Commissione permanente regionale.
Per quanto riguarda le battute di spirito, mi riservo di farne
tesoro nelle prossime riunioni di Consiglio.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 18
Favorevoli 18
Astenuti 9 (Aloisi, Bajocco, Baldassarre, Breuvé, Dolchi,
Mafrica, Millet, Pascale e Torrione)
Il Consiglio approva
Oggetto n. 6992 in data 16 novembre 1984:
Concessione e liquidazione di contributi regionali a favore di
Consorzi
di miglioramento fondiario nelle spese di gestione
e di esercizio per il secondo semestre 1984. Approvazione e
finanziamento di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Dal momento che si danno dei
contributi ai Consorzi, vorrei sapere la percentuale di tali
stanziamenti rispetto a quelli richiesti.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Il s'agit là d'une contribution aux
Consortiums qui sont indiqués dans la délibération et ceci est la
conséquence d'une autre délibération approuvée déjà en 1972. A ce
moment-là on avait décidé que pour les oeuvres qui recevaient une
contribution du F.E.O.G.A. et du Ministère de l'Agriculture,
l'Administration régionale serait intervenue en faveur des
Consortiums, qui devaient faire des emprunts pour couvrir la
différence entre les contributions données et le montant de
l'oeuvre. Les Consortiums ont des échéances au 31 décembre 1984 et
donc l'intervention est pour le remboursement des intérêts du 100%,
sauf que pour le Consortium du Vallon d'Urtier de Doues, de
Champillon et de la Conca de By, qui ont 5% à leur charge.
PRESIDENTE:
Pongo in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7004 in data 16 novembre 1984:
Lavori di costruzione difesa spondale e strada arginale, in
sinistra del fiume Dora Baltea, a protezione e servizio della zona
industriale "D" 2 di Pont-Saint-Martin, dalla sezione 1 alla
sezione 5 - Appalto dei lavori a licitazione privata - Approvazione
ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7005 in data 16 novembre 1984:
Lavori di costruzione di un viadotto in località Trambesère del
Comune di Pontboset e dei relativi accordi stradali tra le
progressive chilometriche 8+147 e 8+890 della strada regionale n. 2
di Champorcher - Approvazione di perizia suppletiva - Approvazione
ed impegno di spesa - Proroga alla data di ultimazione.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7008 in data 16 novembre 1984
:
Lavori di ampliamento della scuola elementare di Plan Felinaz in
Comune di Charvensod - Approvazione di perizia suppletiva -
Approvazione di nuovi prezzi - Approvazione ed impegno di
spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Si tratta qui di una perizia
suppletiva molto rilevante rispetto all'importo di aggiudicazione
d'asta, che era stato di 546 milioni con un ribasso del 18,43%,
equivalente a 123 milioni. Adesso con questa perizia suppletiva i
lavori conglobano tutto il ribasso che c'era stato e portano una
cifra ancora superiore: la perizia suppletiva è infatti di 229
milioni.
A nostro giudizio 229 milioni su più di 400 è per noi una
quantità molto rilevante, pertanto voteremo contro la
deliberazione.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Solo per spiegare quali sono stati i
motivi che hanno portato ad una perizia suppletiva così cospicua.
Tengo a precisare che si tratta di lavori di ristrutturazione di un
edificio esistente, nel quale il progetto era mancante di alcune
parti, e poi si è trattato per la maggior parte di lavori in più,
richiesti espressamente dal Comune, che hanno permesso di
utilizzare altri locali nello stesso edificio.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 26
Votanti 22
Favorevoli 17
Astenuti 4 (Baldassarre, Breuvé, Pascale e Torrione)
Contrari 5
Il Consiglio approva
Oggetto n. 7009 in data 16 novembre 1984
:
Lavori di straordinaria manutenzione del Palazzetto dello Sport in
Comune di Saint-Vincent - Esecuzione dei lavori in economia diretta
- Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Se la memoria non mi inganna, non
sono più di due-tre anni che è stata fatta la piscina di
Saint-Vincent; adesso qui si dice che ci sono delle "infiltrazioni
in corrispondenza della piscina scolastica ed altre minori, da
sostituire gli armadietti portabiti degli spogliatoi, completamente
ossidati e corrosi dall'umidità, da rifare i canali da fumo esterni
in lamiera che per fenomeni di corrosione costituiscono grave
pericolo di crollo".
Mi chiedo com'è possibile che al momento della progettazione e
dell'arredamento di una struttura di questo tipo non si facciano le
cose in modo tale da garantire almeno dieci anni di vita
tranquilla. Vorrei avere delle spiegazioni in merito.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Devo precisare che per quanto riguarda i
camini, nel capitolato di appalto per l'aggiudicazione dei lavori
erano previsti dei camini in lamiera che effettivamente hanno
raggiunto il loro termine di vita, che è grosso modo quello che si
è verificato. Si doveva già prevedere allora camini in acciaio
inossidabile, cioè come quelli che si vanno ad inserire con questi
lavori. Per un criterio di risparmio furono utilizzati dei
materiali più degradabili che sono arrivati alla fine della loro
funzione.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 25
Votanti 16
Favorevoli 16
Astenuti 9 (Bajocco, Baldassarre, Breuvé, Dolchi, Mafrica,
Millet, Pascale, Riccarand e Torrione)
Il Consiglio approva
Oggetto n. 7070 in data 16 novembre 1984:
Concessione di un secondo contributo al Comitato organizzatore
di una gara di slalom femminile, valida per la Coppa del Mondo FIS,
in programma a Courmayeur per il 1° dicembre 1984 - Approvazione e
liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 25
Votanti 24
Favorevoli 24
Astenuti 1 (Riccarand)
Il Consiglio approva
Oggetto n. 7075 in data 16 novembre 1984:
Concessione e liquidazione di un contributo di lire 3.000.000
alla Pro Loco di Verraues.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7104 in data 16 novembre 1984:
Concessione di un contributo di lire 15.000.000 per
l'organizzazione, in Donnas, della "Fiera del legno di Donnas" -
Impegno e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 7165 in data 16 novembre 1984
:
Sottoscrizione di capitale azionario della S.p.A. CO.IN.CA. -
Conferimento di incarico fiduciario alla FINAOSTA S.p.A. ai sensi
dell'articolo 5 della Legge regionale 24.6.1982, n. 16.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Viene detto nella delibera che
l'aumento di un miliardo del capitale delle società CO.IN.CA, "si è
reso opportuno a fronte di necessità finanziarie conseguenti
all'aumento del dollaro, valuta richiesta per il pagamento delle
materie prime;". A me risulta che stanno ancora facendo lo
stabilimento, per cui vorrei sapere se stanno acquistando già
adesso per il futuro, quindi per l'immagazzinaggio, oppure se
questa ditta produce in qualche altra parte della Valle o
dell'Italia e pertanto ha bisogno di materie prime.
Oltre a questo, vorrei sapere qual è l'andamento dei lavori e
quando si prevede in linea di massima l'apertura dello
stabilimento.
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Evidentemente questa ditta produce da
altre parti, tant'è vero che il personale residente in Valle
d'Aosta si reca quotidianamente a Borgaro dove questa ditta ha lo
stabilimento, in attesa di trasferirsi a Verrès non appena saranno
terminati i lavori. La motivazione è proprio quella riportata in
delibera, perchè il dollaro dal giugno 1983, periodo in cui era
quotato L. l.510, è passato al settembre 1984. a L. 1.867, con un
aumento del 24% circa. Poichè la materia prima viene esclusivamente
pagata in dollari e, fra la data di acquisto della materia e
dell'incasso, cioè da quando la materia prima viene lavorata a
quando avviene il ritorno, passano almeno tre-quattro mesi, si
capisce come l'esborso finanziario sia notevole.
Ne consegue che la CO.IN.CA, ha bisogno di liquidità ed ha
pensato di aumentare il proprio capitale azionario, facendolo
passare da 3 a 4 miliardi. Ora, poichè la Regione, per una
precedente convenzione, compartecipa alla società con il 33% delle
azioni, è naturale che essa faccia la sua parte in questo aumento
di capitale, sottoscrivendo nella misura massima del 35%,
naturalmente a condizione che prima il versamento venga effettuato
dalla società stessa
Per quanto riguarda invece lo stato dei lavori, penso che il mio
collega, Assessore Fosson, sia più in grado di me di dare delle
risposte precise.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Ci asteniamo su questa delibera perchè
ci pare strano che si vada a finanziare attività fuori Valle.
Inoltre ho l'impressione che questa ditta abbia tutto l'interesse a
mantenere la sua attività a Borgaro.
Ritengo che sia stato poco opportuno accettare questa procedura
in cui la Regione finanzia, con questo aumento di capitale, una
produzione là dove essa già esiste. Inoltre tale procedura ci pare
poco corretta anche ai fini della creazione di nuovi posti di
lavoro in Valle.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 24
Votanti 16
Favorevoli 16
Astenuti 8 (Bajocco, Baldassarre, Breuvé, Dolchi, Mafrica,
Millet, Pascale e Torrione)
Il Consiglio approva
Oggetto n. 7184 in data 22 novembre 1984
:
Lavori di costruzione del primo tronco - dalla sezione 1 alla
sezione 102 - della pista forestale collegante le località "Turille
- Premu" in Comune di Jovençan - Appalto a licitazione privata -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 7185 in data 22 novembre 1984:
Lavori di costruzione della pista forestale al servizio degli
alpeggi comunali nel Comune di Charvensod - primo tronco -
"Gorres-Vaco" - Appalto a licitazione privata - Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 7186 in data 22 novembre 1984:
Lavori di costruzione del proseguimento e ultimazione della
pista forestale "Poss-Comba de l'Enfer Bren", in Comune di Gressan
- Appalto a licitazione privata - Approvazione ed impegno della
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 7204 in data 22 novembre 1984:
Lavori di pavimentazione in conglomerati bituminosi di strade
comprese nel lotto n. 14/84 - Approvazione di perizia suppletiva -
Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Qui si erano affidati lavori alla
CO.GE.CO per 96 milioni per bitumature, adesso c'è una perizia
suppletiva di 30 milioni. Siccome si presume che quando sono stati
affidati i lavori si sapesse più o meno quali piazzali, quali
strade si volevano rifare, non si capisce come mai aumenti di oltre
il 30% l'importo dei lavori.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Il Consigliere Mafrica sa benissimo che
le richieste dei Comuni sono sempre almeno 3-4 volte quello che la
Regione riesce poi ad appaltare, per cui quando la Regione si trova
nella disponibilità finanziaria di eseguire dei lavori in più
rispetto a quelli appaltati e preventivati lo fa ben volentieri.
Qui si tratta di mq. in più di asfalto proprio per soddisfare le
richieste dei Comuni, senza con questo averle assolte appieno
perchè ovviamente continuano ad essercene.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 25
Votanti 24
Favorevoli 24
Astenuti 1 (Riccarand)
Il Consiglio approva
Oggetto n. 7205 in data
22
novembre
1984:
Lavori di costruzione di un tronco della fognatura
intercomunale di DonnasPont-Saint-Martin - Aggiudicazione mediante
trattativa privata all'Impresa ISAF di Champdepraz - Approvazione
ed impegno di spesa.
PRESIDENTE:
Ha chiesto di
parlare il Consigliere
Mafrica, ne ha facoltà.
MAFRICA - (P.C.I.):
Da quando la Giunta mi ha insegnato
che esiste una legge che obbliga al 5% di ribasso le imprese che si
vedono aggiudicare i lavori a trattativa privata, ogni volta faccio
l'osservazione. Però qui continuano ad arrivare le delibere fatte
in questo modo: se è una trattativa privata, i lavori non
rappresentano esattamente un altro lotto, ma sono nella zona;
eppure non si pratica il ribasso aggiuntivo del 5%.
Invito a Giunta a provvedere al rispetto di quella norma. Ci
asteniamo su questa delibera perchè la Giunta, pur conoscendo
l'esistenza di questa norma, continua a non applicarla.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
E' una trattativa privata. Come il
Consigliere Mafrica saprà, sono lavori appaltati dal Comune che
riguardano una arginatura ed una strada. Lo 0,39% di ribasso
previsto è fatto su prezzi "ad hoc", quindi non c'è nemmeno un
legame fra un appalto e l'altro: uno è del Comune l'altro è della
Regione, non erano prezzi previsti nell'appalto del Comune.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 24
Votanti 16
Favorevoli 16
Astenuti 8 (Bajocco, Baldassarre, Dolchi, Mafrica, Millet,
Pascale, Riccarand e Torrione)
Il Consiglio approva
Oggetto n. 7206 in data 22 novembre 1984:
Lavori di allargamento e rettifica della strada regionale n. 5
di Antagnod - primo tronco - Approvazione del progetto di stralcio
dei lavori a licitazione privata - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità.
Oggetto n. 7211 in data 22 novembre 1984:
Concessione e liquidazione di un contributo di L. 4.450.000 al
Comune di Charvensod nelle spese di costruzione dell'acquedotto del
Pont-Suaz - Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 7212 in data 22 novembre 1984:
Concessione di un contributo di lire 3.000.000 al Sig. Conchâtre
Piero di Saint-Pierre per la costruzione di un fontanile coperto in
frazione Bussan du Milieu - Approvazione e finanziamento di
spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se questo fontanile che
sembrerebbe costruito da un privato resta poi al servizio
dell'intera frazione.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
In effetti è un presupposto perchè il
privato possa avere il contributo, per cui sicuramente resta di uso
pubblico.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7213 in data 22 novembre 1984:
Concessione di un contributo di lire 13.960.000 al Sig. Dayne"
Oreste nelle spese di costruzione dell'acquedotto per la località
Nivolet in Comune di Valsavarenche - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7225 in data 22 novembre 1984:
Lavori di sistemazione di una frana interessante la strada
comunale di Losanche in Comune di Valtournenche - Appalto dei
lavori a licitazione privata - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7233 in data 22 novembre 1984:
Lavori di costruzione della strada interna della Frazione Bellun
in Comune di Sarre - Appalto dei lavori a licitazione privata -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7245 in data
22
novembre
1984:
Concessione di un contributo di lire 5.000.000
alla sezione valdostana dell'associazione di amicizia, solidarietà
e scambi culturali con il Nicaragua - Approvazione e liquidazione
di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se questa deliberazione
ha passato l'esame della Commissione di Coordinamento.
PRESIDENTE:
In risposta al Consigliere Mafrica, devo dire
che a noi non risulta ancora. Metto in approvazione la ratifica
della deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Contrari 1
Il Consiglio approva
Oggetto n. 7256 in data
22
novembre
1984:
Approvazione di un intervento finanziario di lire
58.125.000 a favore del Liceo Linguistico Courmayeur s.r.l. per
l'anno scolastico 1984/85.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
