Classificazione
ALPINISMO



Oggetto del Consiglio n. 2623 del 5 aprile 2007 - Resoconto
OGGETTO N. 2623/XII - Disegno di legge: "Disposizioni in
materia di organizzazione del Soccorso alpino valdostano".
Articolo 1
(Finalità e oggetto)
1. La presente legge disciplina l'organizzazione del soccorso
in montagna nell'ambito del territorio regionale, settore cui la
Regione, anche in relazione alle caratteristiche fisiche del
proprio territorio, riconosce preminente funzione di pubblico
interesse.
2. Gli ambiti di attività del servizio di soccorso in
montagna consistono, in particolare:
a) nel concorso alla vigilanza e alla prevenzione degli
incidenti in ambiente montano;
b) nel concorso all'individuazione dei rischi in ambiente
montano e nella determinazione delle zone del territorio soggette a
rischio;
c) nella promozione e nell'attuazione di iniziative tese alla
sensibilizzazione, alla divulgazione della sicurezza in montagna e
alla conoscenza dell'attività del soccorso alpino;
d) nella formazione relativa alla sicurezza in montagna e
alle tecniche specifiche del soccorso alpino;
e) nella programmazione e nell'organizzazione di idonee
iniziative tecniche per la ricerca, il salvataggio e il soccorso
degli infortunati e il recupero dei caduti in montagna e nelle zone
impervie del territorio;
f) nella gestione e nello svolgimento degli interventi
tecnici di ricerca, recupero e soccorso, anche sanitario, in
montagna e nelle zone impervie del territorio, anche non
prettamente inerenti alla montagna, laddove si riveli necessario
l'utilizzo di conoscenze e tecniche di tipo alpinistico, anche con
l'utilizzo di mezzi aerei ed unità cinofile;
g) nella partecipazione al servizio di elisoccorso Helicopter
Emergency Medical Service (HEMS) e Search and Rescue (SAR);
h) nelle operazioni di pronto intervento e di evacuazione in
linea sugli impianti di risalita;
i) nel concorso alla rilevazione di dati ambientali;
j) in ogni altra attività in cui il servizio di soccorso in
montagna può essere diretto a prevenire o evitare situazioni di
danno o pericolo a persone, animali o cose.
Articolo 2
(Svolgimento del servizio. Soccorso alpino
valdostano)
1. Per lo svolgimento delle attività di cui all'articolo 1,
la Regione si avvale del Soccorso alpino valdostano, ente già
costituito ai sensi dell'articolo 11 della legge regionale 11
agosto 1975, n. 39 (Ordinamento delle guide e delle aspiranti guide
alpine in Valle d'Aosta).
2. Il Soccorso alpino valdostano è ente di diritto privato,
incaricato dell'assolvimento di obblighi di servizio pubblico e
sottoposto alla vigilanza della Regione.
3. Nell'ambito del territorio regionale, il Soccorso alpino
valdostano assume, ad ogni effetto, i compiti e le funzioni del
Corpo nazionale soccorso alpino e speleologico (CNSAS).
Articolo 3
(Compiti di protezione civile)
1. Il Soccorso alpino valdostano è componente e struttura
operativa del sistema regionale di protezione civile, nell'ambito
del quale esso concorre, fatte salve le competenze attribuite alle
altre componenti, in particolare:
a) alla predisposizione e all'attuazione degli interventi di
prevenzione, soccorso e prima assistenza atti a fronteggiare
situazioni di emergenza in montagna;
b) all'organizzazione e all'erogazione di un servizio di
pronto intervento tecnico e di ascolto radio-telefonico;
c) alla formazione e all'addestramento delle componenti del
volontariato di protezione civile e del personale in servizio
presso le pubbliche amministrazioni, secondo programmi stabiliti in
accordo con la struttura regionale competente in materia di
protezione civile;
d) alla collaborazione con le strutture regionali competenti
in materia di protezione civile e di soccorso tecnico urgente in
iniziative di prima assistenza alle popolazioni, sia nel territorio
nazionale che all'estero, anche mediante la partecipazione alle
attività della colonna mobile regionale.
Articolo 4
(Piano regionale sul soccorso in montagna)
1. I criteri di organizzazione ed attuazione delle attività
di cui all'articolo 1, comma 2, sono stabiliti dal Piano regionale
sul soccorso in montagna.
2. Il Piano regionale sul soccorso in montagna, predisposto
dal Soccorso alpino valdostano ed approvato con deliberazione della
Giunta regionale, definisce, in particolare:
a) l'organizzazione su base territoriale, per residenza o
domicilio, degli operatori del Soccorso alpino valdostano;
b) la dislocazione e la competenza territoriale delle
stazioni di soccorso alpino;
c) le attività di formazione e aggiornamento degli
operatori.
Articolo 5
(Interventi del Soccorso alpino valdostano)
1. Nelle operazioni di soccorso in montagna, il Soccorso
alpino valdostano può operare in collaborazione con altri enti ed
organismi, ed in particolare con l'Azienda regionale USL della
Valle d'Aosta, alla quale compete l'attuazione del soccorso
sanitario e con il Corpo valdostano dei vigili del fuoco, cui
compete l'attuazione del soccorso tecnico urgente.
2. Nel caso di intervento congiunto con squadre, personale ed
operatori di altre amministrazioni, enti, organizzazioni o
associazioni, la funzione di coordinamento è assunta dal
responsabile del Soccorso alpino valdostano presente sul luogo
dell'intervento, salvo quanto altrimenti concordemente disposto o
previsto in specifici piani o procedure di protezione
civile.
Articolo 6
(Organi del Soccorso alpino valdostano)
1. Sono organi del Soccorso alpino valdostano:
a) l'assemblea;
b) il consiglio di direzione;
c) il direttore;
d) l'organo di revisione.
Articolo 7
(Statuto del Soccorso alpino valdostano)
1. Lo statuto del Soccorso alpino valdostano definisce la
composizione, i compiti, la durata in carica e le modalità di
nomina degli organi del Soccorso alpino valdostano, in conformità a
quanto previsto dalla presente legge.
2. Lo statuto del Soccorso alpino valdostano è deliberato
dall'Assemblea, a maggioranza assoluta dei suoi componenti, ed è
approvato con deliberazione della Giunta regionale.
Articolo 8
(Direttore)
1. Il direttore è responsabile della realizzazione dei
compiti istituzionali del Soccorso alpino valdostano.
2. Al direttore spettano la legale rappresentanza dell'ente e
i poteri di gestione e di direzione dell'attività dell'ente
medesimo, ad eccezione di quelli riservati dallo statuto al
consiglio di direzione.
3. Il direttore è nominato con deliberazione della Giunta
regionale, nell'ambito di una terna designata dall'assemblea, tra
soggetti di comprovata esperienza, almeno quinquennale, nel settore
del soccorso alpino, in possesso dell'abilitazione all'esercizio
della professione di guida alpina e dell'iscrizione al relativo
albo professionale.
Articolo 9
(Organo di revisione)
1. L'organo di revisione vigila sulla gestione contabile del
Soccorso alpino valdostano e redige una relazione da allegare al
bilancio di esercizio, da presentare al direttore e al Presidente
della Regione.
2. L'organo di revisione è nominato con deliberazione della
Giunta regionale, con le modalità di cui alla legge regionale 10
aprile 1997, n. 11 (Disciplina delle nomine e delle designazioni di
competenza regionale). L'organo di revisione è scelto tra i
soggetti iscritti al registro dei revisori contabili.
Articolo 10
(Controllo sugli organi)
1. Nel caso in cui non possa essere assicurato il normale
funzionamento dell'ente o in caso di gravi irregolarità nella
gestione amministrativa e contabile, gli organi direttivi del
Soccorso alpino valdostano sono revocati o sciolti con decreto del
Presidente della Regione, previa conforme deliberazione della
Giunta regionale.
2. Con il decreto di cui al comma 1, è nominato un
commissario che esercita le funzioni conferitegli con il decreto
medesimo; il commissario, nel termine massimo di sei mesi dalla
nomina, convoca l'assemblea per il rinnovo degli organi
direttivi.
Articolo 11
(Operatori del Soccorso alpino valdostano)
1. Per lo svolgimento delle attività di cui alla presente
legge, il Soccorso alpino valdostano si avvale di operatori che, in
relazione al grado di formazione raggiunto e all'idoneità
psico-fisica posseduta, si distinguono nelle seguenti
qualifiche:
a) operatori di soccorso alpino;
b) tecnici di soccorso alpino;
c) tecnici specializzati di soccorso alpino, limitatamente
alle guide alpine e alle aspiranti guide alpine.
2. Gli operatori di cui al comma 1 sono iscritti in un
apposito elenco, alla cui gestione ed aggiornamento provvede
direttamente il Soccorso alpino valdostano, sulla base dei
requisiti stabiliti con apposito regolamento interno.
Articolo 12
(Prestazioni degli operatori)
1. Le prestazioni rese al Soccorso alpino valdostano dai
propri operatori si distinguono in prestazioni professionali di
lavoro autonomo e prestazioni di volontariato.
2. Sono prestazioni professionali di lavoro autonomo le
attività svolte dagli operatori e remunerate sulla base dei
corrispettivi stabiliti per le diverse qualifiche di cui
all'articolo 11, comma 1.
3. Sono prestazioni di volontariato quelle rese dagli
operatori a titolo gratuito o in virtù di permessi retribuiti
concessi dai propri datori di lavoro. Le prestazioni di
volontariato non possono essere retribuite e non danno diritto ad
alcun rimborso spese.
Articolo 13
(Attivazione del servizio)
1. Gli operatori del Soccorso alpino valdostano sono chiamati
ad intervenire in operazioni di soccorso ogni qualvolta se ne
presenti la necessità e sono tenuti a partecipare alle
esercitazioni e agli aggiornamenti.
Articolo 14
(Formazione)
1. Il Soccorso alpino valdostano è accreditato dalla Regione
quale soggetto formatore negli ambiti di propria competenza e, in
quanto tale, è autorizzato a rilasciare le relative attestazioni e
certificazioni.
2. Per lo svolgimento dei propri compiti istituzionali, il
Soccorso alpino valdostano ha facoltà di istituire, autonomamente o
in collaborazione con altri enti o con l'Unione valdostana guide di
alta montagna (UVGAM), appositi centri di formazione regionali
nell'ambito del soccorso in montagna, allo scopo di formare ed
aggiornare i propri operatori. Le modalità di funzionamento di tali
centri sono stabilite autonomamente dal Soccorso alpino
valdostano.
Articolo 15
(Assicurazioni)
1. Il Soccorso alpino valdostano provvede a stipulare
appositi contratti di assicurazione in favore dei propri operatori,
per gli infortuni e la responsabilità civile correlati allo
svolgimento delle attività di cui alla presente legge.
Articolo 16
(Modalità per l'espletamento delle attività di soccorso in
montagna e di protezione civile)
1. Per l'assolvimento degli obblighi di servizio pubblico di
cui il Soccorso alpino valdostano è incaricato, la Giunta regionale
stipula apposite convenzioni per disciplinarne i relativi aspetti
organizzativi e finanziari, ivi compresa la determinazione del
corrispettivo dovuto per le singole prestazioni rese.
2. Sono, in particolare, definiti con deliberazione della
Giunta regionale:
a) la tipologia e la durata degli obblighi di servizio
pubblico;
b) i parametri per il calcolo, il controllo e la revisione
della compensazione;
c) le modalità per evitare sovracompensazioni e per procedere
al loro eventuale rimborso.
3. Il Soccorso alpino valdostano può, inoltre, svolgere le
attività di cui all'articolo 1 a titolo oneroso in favore di altri
soggetti, pubblici o privati.
Articolo 17
(Disposizioni finanziarie)
1. L'onere derivante dall'applicazione della presente legge è
determinato in euro 720.000 per l'anno 2007 ed in euro 1.350.000 a
decorrere dall'anno 2008.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2007 e di quello pluriennale per il triennio 2007/2009
nell'obiettivo programmatico 2.2.1.11. (Protezione civile).
3. Al finanziamento dell'onere di cui al comma 1, si provvede
mediante l'utilizzo per pari importo degli stanziamenti iscritti
negli stessi bilanci e nel medesimo obiettivo programmatico, al
capitolo 40820 (Contributi annui al Soccorso alpino valdostano per
attività di soccorso in montagna e di protezione civile).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 18
(Disposizioni transitorie)
1. In sede di prima applicazione, lo statuto del Soccorso
alpino valdostano è deliberato dalla Giunta regionale entro un anno
dalla data di entrata in vigore della presente legge.
2. Gli organi del Soccorso alpino valdostano sono
ricostituiti, in conformità a quanto stabilito dalla presente
legge, entro sei mesi dall'approvazione dello statuto ai sensi del
comma 1. Sino all'avvenuta ricostituzione, restano in carica gli
organi in essere alla data di entrata in vigore della presente
legge e continua ad applicarsi lo statuto vigente alla medesima
data.
3. In sede di prima applicazione, il piano di cui
all'articolo 4 è adottato entro un anno dalla data di entrata in
vigore della presente legge.
Articolo 19
(Abrogazioni)
1. Sono o restano abrogati:
a) gli articoli 11 e 18, secondo comma, lettera b), della
legge regionale 11 agosto 1975, n. 39 (Ordinamento delle guide e
delle aspiranti guide alpine in Valle d'Aosta);
b) la legge regionale 5 aprile 1989, n. 22;
c) l'articolo 34 della legge regionale 11 dicembre 2002, n.
25.
Articolo 20
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au rapporteur, la Conseillère
Viérin Adriana.
Viérin A. (UV)
- Je pense qu'on ne peut aborder la
discussion concernant une nouvelle loi sur le secours alpin sans
faire quelques références et quelques réflexions sur le passé, à
titre de remerciement pour ceux qui ont joué un rôle déterminant
dans ce secteur. Déjà au début du XIX
e
siècle le
caractère tragique de certains événements de l'époque mit en
évidence la nécessité impérative de sauvegarder la qualité et la
sécurité des activités entreprises et l'exigence conséquente
d'interventions aptes à secourir les malchanceux qui à cause
d'accidents les plus divers nécessitaient d'actions opportunes et
techniquement appropriées. L'intensification et l'évolution rapide
de l'alpinisme, ainsi que l'augmentation de la fréquentation de la
montagne eurent comme conséquence une croissance sensible des
accidents. Dès 1934 le CAI aborde sérieusement la question en
instituant la Commission médico-physiologique et en équipant ses
refuges du matériel nécessaire aux premiers secours. En 1954
toujours le CAI mandatera un groupe de volontaires pour mettre sur
pied un organisme efficace et fonctionnel. La nouvelle organisation
prendra le nom de Corps national du secours alpin. En Vallée
d'Aoste le guide de montagne Beniamino Henry en deviendra le
délégué de zone, charge qu'il occupera jusqu'en 1970. Les années
'60 et '70 marquèrent un tournant extraordinaire.
Plusieurs personnages de taille déployèrent leurs meilleures
énergies dans le domaine du secours en montagne. Nous devons
rappeler avant tous Franco Garda, qui fut en quelques sorte le père
fondateur du Secours alpin valdôtain. A partir de 1967 il a géré le
Refuge "Monzino", base des cours pour guides de haute montagne dont
il fut le Directeur pendant de nombreuses années et des stages de
secours alpin au niveau national et international. Son charisme le
plaçait en tant que chef naturel et indiscuté de chaque programme
et de chaque initiative. Franco Garda avait deviné le potentiel des
guides de montagne et il fut le fondateur en 1975 de l'Union
valdôtaine des guides de haute montagne et du Secours alpin
valdôtain, dont il fut le Directeur de 1975 à 1988. Dans le Secours
alpin valdôtain Garda a introduit un modèle innovateur de secours
basé sur l'emploi de l'hélicoptère avec des centres opérationnels
24 heures sur 24, prototype de l'actuelle structure du Corps
national de secours alpin et spéléologique et du "118". Grâce à lui
on commence à renforcer le binôme indispensable qui associait
techniques de secours et préparation spécifique des guides; grâce à
lui également les médecins entrent dans les équipes de sauvetage. A
ce propos, il faut rappeler le Docteur Pietro Bassi, défenseur
tenace de la médicalisation du secours, porteur d'un grand nombre
de nouveautés dans le secteur selon ses théories marquées par la
devise "la vie se sauve sur le terrain". Au cours de cette même
période travaillait aussi Cosimo Zappelli en qualité d'infirmier
alpiniste. Ses interventions d'abord tolérées furent par la suite
sollicitées en qualité d'élément particulièrement qualifié. Un
autre personnage clef de cette période fut Giorgio Bertone, grâce à
ses convictions profondes furent jetées les bases de l'institution
de formes de secours portées aux limites extrêmes. D'autre part les
accidents, qui avaient lieu sur des itinéraires de plus en plus
difficiles, obligeaient les sauveteurs à affiner et perfectionner
leurs techniques d'intervention. En tant que technicien du secours,
Giorgio Bertone, fut parmi les défenseurs les plus convaincus de
l'utilisation de l'hélicoptère et contribua à théoriser les
méthodes d'utilisation du rotor dans le secours alpin: équipements,
modalité, liaisons. Sa compétence l'amena à prendre part aux
réunions de la CISA-IKAR concernant le sauvetage en hélicoptère
dont il devint un des plus grands experts mondiaux. Il convient
également de rappeler la collaboration étroite et profitable avec
le Peloton de gendarmerie de haute montagne et les guides de
Chamonix. D'excellents rapports de collaboration s'étaient par
ailleurs instaurés entre les guides du Cervin et les sauveteurs de
Zermatt.
Côté Vallée d'Aoste c'était la SMALP qui détenait les
hélicoptères et au débout l'entente ne fut pas immédiate entre
militaires et techniciens du secours. Toutefois la sagesse et la
clairvoyance dont Franco Garda faisait indiscutablement preuve
permirent d'abattre les incompréhensions initiales et les
inévitables confrontations avec moyens et les équipages d'outre
alpes. Malheureusement, des exigences administratives de
restructuration du personnel militaire limitèrent d'abord et
interrompirent ensuite la collaboration efficace instaurée entre la
SMALP et le Secours alpin. On dut alors intervenir pour faire face
au problème qui fut résolu avec la création et la gestion directe
de structures, y compris les hélicoptères. A partir de là la
structure devient de plus en plus complexe, il faut assurer des
standards qualitatifs de plus en plus élevés soit sur le plan
logistique que sur le plan des procédures.
L'activité déployée par le Secours alpin requiert désormais une
préparation spécifique toujours plus poussée. Un secouriste
nécessite d'un entraînement spécifique et une mise à jour
continuelle. La structure devient elle-même plus importante et
complexe demandant un support technico-administratif adéquat.
Actuellement les interventions du Secours alpin ne concernent plus
seulement les activités ludico-sportives, mais plus généralement
toutes les activités liées au milieu alpin. Le nombre total des
interventions sur une année approche les 800, ainsi le secours
rempli désormais une véritable fonction d'intérêt public et
constitue une véritable composante opérationnelle de la Protection
civile du Val d'Aoste. Voilà pourquoi une nouvelle loi s'impose
pour mieux définir rôle, finalités et devoirs, afin de permettre à
cette institution de gérer au mieux ses rapports extérieurs, ainsi
que les rapports avec ses propres opérateurs. Ce projet de loi se
propose donc de normer convenablement l'organisation du secours en
montagne et l'activité du Secours alpin valdôtain, institution de
droit privé, et de la laquelle la Région va se servir pour le
déploiement de cette activité spécifique. Lors de la discussion de
ce projet de loi en Commission, quelques modifications ont été
apportées, afin de répondre convenablement aux préoccupations
exprimées par les sapeurs-pompiers du Val d'Aoste. Avec, en plus,
le dernier amendement proposé aujourd'hui par le Président de la
Région, je pense que les problèmes soulevés aient trouvé les justes
réponses. Nous disposons d'un Secours alpin valdôtain depuis 1975,
d'un Corps régional des sapeurs-pompiers depuis l'an 2000, d'un
Département de protection civile depuis 1997, nous disposerons donc
d'une Centrale unique de secours vraisemblablement courant 2008,
nous avons donc tous les atouts pour assurer un service de haute
qualité à notre Communauté.
Je veux croire que tous saurons travailler avec le respect
nécessaire les uns des autres, mais surtout en développant toutes
les synergies et les collaborations possibles dans le but de
répondre efficacement à tout appel de secours, afin de créer tous
ensemble le plus performant des services possible. Dans cet esprit
j'aime terminer en citant les mots de Renzino Cosson, autre pilier
du Secours alpin valdôtain, quand il dit:
"dans une opération de sauvetage divers personnages sont
impliqués et s'alternent dans leurs rôles: dans cette succession de
visages et de professions il n'y a pas de plus habiles ou de plus
importants, mais il y a un concert de personnages qui oeuvrent en
commun pour sauver des vies, qui travaillent ensemble avec
l'intention de réussir leur mission, en sachant pertinemment que
l'erreur d'un seul peut tout compromettre, également la vie de ses
propres compagnons".
Merci pour votre attention.
Président
- Je déclare ouverte la discussion
générale.
La parole au Conseiller Venturella.
Venturella (Arc-VA)
- Non può essere negato il ruolo
storico e il ruolo che ha sul terreno di alta montagna il Soccorso
alpino valdostano, formato da professionisti della montagna e da
volontari. Non dobbiamo dimenticarci che il Soccorso alpino
valdostano è un'organizzazione che è su tutto il territorio, con
stazioni di soccorso alpino, guidate da un capostazione e da un
vice capostazione che sono guide e aspiranti guide, ma il Soccorso
alpino valdostano è anche formato dalle unità cinofile, dai medici
specializzati in tecniche di salvataggio in montagna e dai
volontari; quindi è un'articolata, organizzata, efficiente
organizzazione che ha svolto e svolge un ruolo fondamentale per le
operazioni di soccorso. Ritengo che come legislatori non dobbiamo
assolutamente confondere ruoli, compiti, perché parimenti e non in
opposizione, esiste una struttura, che è diventata da alcuni anni
regionale, che è il Corpo regionale dei vigili del fuoco, che ha
proprie competenze. Credo che non dobbiamo, nella fretta di
approvare un disegno di legge, pensare di "confondere le acque",
ossia fare in modo che una norma di una legge ne contraddica
un'altra precedente o che possano ingenerarsi confusioni, conflitti
di competenza, conflitti di attribuzioni, ma soprattutto problemi
dal punto di vista operativo, quando, in occasione del verificarsi
di un incidente, si assiste all'intervento di più organizzazioni,
enti, istituzioni. Come gruppo abbiamo presentato degli emendamenti
che sono migliorativi del disegno di legge, che però vanno a
puntualizzare meglio le diverse competenze sia dal punto di vista
amministrativo che operativo.
Non dimentichiamoci che il Soccorso alpino valdostano è basato
su 2 tipi di prestazioni - lo dice il provvedimento all'articolo 12
-: le prestazioni rese con ristorno economico, ossia con fatture,
la guida alpina, l'aspirante guida, il medico che fa il turno è
pagato per questa sua prestazione ed esistono delle prestazioni di
carattere volontario. In definitiva, il Soccorso alpino valdostano
ha un certo costo, giustamente. Ricordiamoci però che il Soccorso
alpino valdostano rimarrà un'associazione che ha carattere
privatistico. Contemporaneamente abbiamo il Corpo regionale dei
vigili del fuoco, che non è un'associazione privata di cittadini,
ancorché espertissimi, ma sono circa 1.600 uomini, di cui 200
permanenti professionisti - gli ex ministeriali, ora regionali - e
1.400 vigili del fuoco volontari. Mi riferisco ora ai 200
professionisti: questi, per norme nazionali di protezione civile e
non e per norma regionale del 1999, sono i titolari del soccorso
tecnico urgente, oltre a ciò compete ai vigili del fuoco
l'estinzione degli incendi, la rimozione di eventuali ostacoli,
l'intervento in tutti i casi in cui l'opera dei vigili del fuoco
possa essere utile alla salvezza di persone, animali o cose e poi
interventi in tutti gli altri casi previsti dai regolamenti. Vi è
questo corpo di 200... mi riferisco per esigenze di esposizione ai
soli 200 professionisti vigili del fuoco, i quali garantiscono 24
ore su 24 l'ascolto radio e telefonico con loro personale e
garantiscono l'intervento in diversi settori, poi ne parleremo con
la presentazione degli emendamenti. Abbiamo quindi una struttura di
professionisti che sta all'ascolto come si dice in termini
operativi "H24" e parallelamente abbiamo un'altra centrale di
ascolto "H24", che è il Soccorso alpino, speriamo che tutto ciò si
possa risolvere con la Centrale operativa unica in cui siano
presenti vigili del fuoco, guide alpine, guardie forestali e "118"
e "chi più ne ha più ne metta", certo con cautela nello scegliere
gli operatori. Credo che nella Centrale operativa non vadano né
guide alpine, né vigili del fuoco, né personale operativo
sanitario, ma debbano essere formati attraverso dei corsi specifici
degli operatori telefonici che possano...
(interruzione del Presidente della Regione, fuori
microfono)
... mi sono un po' scocciato, Presidente, del comportamento suo
e della Giunta, che non perde l'occasione per interrompere, per
fare battute, per muoversi in maniera che solo dei bulli delle
scuole medie di primo grado possono fare, ogni tanto utilizzando
termini volgari, perché siamo anche al limite della volgarità,
quindi prego il Presidente di evitare che questa aula si trasformi
con l'intervento della Giunta...
Presidente
- ... colleghi, posso chiedervi un po' di
silenzio...
Venturella (Arc-VA)
-... il brusio è anche piacevole,
sono i fuori microfono che ogni tanto... se poi mi si dice che in
questo Consesso vale tutto, allora possiamo cominciare a
comportarci in maniera diversa. Non è questione di far rumore, è
questione di correttezza istituzionale che lei in qualche momento
proprio non ha!
Abbiamo tale problema di contemporanea presenza di questi 2
gruppi di professionisti e credo che attraverso tale legge che non
specifica in maniera corretta ed organica quali sono i rispettivi
compiti... può darsi che vi possano essere dei conflitti di
competenza, delle sovrapposizioni e quant'altro. Questa legge poi
contiene un piccolo "mostro" giuridico che è il comma 3
dell'articolo 8. Si ripresenta al Consiglio regionale questa
ingerenza, ancora una volta, del nostro... per alcuni versi, è
scritto: "deliberazione della Giunta", ma è sempre del nostro
Presidente della Regione, perché? Perché il comma 3 dell'articolo 8
dice:
"il direttore è nominato con deliberazione della Giunta
regionale..."
, ancora? Il Soccorso alpino valdostano viene
nominato dalla Giunta regionale? Per quale principio? Non sarebbe
meglio che il direttore fosse eletto dall'Assemblea che è, tra
l'altro, la stessa che dovrebbe designare la famosa terna? Siamo
alle solite. Per dirigere un'associazione di tipo privatistico che
ha competenze sì, ma traspare sempre e comunque questa presenza
costante della politica. Crediamo che tale comma vada modificato.
Ci riserveremo di intervenire per chiarire la nostra posizione
nella presentazione degli emendamenti.
Presidente
- La parola al Consigliere Sandri.
Sandri (GV-DS-PSE)
- Volevo anch'io intervenire su questo
provvedimento per illustrare gli emendamenti che abbiamo depositato
e che partono da una considerazione più generale, nel senso che
questa storia del soccorso alpino è una storia che rischia di
perdere in questa occasione un'importante opportunità. Qui si sta
facendo un ragionamento sul far evolvere in senso più strutturale
rispetto all'Amministrazione regionale e all'organizzazione della
macchina pubblica in Valle d'Aosta il soccorso alpino, si vuole
integrarlo in maniera più funzionale con l'amministrazione della
Regione, ma si fa solo un mezzo passo ed è il solito passo
confusionario. Se andiamo a riprendere la legge n. 39/1975, il
Soccorso alpino valdostano è un ente a base associativa, quindi di
liberi cittadini, fornito di personalità giuridica posto sotto la
vigilanza - si diceva allora - dell'Assessorato regionale
dell'agricoltura, oggi della Presidenza della Regione. Il problema
qual è? Il problema è che si vuole sfruttare il controllo del
Soccorso alpino valdostano, ma senza dargli la dignità che merita.
È evidente che in una Regione alpina, in cui le Alpi sono gioia e
dolore della nostra stessa identità, il soccorso alpino non può che
arrivare nel più breve tempo possibile ad essere parte integrante
dell'Amministrazione regionale, come è la Protezione civile, come
sono i vigili del fuoco, come sono i forestali...
(interruzione del Presidente della Regione, fuori
microfono)
... no, è un discorso di prendere l'agenzia regionale, fare
l'agenzia regionale dedicata in materia, tanto li stiamo già
pagando, ma almeno è più chiaro. Da questo punto di vista, gli
emendamenti principali sono legati alle competenze Giunta,
Consiglio e Assemblea del soccorso alpino, è evidente che si tiene
in piedi questo tipo di confusione, perché quello che interessa è
poter comandare. Il direttore quindi deve essere scelto attraverso
una triade proposta sì dall'Assemblea, ma poi a scelta del
Presidente della Regione che lo propone alla Giunta, che ne fa una
sintesi. Credo che questo possa andare bene, se viene associato a
che il Soccorso alpino valdostano diventi un'articolazione
dell'Amministrazione regionale. A quel punto il Presidente della
Regione e la Giunta regionale hanno tutti i diritti di proporre e
disporre, ma in questa situazione è un ibrido che non ha nessun
tipo di significato. Dal punto di vista poi più specifico, è
importante notare come non solo tutta una serie di nomine e anche
il programma di lavoro sono di competenza della Giunta, ma che il
Consiglio rischia di non potersi esprimere sul Piano regionale del
soccorso in montagna, che è una competenza tipicamente del
Consiglio regionale. Non possiamo utilizzare ogni volta leggi e
leggine per espropriare il Consiglio regionale. Chiediamo si faccia
una riflessione, che si voglia rivedere il meccanismo e questo vale
non solo per il progetto, ma anche per lo Statuto. Lo Statuto del
Soccorso alpino valdostano è una competenza dell'Assemblea, quindi
se lo devono eleggere loro... se lo vogliamo nominare noi, ce ne
assumiamo anche la responsabilità e facciamo di questa un'agenzia
regionale. Infine una piccola osservazione di tipo
tecnico-linguistico: vi è una diffusa tendenza nella nostra
normativa regionale ad inserire nomi roboanti in lingua inglese,
all'articolo 1, comma 2, lettera g), si dice:
"
nella
partecipazione al servizio di elisoccorso Helicopter Emergency
Medical Service (HEMS) e Search and Rescue (SAR)"
, procedure
aeronautiche o di qualche altro ente. Credo che questo tipo di
dizioni non servano se non a favorire un'inevitabile corsa verso
l'inglesizzazione... per una Regione che difende le lingue
originarie francese e francoprovenzale non credo sia una cosa da
aiutare, ma anzi da contrastare come fanno - secondo me, molto bene
- i nostri colleghi transalpini. In Italia c'è l'Accademia della
Crusca, scegliamo una lingua o scegliamo l'altra, ma di certo non
andiamo sulla terza. L'obiettivo finale quindi è quello di fare una
riflessione su questo tipo di scelta. Tale legge non fa una scelta:
fa un passo avanti verso la pubblicizzazione, ma senza avere il
coraggio di farla completamente. Si vuole sfruttare la possibilità
di comandare, ma senza dirlo, ci si trincera dicendo: "ma così
diventano tutti dipendenti pubblici", ma tanto di fatto sono già a
spese della Regione, quindi è semplicemente un problema di
chiarezza, ma nella chiarezza anche i rapporti su chi deve fare che
cosa diventano chiari. Qui invece l'unica cosa chiara è che è
un'altra cosa che va a sommarsi al grande peso della Giunta
regionale e del suo Presidente. Ho la netta sensazione che, andando
per questa strada, si troverà sommerso e non riuscirà ad uscirne
fuori e a sapere se è una persona libera o meno.
Président
-La parole au Conseiller Comé.
Comé (SA)
- Molto brevemente, il nostro gruppo vuole
intervenire su questo disegno di legge. La collega Viérin ha fatto
un "excursus" storico del valore del soccorso alpino negli anni, in
effetti risale al 1975 la prima e unica disciplina legislativa
regionale che si è interessata del servizio di soccorso alpino. La
legge già citata da alcuni colleghi - n. 39/1975 - disciplinava
l'ordinamento delle guide e delle aspiranti guide alpine in Valle
d'Aosta e in quella legge venne disciplinato anche il soccorso
alpino, con il compito di organizzare e svolgere il servizio nella
nostra Regione. Da allora il soccorso alpino è cresciuto
considerevolmente, la struttura operativa è divenuta sempre più
complessa, delicata e necessaria, vuoi per la crescita negli anni a
seguire del turismo e in particolare di tutte quelle attività
sportive in ambiente alpino. Sembra quanto mai necessario oggi
intervenire per riordinare e soprattutto riconoscere realmente il
ruolo del Soccorso alpino. La funzione di servizio di pubblico
interesse svolta dal Soccorso alpino valdostano e i suoi sempre più
stretti rapporti con la Protezione civile richiedono una nuova
disciplina legislativa, che meglio e più compiutamente ne definisca
le finalità e i compiti, consentendo di meglio gestire l'ente sia
nei rapporti esterni, sia nei confronti dei suoi operatori, sia con
le forze già presenti all'interno della Protezione civile. Gli
uomini del soccorso alpino, così come definito nella legge,
andranno ad affiancare il Corpo dei vigili del fuoco, senza
invadere tuttavia le loro competenze: questa era una delle
preoccupazioni che era emersa nel dibattito soprattutto in
Commissione, tant'è vero che poi furono presentati degli
emendamenti da parte del Presidente e oggi c'è un emendamento in
più che va in questa direzione, proprio perché il Corpo dei vigili
del fuoco a partire dal 2000 è stato regionalizzato, passando dalle
circa 90 unità di allora alle oltre 200 di oggi ma, al di là dei
numeri, va sottolineato come vi sia stata una grande attenzione in
questi anni per dotare di attrezzature e mezzi i nostri vigili e
soprattutto una grande attenzione alla specializzazione dei vigili
professionisti per operare al meglio nei vari interventi di loro
competenza. Oggi la legge verrà approvata, ma bisognerà lavorare
affinché i vigili del fuoco e il soccorso alpino, al di là delle
funzioni di soccorso di propria competenza, sappiano lavorare
sempre più in sinergia all'interno della protezione civile, per
ottimizzare il servizio a tutto vantaggio dei cittadini che, a
seguito di incidenti o a situazioni particolarmente difficili, ne
hanno la necessità.
Il mio intervento come ho detto era breve, quindi voglio
esprimere il voto favorevole del mio gruppo e vorrei in conclusione
esprimere un auspicio: che in tempi brevi si riesca a rendere
operativa una centrale unica, in maniera tale che ogni singolo
cittadino nel momento in cui digita uno dei numeri di pronto
intervento ("118" - "115"), vi sia un unico operatore all'interno
della Protezione civile che dovrà poi coordinare l'intervento
necessario.
Président
-La parole au Conseiller Lattanzi.
Lattanzi (CdL)
- Dico subito che questa è una disciplina
legislativa necessaria, perché è opportuno dopo molti anni rivedere
la disciplina che dà al soccorso alpino l'opportunità di
collaborare con l'amministrazione pubblica, facendo un servizio
pubblico e avendo anche la necessità di regolamentare i rapporti
finanziari di queste attività, che sono di fatto un'attività
sociale pubblica, ma che sempre più viene gestita con
professionalità di tipo privatistico. Condividiamo quindi la
necessità di questa disciplina, condividiamo in particolare
l'articolo 17 che pone una nuova normativa per quanto riguarda il
regolamento dei rapporti finanziari e anche noi solleviamo
perplessità sul necessario affiancamento del soccorso alpino ai
vigili del fuoco e il coordinamento degli interi 2 gruppi da parte
della Protezione civile, perché è evidente che questo è un qualcosa
che dovrà essere rodato, dovrà dimostrare l'inesistenza di
sovrapposizioni, sulle quali noi con questa normativa ancora non ci
vediamo. Condividiamo il pensiero che questo sia un primo passo
positivo, non ci sentiamo di essere contrari a tale disciplina,
tuttavia rimaniamo in attesa di poter comprendere meglio nella fase
organizzativa delle responsabilità se le paventate sovrapposizioni
di responsabilità in ambito operativo possano essere meglio
organizzate dalla Protezione civile. È vero, non dobbiamo
drammatizzare questo aspetto in quanto sappiamo che sia i vigili
del fuoco, sia il Soccorso alpino si occupano di eventi diversi: il
Soccorso alpino si occupa di lavori in quota, sono rare le
sovrapposizioni se non in eventi di grandissima calamità come nel
caso dell'alluvione quell'anno particolare in cui la Protezione
civile fece da cabina di regia, raramente altre situazioni si
sovrappongono, sono 2 professionalità diverse, anche se molte volte
contigue. Rimaniamo in attesa di poter vedere con efficacia
organizzativa e operativa la non sovrapposizione di questi ruoli,
anzi, mettendo su tale aspetto un'attenzione..., ci asterremo da
questo provvedimento, ritenendolo utile, ma non del tutto
soddisfacente.
Président
- Y a-t-il d'autres collègues qui souhaitent
intervenir? Je ferme la discussion générale.
La parole au Président de la Région, Caveri.
Caveri (UV)
- La Regione ha un sistema efficace di
protezione civile, mi è capitato in moltissime occasioni di
discutere - lo hanno fatto altri colleghi, fra questi il collega
Vicquéry - con il Dott. Bertolaso, Responsabile nazionale della
Protezione civile, più di una volta il modello valdostano è stato
citato come un modello importante derivante anche dalle
caratteristiche statutarie, ossia dal fatto che, mentre fuori Valle
talvolta nel coordinamento dei soccorsi esistono degli aspetti di
problemi interforze, da noi neppure con le forze dell'ordine di
derivazione statale abbiamo problemi perché, in occasione di
vicende di protezione civile, il comando viene assunto dal
Presidente della Regione nelle sue funzioni prefettizie. Questo non
per le note megalomanie del sottoscritto, più volte sottolineate
dal gruppo "Arcobaleno", ma perché, al di là della persona pro
tempore, come si è dimostrato in occasioni di grandi emergenze in
Valle d'Aosta, il fatto di poter contare su tale sovrapposizione
del Presidente della Regione e del Prefetto evita tutti quei
problemi che invece si creano spesso nelle Regioni a noi vicine.
Bisogna evitare di giocare su conflitti fra i diversi protagonisti
della Protezione civile, la Protezione civile ai sensi della legge
della legislazione nazionale e regionale... che deve coordinare la
protezione civile in ogni occasione... non bisogna giocare su una
rivalità con i vigili del fuoco che, dopo essere stati
regionalizzati, stanno lentamente maturando interiormente tale
fatto, stanno rendendosi conto che non sono più statali e questo
non è sempre agevole, è esistito per anni un "cordone ombelicale"
che li legava con il Viminale, oggi devono rendersi conto di questo
cambiamento, come stanno facendo. Ho incontrato alcuni giorni fa
una folta delegazione di vigili del fuoco e ci siamo detti con
molta franchezza tutta una serie di questioni che, da una parte,
sono la giusta rivendicazione - come segnalava il Consigliere Comé
- di una grande professionalità dei nostri pompieri, di cui sono
stato assolutamente colpito in occasione dell'incendio della
falegnameria di Villeneuve; dall'altra, vi è questa necessità di
integrazione, sapendo che, se ci aggiungiamo anche il Corpo
forestale regionale, siamo di fronte a un sistema integrato a cui
si somma anche il "118" e il Soccorso alpino valdostano. Il
Soccorso alpino valdostano ha avuto una genesi interessantissima,
che ho vissuto prima come cronista e poi come politico, anche per i
particolari rapporti di stima e di amicizia con il rimpianto Franco
Garda. Siamo partiti da una situazione artigianale nel soccorso
alpino, ricordo ancora quando gli uomini della Scuola militare
alpina - che sono stati fregiati di una medaglia al valore civile
per la loro attività elicotteristica alla fine degli anni '70,
inizio anni '80 -, con dei mezzi tecnicamente inadatti, con le
nostre guide alpine salivano arrancando con questi elicotterini
fino alla cima del Monte Bianco, con delle azioni di soccorso
incredibili. Un soccorso alpino che è sempre stato "venato" di una
grandissima umanità sia per la scelta di sacrificio delle guide
alpine, che ne hanno fatto parte... fin dall'inizio si è scelta
questa via professionistica, ossia, riferendosi a una figura
importante qual è la guida alpina, ricordo ancora come uno dei
momenti più commoventi della mia vita il momento in cui
sull'elicottero con Franco Garda e il Dott. Vettorato - ero giovane
cronista della "RAI" - raggiungemmo la vetta del Lyskamm, dove era
capitata un'assoluta tragedia che aveva falciato le vite dei
giovanissimi aspiranti guide partecipanti al corso guide e Franco
Garda, con grandissima umanità, non fece solo un lavoro di tipo
tecnico, ma fece un'attività profondamente "venata" di una
consapevolezza assoluta di un ruolo sociale e di un'attenzione
particolare nello svolgimento di un'attività di questo genere. È
vero che esiste una situazione piuttosto paradossale... mentre a
livello nazionale era maturata una legislazione a vantaggio del
Corpo nazionale soccorso alpino, di cui il Soccorso alpino
valdostano fa parte, pur con una sua peculiarità riconosciuta anche
nella legge nazionale della Protezione civile, ricordo come uno dei
capisaldi del Corpo nazionale del Soccorso alpino speleologico la
legge n. 74/2000, noi non avevamo una legge regionale che in
maniera organica riconoscesse un ruolo del Soccorso alpino. Il
testo che oggi è in Consiglio è finalmente..., dopo un lunghissimo
confronto con gli attuali organismi direttivi del Soccorso alpino
valdostano e con la stessa Assemblea, ho partecipato personalmente
all'Assemblea con tutti i capi stazione del soccorso spiegando loro
le linee direttrici del provvedimento poco prima che lo stesso
venisse adottato dal Governo regionale..., segue la logica di
coniugare le funzioni di pubblico interesse che la Regione
riconosce al soccorso in montagna, in relazione alle
caratteristiche fisiche del proprio territorio, con l'esigenza di
continuare a riconoscere al Soccorso alpino valdostano la natura di
ente a base associativa, per evitare di farlo ricadere negli enti
immediatamente dipendenti dalla Regione; ognuno ha le proprie
opinioni. In questa ottica all'Assemblea del Soccorso alpino
valdostano sono stati attribuiti compiti importanti, qual è la
definizione dello Statuto, approvato a maggioranza assoluta dei
suoi componenti, che dovrà definire la composizione, i compiti, la
durata in carica, le modalità di nomina dei propri organismi e la
designazione della terna all'interno della quale, su loro
richiesta, la Giunta regionale nominerà il direttore. Direttore che
assume un ruolo nevralgico di snodo nell'organizzazione del
Soccorso alpino per cui deve possedere quei requisiti specifici,
definiti dalla legge, e deve avere la fiducia dell'Assemblea e
della Regione.
Come ricordava nella bella relazione introduttiva la collega
Viérin Adriana, la disciplina del Soccorso alpino è nata ed è stata
"gemmata" all'interno dell'Unione valdostana guide di alta montagna
nel lontano 1975. Oggi diamo dignità autonoma ad un ente che ha
dimostrato sul campo la propria validità. La legge tiene conto
della norma comunitaria in materia di aiuti di Stato, motivo per il
quale l'attuale contributo verrà sostituito da apposite convenzioni
approvate dalla Giunta regionale che disciplineranno gli aspetti
organizzativi e finanziari del servizio pubblico ad esso affidato,
al fine della determinazione del corrispettivo. Non potevamo
neanche lontanamente immaginare di trovare delle soluzioni diverse
che portassero ad una sorta di privatizzazione del soccorso,
abbiamo dei Paesi vicini dove senza una "strisciata" di carta di
credito gli elicotteri neanche si alzano a cercare gli alpinisti
scomparsi: mi riferisco alla Confederazione elvetica, che, per
molti versi, è un Paese moderno e apprezzabile, ma dal punto di
vista del soccorso... abbiamo creato un soccorso pubblico, il tutto
mitigato anche dal fatto che quando l'elicottero si alza
medicalizzato, con i costi che abbiamo... se viene chiamato,
abbiamo preteso da alcuni mesi una tariffa da parte di chi chiama
in maniera sbagliata un mezzo così caro. Il Soccorso alpino diventa
quindi una componente e una struttura operativa del sistema
regionale di Protezione civile nell'ambito del quale concorre la
predisposizione e l'attuazione degli interventi di prevenzione,
soccorso e prima assistenza per fronteggiare le situazioni di
emergenza in montagna.
Gli emendamenti presentati in Commissione e quello presentato
oggi servono a precisare che non ci dovrà mai essere alcuna forma
di contrapposizione fra il Corpo valdostano dei vigili del fuoco,
cui compete l'attuazione del soccorso tecnico urgente... già oggi
sull'elicottero salgono, con il gruppo taglio, 2 vigili del fuoco
che sono "H24" negli orari di servizio e credo che uno sforzo che
dovremo fare è quello, in vista della Centrale unica, di immaginare
che i nostri corpi collaborino sempre meglio. Fra l'altro, abbiamo
un accordo con le forze dell'ordine, in caso di grande emergenza,
sulla Centrale unica confluiranno anche gli addetti delle altre
forze dell'ordine... non sono maleducato, Consigliere Venturella,
l'avevo bonariamente interrotta come avviene in tutti i Parlamenti
del mondo, un'interruzione scherzosa... state diventando
terribilmente permalosi, qualunque cosa si faccia, siete come degli
istrici: tirate su subito i peli duri... non dicevamo una cosa
molto diversa, Consigliere Venturella. Il problema è che
sicuramente quelli che dovranno rispondere alla Centrale unica
devono essere formati in un modo specifico, però la nostra idea è
che il personale della Centrale unica sia interforze, ossia
prescinda da quale "cappello" uno abbia - forestale, addetto del
"118", vigile del fuoco... -, per cominciare a pensare che siamo
tutti nella stessa logica di Protezione civile, ciascuno con la
propria specializzazione: la guida alpina non si deve sostituire al
medico, il medico non deve sostituirsi al pompiere, però - lo dico
avendo vissuto con molto interesse le esercitazioni all'interno del
Traforo del Monte Bianco - è molto interessante come nelle
primissime squadre dei vigili del fuoco, a differenza nostra, i
Francesi arrivino con dei medici. È chiaro che bisognerà formare
dei medici del "118" che possano convivere assieme ai pompieri,
così come i pompieri dovranno sempre più intervenire assieme al
Soccorso alpino in alcune tipologie di intervento. Il vero problema
è che non vi sia una logica di casta, dobbiamo immaginare che tutti
siano disponibili a collaborare con gli altri avendo però dei
momenti di coordinamento. Va detto, fra l'altro, che la logica
della Protezione civile dovrà essere sotto un unico "cappello" che
potrebbe essere un Dipartimento regionale della sicurezza. Ritengo
quindi che la Centrale unica, prevista per maggio 2008, sia una
struttura importante per procedure e per risolvere questioni di
competenza; è prima in Italia, quindi sarà un esempio
rimarchevole.
Per economia dei lavori, mi permetto di esprimere un giudizio
sugli emendamenti. Ritengo che l'emendamento n. 1 del collega
Venturella sia pleonastico, il fatto di citare lì:
"fatte salve
le competenze specifiche del Corpo regionale dei vigili del fuoco
di cui all'articolo 3 della legge regionale 19 marzo 1999, n.
7"
potrebbe lasciare intendere che alcune altre parti del
provvedimento sono modificative della legge sui vigili del fuoco,
mentre resta a verbale che la legge sui pompieri e sul Corpo
regionale dei vigili del fuoco non è per nulla sostituita dalla
legislazione attuale, tanto che gli emendamenti presentati vanno in
quel senso. Se il Consigliere Venturella poi si dà fuoco in aula
senza l'intervento dei vigili del fuoco, accettiamo
l'emendamento... il Consigliere Venturella arriverà alla prossima
festa dei pompieri e verrà vissuto come una specie di eroe popolare
che ha salvato il Corpo dei vigili del fuoco, ma ci tengo a dirlo
qui che metterlo o non metterlo è la stessa cosa. Per quel che
riguarda l'articolo 2, laddove è scritto
" e nelle zone impervie
del territorio"...
è certo che no, perché è del tutto evidente
che le guide alpine devono poter intervenire non solo ad una quota
altimetrica, ma laddove vi sono delle condizioni... ossia la curva
di Machaby è in alta montagna, in montagna? Certamente no, ma se
domani uno che fa "free climbing" si schianta, lì deve intervenire
il soccorritore, quindi
"e nelle zone impervie del
territorio"
deve rimanere. Anche l'emendamento n. 3 non può
essere accolto, perché il testo esistente è scritto meglio e
definisce meglio la situazione. L'emendamento n. 4 è da respingere
perché
", in collaborazione con il Comando regionale dei vigili
del fuoco;"
non avrebbe nessun senso, perché oggi il sistema di
protezione civile prevede che l'evacuazione delle persone dagli
impianti di risalita debba essere fatto dai dipendenti della
società e, quando vi è una particolare complessità che deve
intervenire l'elicottero - ricordo casi clamorosi come quello
dell'inizio degli anni '80 della telecabina del Crest -,
intervengono le guide. L'emendamento n. 5 non può essere accolto,
perché sarebbe ambiguo dire:
"le strutture regionali competenti
in materia di protezione civile"
, perché la legge del 2001
della Regione definisce una sola struttura regionale competente in
materia di protezione civile. Per quanto riguarda l'emendamento n.
6, il testo è scritto meglio perché consente soprattutto alle unità
cinofile di intervenire, come è avvenuto nello Sri Lanka con vivo
apprezzamento, perché le nostre guide hanno fatto un lavoro
eccezionale grazie alla presenza dei cani. L'emendamento n. 7 viene
caducato con l'approvazione dell'emendamento da me presentato, che
chiarisce il coordinamento in zone montane. L'emendamento n. 8 non
è da accogliere, perché questa è stata la richiesta che ci è venuta
dal Soccorso alpino valdostano.
Per quel che riguarda gli emendamenti del collega Sandri, a
parte il fatto che lo invito a leggere la finanziaria 2007 del
Governo che è farcita di anglicismi, mi permetto di insistere di
mantenere tale dizione, perché questa è la dizione esatta di tali
tipologie di intervento sulla base dell'attuale legislazione in
materia di aviazione civile in tutto il mondo, sulla base del
documento 41/6821/M.3E, emesso l'8 novembre 1994 dalla Direzione
generale aviazione civile. Questo tipo di definizione per essere
tecnicamente esatta... quindi bisogna prendersela con l'ICAO... che
sono le norme internazionali che hanno definito questo... ossia, se
scriviamo
"sanitario e di salvataggio"
, non è corrispondente
alle problematiche di tipo tecnico. Il secondo "emendamento Sandri"
all'articolo 4, comma 2, non è accoglibile, così come l'emendamento
n. 3. L'emendamento n. 4 non è accoglibile perché riteniamo che
questa della terna sia una richiesta che ci è venuta dal Soccorso
alpino valdostano. L'emendamento n. 5 non è accoglibile perché
questo fatto in prima istanza di avere uno Statuto che passi
attraverso la Giunta regionale è una richiesta che è venuta dal
Soccorso alpino valdostano, quindi, essendo una normativa che
regolamenta loro, riteniamo che tale loro richiesta possa essere
accolta.
Président
- La parole au Conseiller Sandri.
Sandri (GV-DS-PSE)
- Il Presidente Caveri ha una
particolare predilezione per la lingua inglese, credo abbia
ragione, perché penso che stia prendendo atto che dobbiamo cambiare
la politica linguistica della nostra Regione non tanto sul
riconoscere le tradizioni e i nostri valori fondanti la nostra
identità, ma quanto dovremo affrontare nei prossimi anni.
Giustamente ha posto l'accento sulla necessità di essere in
sintonia con la globalizzazione per capirsi meglio, perché se io
della Protezione civile valdostana utilizzo le parole
"sanitario
e di salvataggio"
e non le parole
"HEMS"
, magari quello
della Protezione civile, quello dell'aeroporto, quello dell'ICAO...
non mi capisce. Credo che questo sia - ha ragione il Presidente
Caveri - il segnale che il mondo sta andando in una direzione
chiara di globalizzazione rispetto alla quale dobbiamo fare delle
scelte precise anche in campo linguistico, perché il rischio non è
solo quello di non essere competitivi, ma di essere marginali.
Spero che il Presidente Caveri quello che ha detto sul mio
emendamento n. 1, che ritiro, lo sappia applicare in tutto il resto
dell'Amministrazione regionale, servirebbe a lui, al suo movimento
e alla Valle d'Aosta. Per quanto riguarda i restanti, no... credo
sia solo utile ribadire il concetto che vi è una confusione
incredibile fra compiti di un'associazione e istituzioni e che qui
non si è voluto risolvere un problema. Quando non si vuole
risolvere una confusione, è perché si vuole sfruttare la confusione
a proprio vantaggio; la storia vedrà chi avrà ragione.
Si dà atto che dalle ore 10,28 presiede il Vicepresidente
Lanièce.
Presidente
- La parola al Consigliere Viérin Marco, per
dichiarazione di voto.
Viérin M. (SA)
- Molto brevemente. Ci ha fatto piacere
che il Presidente abbia dichiarato in aula che le competenze ad
oggi determinate per legge facenti capo ai vigili del fuoco
rimarranno tali anche dopo l'approvazione di tale provvedimento, ma
anche con questa dichiarazione qualche preoccupazione per il gruppo
"Stella Alpina" rimane, soprattutto nell'attuazione reale di tale
legge. Preoccupazione rivolta soprattutto nell'evitare
sovrapposizione di competenze sia nel coordinamento che nelle
responsabilità in merito agli interventi... per questo riteniamo
che nel tempo bisognerà verificare che queste sovrapposizioni di
competenze e di coordinamento non avvengano, altrimenti dovremmo
"rimettere mano" a tale normativa. È con questo auspicio che
voteremo tale disegno di legge.
Si dà atto che dalle ore 10,29 riassume la Presidenza il
Presidente Perron.
Président
- Nous passons à l'examen des articles, je
rappelle que la II
e
Commission à la majorité a donné son
avis favorable, ainsi que la IV à l'unanimité, sur le nouveau texte
que nous examinons. A l'article 1
er
il y a les
amendements n° 1, n° 2, n° 3 et n° 4 du groupe "Arcobaleno", ainsi
que l'amendement n° 1 de M. Sandri qui a retiré et dont je donne
lecture pour le procès-verbal:
Emendamento
All'articolo 1, comma 2, lettera g) le parole "Helicopter
Emergency Medical Service (HEMS) e Search and Rescue (SAR)" sono
sostituite dalle parole "sanitario e di salvataggio".
La parole au Conseiller Venturella.
Venturella (Arc-VA)
- Non mi darò fuoco, Presidente, e
questo credo che le dispiaccia, ma sono sfornito di accendino e di
fiammiferi, anche se so che lei volentieri me lo impresterebbe...
lei ha detto:
"peccato"
... ritengo che l'emendamento n. 1
anche senza gesti possa essere accettato, perché, fra l'altro, il
gruppo "Stella Alpina" ha già dichiarato che rimangono delle
preoccupazioni, anche se considerato pleonastico... ma noi non lo
consideriamo tale, perché è meglio specificare che esistono delle
competenze specifiche... lo manteniamo. Sull'emendamento n. 2
dobbiamo metterci d'accordo su ciò che appare nella legge, perché
si dice alla lettera e):
"
nella programmazione e
nell'organizzazione di idonee iniziative tecniche per la ricerca,
il salvataggio e il soccorso degli infortunati e il recupero dei
caduti in montagna..."
; se aggiungiamo
"
e nelle zone
impervie del territorio
"
, viene considerata come tale la
scarpata dell'autostrada, questo è scritto sui protocolli di
intervento. Crediamo che l'intervento del Soccorso alpino
valdostano in montagna sia già specificato quando si parla di
"in montagna"
, mentre
"zone impervie del territorio"
sono tutte quelle zone... ricordo un anno fa di un caso particolare
di un intervento nel fiume Dora per il recupero di un motociclista,
ricordo che vi sono stati dei problemi, è stato fatto aspettare un
elicottero dei vigili del fuoco di Torino, sono sorti problemi di
competenza che si sono ripercossi sull'infortunato. Credo che nulla
verrà tolto all'intervento, alle prerogative, al campo di
applicazione del Soccorso alpino valdostano se specifichiamo che
gli interventi vengono fatti in montagna e per "montagna" si
intende il 90% del nostro territorio, perché definito zona di
montagna. Manteniamo comunque l'emendamento n. 2. Per quanto
riguarda l'emendamento n. 3, relativo alla lettera f), crediamo che
l'enunciato spieghi meglio come si devono gestire e svolgere gli
interventi tecnici di ricerca, perché vi sono un ente preposto, il
Corpo regionale dei vigili del fuoco, e un'organizzazione, che
potrebbero intervenire contemporaneamente sul luogo dell'incidente.
L'emendamento n. 4 possiamo ritirarlo. Manteniamo il primo, il
secondo e il terzo emendamento.
Président
- Je soumets au vote l'amendement n° 1 du
groupe "Arcobaleno", qui récite:
Emendamento
All'inizio del comma 2 dell'articolo 1 aggiungere le parole:
"Fatte salve le competenze specifiche del Corpo regionale dei
vigili del fuoco di cui all'articolo 3 della legge regionale 19
marzo 1999, n. 7,".
Conseillers présents: 30
Votants: 28
Pour: 28
Abstentions: 2 (Tibaldi, Vicquéry)
Le Conseil approuve.
Président
- Je soumets au vote l'amendement n° 2 du
groupe "Arcobaleno", qui récite:
Emendamento
Alla lettera e) del comma 2 dell'articolo 1 le parole "e
nelle zone impervie del territorio" sono soppresse.
Conseillers présents: 31
Votants: 29
Pour: 5
Contre: 24
Abstentions: 2 (Ferraris, Tibaldi)
Le Conseil n'approuve pas.
Président
- Je soumets au vote l'amendement n° 3 du
groupe "Arcobaleno", qui récite:
Emendamento
La lettera f) del comma 2 dell'articolo 1 è così
sostituita:
"f) nella gestione e nello svolgimento degli interventi
tecnici di ricerca, recupero e soccorso, anche sanitario, in
montagna e in collaborazione con gli enti preposti agli interventi
tecnici di ricerca, recupero e soccorso, nelle zone impervie del
territorio anche non prettamente inerenti alla montagna;".
Conseillers présents: 31
Votants: 22
Pour: 2
Contre: 20
Abstentions: 9 (Comé, Ferraris, Fiou, Fontana Carmela, Lanièce,
Sandri, Stacchetti, Tibaldi, Viérin Marco)
Le Conseil n'approuve pas.
Président
- L'amendement n° 4 du groupe "Arcobaleno" est
retiré, j'en donne lecture pour le procès-verbal:
Emendamento
Alla lettera h) del comma 2 dell'articolo 1 dopo le parole
"impianti di risalita" sono aggiunte le parole: ", in
collaborazione con il Comando regionale dei vigili del
fuoco;".
Je soumets au vote l'article 1
er
dans le texte ainsi
amendé:
Articolo 1
(Finalità e oggetto)
1. La presente legge disciplina l'organizzazione del soccorso
in montagna nell'ambito del territorio regionale, settore cui la
Regione, anche in relazione alle caratteristiche fisiche del
proprio territorio, riconosce preminente funzione di pubblico
interesse.
2. Fatte salve le competenze specifiche del Corpo regionale
dei vigili del fuoco di cui all'articolo 3 della legge regionale 19
marzo 1999, n. 7, gli ambiti di attività del servizio di soccorso
in montagna consistono, in particolare:
a) nel concorso alla vigilanza e alla prevenzione degli
incidenti in ambiente montano;
b) nel concorso all'individuazione dei rischi in ambiente
montano e nella determinazione delle zone del territorio soggette a
rischio;
c) nella promozione e nell'attuazione di iniziative tese alla
sensibilizzazione, alla divulgazione della sicurezza in montagna e
alla conoscenza dell'attività del soccorso alpino;
d) nella formazione relativa alla sicurezza in montagna e
alle tecniche specifiche del soccorso alpino;
e) nella programmazione e nell'organizzazione di idonee
iniziative tecniche per la ricerca, il salvataggio e il soccorso
degli infortunati e il recupero dei caduti in montagna e nelle zone
impervie del territorio;
f) nella gestione e nello svolgimento degli interventi
tecnici di ricerca, recupero e soccorso, anche sanitario, in
montagna e nelle zone impervie del territorio, anche non
prettamente inerenti alla montagna, laddove si riveli necessario
l'utilizzo di conoscenze e tecniche di tipo alpinistico, anche con
l'utilizzo di mezzi aerei ed unità cinofile;
g) nella partecipazione al servizio di elisoccorso Helicopter
Emergency Medical Service (HEMS) e Search and Rescue (SAR);
h) nelle operazioni di pronto intervento e di evacuazione in
linea sugli impianti di risalita;
i) nel concorso alla rilevazione di dati ambientali;
j) in ogni altra attività in cui il servizio di soccorso in
montagna può essere diretto a prevenire o evitare situazioni di
danno o pericolo a persone, animali o cose.
Conseillers présents: 32
Votants: 24
Pour: 24
Abstentions: 8 (Bortot, Ferraris, Fiou, Fontana Carmela, Sandri,
Squarzino Secondina, Tibaldi, Venturella)
Le Conseil approuve.
Président
- Je soumets au vote l'article 2:
Conseillers présents: 32
Votants: 28
Pour: 28
Abstentions: 4 (Bortot, Squarzino Secondina, Tibaldi,
Venturella)
Le Conseil approuve.
Président
- A l'article 3 il y a les amendements n° 5 et
n° 6 du groupe "Arcobaleno"; je soumets au vote l'amendement n° 5,
qui récite:
Emendamento
Alla lettera c) del comma 1 dell'articolo 3 le parole "la
struttura regionale competente" sono sostituite con le parole "le
strutture regionali competenti".
Conseillers présents: 32
Votants: 26
Pour: 3
Contre: 23
Abstentions: 6 (Ferraris, Fiou, Fontana Carmela, Lattanzi,
Sandri, Tibaldi)
Le Conseil n'approuve pas.
Président
- La parole au Conseiller Venturella sur
l'amendement n° 6.
Venturella (Arc-VA)
- Sul fatto della colonna mobile
esiste un problema perché vi è anche un fatto accaduto. Nei turni
giornalieri abbiamo 2 squadre di 11 persone che fanno parte del
turno per quel giorno e per quella notte denominato "colonna
mobile". Di solito la partenza per la colonna mobile prima della
regionalizzazione dipendeva dal Comando piemontese, perché prima
c'era il Comando interregionale Piemonte-Valle d'Aosta e il tempo
impiegato per la colonna mobile dei vigili del fuoco in prima
partenza andava da minimo un'ora a massimo 2 ore. Questo è successo
per il terremoto del Friuli, per il terremoto in Umbria, insomma è
organizzata in questa maniera: partono con gli automezzi 11 persone
in un tempo brevissimo, è l'unica organizzazione in grado di
partire entro 2 ore. Con la colonna mobile regionale... con
l'articolo organizzato in questa maniera, poi faremo anche delle
iniziative in Consiglio regionale... se si approva l'articolo così
com'è, in cui si dice che la prima partenza di prima assistenza è
organizzata in questa maniera, vuol dire che si attende la
disposizione di chi coordina la colonna mobile regionale per far
partire i vigili del fuoco. In definitiva, si toglie la pronta
operatività a una componente che nel passato invece poteva partire
subito, ossia la colonna mobile regionale ha un tempo di partenza
di 24-48 ore, i vigili del fuoco sono inseriti nella colonna mobile
regionale... questo vuol dire che prima di far partire la squadra
valdostana colonna mobile... devono aspettare le direttive della
colonna mobile regionale: questo vuol dire che devono aspettare le
24 e le 48 ore. L'organizzazione invece deve essere diversa
all'interno della colonna mobile regionale, anche è perché formata
da personale non professionista. Gli unici professionisti che si
occupano di protezione civile sono i vigili del fuoco, sia essi
professionisti permanenti che volontari. Con questa strutturazione
dell'articolo invece si creano dei problemi di coordinamento
all'interno della colonna mobile. Manteniamo l'emendamento.
Président
- La parole au Président de la Région,
Caveri.
Caveri (UV)
- Solo perché non sono abbastanza
intelligente come lei e non capisco l'emendamento. Lei presenta un
emendamento che è come nel testo della Commissione, ossia la
Commissione ha tolto
"struttura regionale competente"
e ha
messo
"strutture regionali competenti"
, va bene? Lei vuole
togliere in questo testo le parole:
"in materia di protezione
civile e di soccorso
tecnico urgente in iniziative di prima
assistenza alle popolazioni, sia nel territorio nazionale che
all'estero"
. Io dico "no", perché è ovvio che il Soccorso
alpino collabora con le strutture regionali competenti, quindi
compresi i vigili del fuoco, in iniziative di prima assistenza alle
popolazioni sia in territorio nazionale che all'estero, altrimenti
a cosa serve la colonna mobile? È un emendamento incomprensibile e
sbagliato, quindi bisogna votare contro.
Président
- Je soumets au vote l'amendement n° 6, qui
récite:
Emendamento
La lettera d) del comma 1 dell'articolo 3 è così
sostituita:
"d) alla collaborazione con le strutture regionali competenti
in materia di protezione civile mediante la partecipazione alle
attività della colonna mobile regionale.".
Conseillers présents: 32
Votants: 29
Pour: 3
Contre: 26
Abstentions: 3 (Ferraris, Fiou, Fontana Carmela)
Le Conseil n'approuve pas.
Président
- Je soumets au vote l'article 3:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- A l'article 4 il y a l'amendement n° 2 du
collègue Sandri, j'en donne lecture:
Emendamento
All'art. 4, comma 2, tra le parole "deliberazione" e "della
Giunta" sono inserite le parole "del Consiglio regionale su
proposta".
Je le soumets au vote:
Conseillers présents: 33
Votants: 28
Pour: 7
Contre: 21
Abstentions: 5 (Comé, Lattanzi, Stacchetti, Tibaldi, Viérin
Marco)
Le Conseil n'approuve pas.
Président
- Je soumets au vote l'article 4:
Conseillers présents: 33
Votants: 24
Pour: 24
Abstentions: 9 (Bortot, Ferraris, Fiou, Fontana Carmela,
Lattanzi, Sandri, Squarzino Secondina, Tibaldi, Venturella)
Le Conseil approuve.
Président
- A l'article 5 il y a l'amendement n° 1 du
Président Caveri et de l'Assesseur Cerise, ainsi que l'amendement
n° 7 du groupe "Arcobaleno"; je soumets au vote l'amendement n° 1,
qui récite:
Emendamento
Al comma 2 dell'articolo 5, le parole: "Nel caso di
intervento congiunto" sono sostituite dalle seguenti: "Nei casi di
cui al comma 1, qualora sia necessario l'intervento
congiunto".
Conseillers présents: 33
Votants: 27
Pour: 27
Abstentions: 6 (Bortot, Frassy, Lattanzi, Squarzino Secondina,
Tibaldi, Venturella)
Le Conseil approuve.
Président
- La parole au Conseiller Venturella sur
l'amendement n° 7.
Venturella (Arc-VA)
- Sul comma 2 dell'articolo 5
vorremmo sopprimere le parole:
"altre amministrazioni, enti"
e spiego il perché. La legge 21 marzo 1974 del Parlamento italiano,
che dà le competenze al Corpo nazionale del soccorso alpino e
speleologico, attribuisce ai tecnici del Corpo nazionale del
soccorso alpino e speleologico la funzione di coordinamento assunta
dal responsabile, ma nel caso di intervento congiunto e nel caso
che intervengano delle squadre appartenenti a diverse
organizzazioni. Se vi è da intervenire e vi sono i volontari del
soccorso alpino, i volontari dell'Associazione nazionale alpini,
volontari di altre organizzazioni, è giusto e logico che sia il
Coordinatore del soccorso alpino a prendere il coordinamento perché
di provata esperienza, ma nel caso di personale che appartiene ad
amministrazioni ed enti... "amministrazioni" vuol dire anche Corpo
dei vigili del fuoco, Guardia di finanza, Polizia di Stato, Corpo
forestale, allora gli appartenenti a queste amministrazioni ed enti
hanno la qualifica di ufficiali e agenti di polizia giudiziaria e
non possono essere assolutamente coordinati proprio perché
rappresentano l'amministrazione, sono forze dell'ordine, quindi non
possono rispondere al rappresentante di un'associazione di
personale tecnico, tutto quello che volete, che non ha nessun
compito né di polizia giudiziaria, né di pubblica sicurezza.
Infatti negli interventi su valanga, se vi è la contemporanea
presenza del Soccorso alpino valdostano, ma del Soccorso alpino
della Guardia di finanza, il coordinamento per gli accertamenti del
caso sulle responsabilità li prende il Responsabile della Guardia
di finanza, abbiamo informazioni diverse. Manteniamo comunque
l'emendamento n. 7.
Président
- La parole au Président de la Région,
Caveri.
Caveri (UV)
- Sono veramente stupito, ma allora cosa ci
stiamo a fare? Chiudiamo il Consiglio regionale perché, se lei
ritiene che la legislazione del Consiglio regionale è spazzata via
dalla semplice logica di avere uno che si occupa di polizia
giudiziaria... certo che, se c'è un morto sotto la valanga, il
rilevamento per la polizia giudiziaria lo fa, per un'antica prassi
consolidata, il finanziere presente sul posto, ma la logica del
coordinamento del soccorso è cosa diversa! Se la logica è che vi è
l'anarchia, perché lei sostiene che vi sono diversi soggetti di
polizia giudiziaria... chi comanda? Il forestale dirà: "io
comando", il finanziere dirà: "io comando", il pompiere dirà: "io
comando"... questo è il soccorso! Non ha niente a che fare con i
rilevamenti di polizia giudiziaria che devono essere fatti! Allora
o la legge regionale è "carta straccia", o noi con queste norme
chiariamo che, in occasione di soccorso, questo deve avvenire, poi,
se vi sono dei problemi penalistici, essi certo che devono essere
risolti dal personale... non possiamo trasformare il personale del
soccorso alpino in polizia giudiziaria! Ma questo è il
coordinamento del soccorso, ci deve essere uno... Lei è mai stato
presente durante un intervento del soccorso? Se non c'è uno che
decide, si entra in un "avvitamento" incredibile! Fino ad oggi non
c'è mai stato nessun dubbio da parte dei finanzieri, perché hanno
sempre riconosciuto e molti di loro hanno la duplice veste di
membri del Soccorso alpino valdostano e di finanzieri, ma mai hanno
messo in dubbio questo. Se cominciamo a mettere in dubbio questo, è
l'anarchia più totale, è anche una delegittimazione di una legge
regionale che stiamo votando per mettere chiarezza nelle
responsabilità!
Président
- Je soumets au vote l'amendement n° 7 du
groupe "Arcobaleno", qui récite:
Emendamento
Al comma 2 dell'articolo 5 le parole "altre amministrazioni,
enti," sono soppresse.
Conseillers présents: 32
Votants: 28
Pour: 3
Contre: 25
Abstentions: 4 (Ferraris, Fiou, Fontana Carmela, Sandri)
Le Conseil n'approuve pas.
Presidente
- Pongo in votazione l'articolo 5 nel testo
così emendato:
Articolo 5
(Interventi del Soccorso alpino valdostano)
1. Nelle operazioni di soccorso in montagna, il Soccorso
alpino valdostano può operare in collaborazione con altri enti ed
organismi, ed in particolare con l'Azienda regionale USL della
Valle d'Aosta, alla quale compete l'attuazione del soccorso
sanitario e con il Corpo valdostano dei vigili del fuoco, cui
compete l'attuazione del soccorso tecnico urgente.
2. Nei casi di cui al comma 1, qualora sia necessario
l'intervento congiunto
con squadre, personale ed operatori
di altre amministrazioni, enti, organizzazioni o associazioni, la
funzione di coordinamento è assunta dal responsabile del Soccorso
alpino valdostano presente sul luogo dell'intervento, salvo quanto
altrimenti concordemente disposto o previsto in specifici piani o
procedure di protezione civile.
Consiglieri presenti: 32
Votanti e favorevoli: 24
Astenuti: 8 (Bortot, Fontana Carmela, Frassy, Lattanzi, Sandri,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 6:
Consiglieri presenti: 33
Votanti e favorevoli: 27
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- All'articolo 7 vi è l'emendamento n. 3 del
collega Sandri, che è ritirato; ne do lettura per il verbale:
Emendamento
All'art. 7, comma 2, le parole "della Giunta" sono sostituite
con le parole "del Consiglio".
Pongo in votazione l'articolo 7:
Consiglieri presenti: 33
Votanti e favorevoli: 27
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- All'articolo 8 vi sono gli emendamenti n. 8
del gruppo "Arcobaleno" e il n. 4 del collega Sandri.
La parola al Consigliere Venturella.
Venturella (Arc-VA)
- L'Associazione Soccorso alpino ha
un'Assemblea, mi permetto di correggere il Presidente della Regione
che parlava di un incontro in Assemblea con i capi stazione, quella
non è l'Assemblea, quello è il Consiglio di direzione, i capi
stazione, i responsabili delle unità cinofile e i responsabili dei
medici del soccorso alpino, l'Assemblea è una cosa diversa, per
dire qual è il grado non di conoscenza, ma di rapporti che ha il
nostro Presidente con il Soccorso alpino, con alcuni (non tutti)
capi stazione, con alcuni (non tutti) responsabili delle stazioni
di soccorso alpino. Credo che, per una forma di rispetto di
autonomia, il Direttore del Soccorso alpino debba essere eletto
dall'Assemblea e vado più in là. Con questo emendamento crediamo
che il Direttore del Soccorso alpino... perché esistono diverse
figure, quelli che sono operativi e che hanno accumulato esperienze
che si definiscono i turnisti, circa 70 persone, perché non è detto
che uno che è guida alpina o aspirante guida sia del Soccorso
alpino, può anche fare i turni o non fare i turni, ossia operare
direttamente o non operare direttamente... con il fatto che il
direttore deve essere una guida alpina, ma deve essere uno che
proviene dai ruoli dei turnisti... debba essere uno che ha fatto
almeno 5 anni di turni in protezione civile, non una guida alpina
scelta fra la terna scelta dall'Assemblea, che poi sceglie il
nostro Presidente o la nostra Giunta... bisogna invece rispettare
l'autonomia di un'associazione qual è quella del Soccorso alpino,
non c'è bisogno di nessun padre-padrone.
Presidente
- Pongo in votazione l'emendamento n. 8 del
gruppo "Arcobaleno", che recita:
Emendamento
Il comma 3 dell'articolo 8 è così sostituito:
"3. Il direttore è eletto dall'assemblea, con votazione a
scrutinio segreto, tra i tecnici specializzati di soccorso alpino
di comprovata esperienza almeno quinquennale.".
Consiglieri presenti: 30
Votanti: 25
Favorevoli: 3
Contrari: 22
Astenuti: 5 (Comé, Fiou, Fontana Carmela, Stacchetti, Viérin
Adriana)
Il Consiglio non approva.
Presidente
- Pongo in votazione l'emendamento n. 4 del
collega Sandri, che recita:
Emendamento
All'art. 8, al comma 3, le parole "con deliberazione della
Giunta regionale, nell'ambito di una terna designata" sono
abrogate.
Consiglieri presenti: 32
Votanti: 21
Favorevoli: 7
Contrari: 14
Astenuti: 11 (Borre, Charles Teresa, Comé, Frassy, Lanièce,
Lattanzi, Ottoz, Stacchetti, Tibaldi, Viérin Adriana, Viérin
Marco)
Il Consiglio non approva.
Presidente
- Pongo in votazione l'articolo 8:
Consiglieri presenti: 30
Votanti e favorevoli: 25
Astenuti: 5 (Bortot, Frassy, Lattanzi, Tibaldi, Venturella)
Il Consiglio approva.
Presidente
- Pongo in votazione l'articolo 9:
Consiglieri presenti: 32
Votanti e favorevoli: 26
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 10:
Consiglieri presenti: 30
Votanti e favorevoli: 24
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 11:
Consiglieri presenti: 30
Votanti e favorevoli: 24
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 12:
Consiglieri presenti: 30
Votanti e favorevoli: 24
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 13:
Consiglieri presenti: 30
Votanti e favorevoli: 24
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 14:
Consiglieri presenti: 30
Votanti e favorevoli: 24
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 15:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 16:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 17:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- All'articolo 18 vi è l'emendamento n. 5 del
collega Sandri, che recita:
Emendamento
All'articolo 18 il comma 1 è abrogato.
Consiglieri presenti: 27
Votanti: 22
Contrari: 22
Astenuti: 5 (Ferraris, Fontana Carmela, Frassy, Lattanzi,
Tibaldi)
Il Consiglio non approva.
Presidente
- Pongo in votazione l'articolo 18:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 19:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione l'articolo 20:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
Presidente
- Pongo in votazione il disegno di legge nel
suo complesso:
Consiglieri presenti: 31
Votanti e favorevoli: 25
Astenuti: 6 (Bortot, Frassy, Lattanzi, Squarzino Secondina,
Tibaldi, Venturella)
Il Consiglio approva.
