Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2739 del 24 luglio 2002 - Resoconto
OBJET N° 2739/XI Iscrizione all'ordine del giorno di nuovo
oggetto.
Deliberazione Il Consiglio
ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso il
seguente oggetto:
16.1) Relatori i Consiglieri Borre e Cerise:
Disegno di legge n. 167, concernente: "Modificazioni alla legge
regionale 30 novembre 2001, n. 36 (Costituzione di una società per
azioni per la gestione della Casa da gioco di Saint-Vincent)".
Président
La parole au Président de la Région,
Viérin Dino, pour motion d'ordre.
Viérin D. (UV)
Pour une motion d'ordre, pour demander à
cette Assemblée de bien vouloir inscrire à l'ordre du jour le
projet de loi portant modifications de la loi régionale n° 36:
"Constitution d'une société par actions pour la gestion de la
maison de jeu de Saint-Vincent".
Président
La parole au Conseiller Beneforti.
Beneforti (PVA-cU)
Noi voteremo contro l'iscrizione di
questo disegno di legge, voteremo contro perché non ne vediamo
l'urgenza. È vero che i tempi della Corte costituzionale sono
lunghi, ma crediamo che, da oggi a settembre, la data in cui
dovrebbe pronunciarsi la Corte, il tempo non sia lungo, nel
frattempo cosa può cambiare? Niente, perché con la legge n. 36 - ve
lo abbiamo detto allora - si modifica la composizione del consiglio
di amministrazione: si passa da tre a cinque membri e noi riteniamo
che questa non sia la strada per mettere la Casa da gioco di
Saint-Vincent nelle condizioni di riprendersi, reggere la
concorrenza e procedere agli investimenti.
Con il disegno di legge di cui chiedete oggi l'iscrizione
d'urgenza non si rivendica la nostra competenza sulla casa da
gioco, tutt'altro, dato che non c'è stato l'accordo - il Governo
fra l'altro non ha richiesto modifiche -, e tanto meno rimuoviamo
le cause che sono alla base del ricorso, come non si rimuovono,
Presidente, gli equivoci e i malintesi, come ha dichiarato in
commissione e agli organi di informazione. Noi crediamo che le
finalità della legge n. 36 siano chiare, anche se non le abbiamo
condivise. L'obiettivo del Governo è politico ed è quello di
sottomettere alla sua volontà una Regione a Statuto speciale come
la nostra, questo lo sapete anche voi, abbiate perlomeno il
coraggio di dirlo, anziché rinunciare alle nostre prerogative
statutarie come state facendo!
Ho ancora nelle orecchie, Presidente, le vostre dichiarazioni in
occasione dell'impugnativa di questa legge da parte del Governo,
diceste che era un attentato all'autonomia e noi vi abbiamo seguito
su quella strada perché ritenevamo che fosse così! E oggi venite
qui, candidi, candidi, a dire:
"Rivediamo l'articolo 1 e
l'articolo 6, rendiamo più facile tutto, così spianiamo la strada
anche alla Corte costituzionale"
. Ma cosa spianate? Voi passo,
passo state rinunciando a quei principi e a quei valori che
l'autonomia deve avere e che devono essere rispettati dal Centro!
Oppure dietro l'angolo c'è qualche altra cosa? Ma questo non voglio
neanche pensarlo, che la Valle d'Aosta volga a Destra, perché
questo, oltre che un attentato che state compiendo nei confronti
dello Statuto, sarebbe un fatto ancora più grave! Confermo,
pertanto, che voteremo contro per questi motivi.
Président
La parole au Conseiller Cottino.
Cottino (UV)
Solo per dire che noi voteremo l'iscrizione
per un motivo molto semplice. Non voglio entrare qui nel merito
degli emendamenti, come in parte ha fatto il collega Beneforti,
perché la discussione ci sarà quando discuteremo il disegno di
legge. Mi limito a dire che sostenere che questo provvedimento non
va nella direzione di togliere ostacoli per la decisione della
Corte costituzionale significa far finta di non conoscere i
problemi. Siccome nessuno poteva immaginare che la Corte
costituzionale avesse tempi così ristretti - normalmente sono molto
più lunghi -, l'iscrizione d'urgenza si commenta da sola, senza
bisogno di ulteriori delucidazioni.
Président
Je soumets au vote l'inscription en
voie d'urgence du projet de loi n° 167:
Conseillers présents et votants: 35
Pour: 29
Contre: 6
Le Conseil approuve.
