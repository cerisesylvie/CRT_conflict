Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3799 del 7 ottobre 1992 - Resoconto
OGGETTO N. 3799/IX Modifiche alle disposizioni applicative
della legge regionale 18 agosto 1986, n. 49, recante: "Norme per
l'applicazione in Valle d'Aosta del Regolamento delle Comunità
Economiche Europee n. 797 del 12 marzo 1985 relativo al
miglioramento dell'efficienza delle strutture agrarie (sostituito
dal regolamento n. 2328/91)".
PresidenteDo lettura del testo della delibera:
Deliberazione Il Consiglio
- richiamata la legge regionale del 18 agosto 1986, n° 49
recante norme per l'applicazione in Valle d'Aosta del Regolamento
delle Comunità Economiche Europee n° 797 del 12 marzo 1985 e
successive modificazioni relativo al miglioramento dell'efficienza
delle strutture agrarie già modificata dalle leggi regionali del 27
dicembre 1989, n° 89 e 23 dicembre 1991, n° 83;
- richiamato il comma 3 dell'articolo 2 della legge regionale 18
agosto 1986, n° 49, introdotto dall'articolo 1 della Legge
regionale 23 dicembre 1991, n° 83, in cui si sancisce che le
modifiche da apportare alle disposizioni applicative della
sopracitata legge regionale sono adottate con deliberazione di
Consiglio, su proposta della Giunta regionale;
- considerata la necessità di procedere ad una modifica di tali
disposizioni come sollecitato con lettera del Ministero
dell'Agricoltura e delle Foreste prot. n° 7248, del 23 aprile 1992,
in cui si invita a prendere atto che, in seguito all'emanazione del
Reg. CEE 1609/89, gli aiuti all'imboschimento nelle zone
svantaggiate devono essere attribuiti in applicazione dell'articolo
26 del Reg. 2328/91 e non nell'ambito dell'articolo 19 dello stesso
Regolamento come indicato nell'allegato della legge regionale n°
49/86;
- considerato che, ai sensi dell'articolo 9 della Legge
regionale 23 dicembre 1991, n° 83, tutti i riferimenti al
regolamento (CEE) n° 797/85, si intendono come fatti al regolamento
(CEE) n° 2328/91 del Consiglio del 15 luglio 1991, abrogativo dello
stesso;
- visto il parere della 3 Commissione consiliare permanente;
delibera
1°) di approvare le seguenti modifiche alle disposizioni
applicative della Legge regionale 18 agosto 1986, n° 49, recante
norme per l'applicazione in Valle d'Aosta del Regolamento delle
Comunità Economiche Europea n. 797 del 12 marzo 1985 relativo al
miglioramento dell'efficienza delle strutture agrarie (sostituito
dal Regolamento n° 2328/91) già modificata dalle Leggi regionali 27
dicembre 1989, n° 89 e 23 dicembre 1991, n° 83;
1. La lettera c) del paragrafo 2 (Importi) del capo 7 (Indennità
compensativa per le zone agricole svantaggiate) della parte B
(Disposizioni specifiche) dell'allegato alla Legge regionale 18
agosto 1986, n° 49, recante norme per l'applicazione in Valle
d'Aosta del Regolamento delle Comunità Economiche Europee n. 797
del 12 marzo 1985 relativo al miglioramento dell'efficienza delle
strutture agrarie (sostituito dal Regolamento n° 2328/91) come
introdotta dall'articolo 6, comma 2, della Legge regionale del 27
dicembre 1989, n° 89, è abrogata;
2. Il paragrafo 2 (Condizioni) del capo 10 (Misure forestali
nelle aziende agricole) della parte B (Disposizioni specifiche)
dell'allegato alla Legge regionale 18 agosto 1986, n° 49, è cosi
sostituito:
"2 (Condizioni)
L'imboschimento di superficie agricola potrà interessare quella
superficie che:
- non sia utilizzabile a fini agricoli per eccessiva acclività,
per distanza eccessiva dell'azienda agricola o per estensione
ridotta, tale da non consentire un efficiente pascolamento, alla
condizione che non sia interamente circondata da terreni agricoli
in esercizio;
- risulti effettivamente abbandonata e presenti un insediamento
di vegetazione arbustiva spontanea;
- abbia un'estensione complessiva di almeno 2.500 mq.
Se il beneficiario di un'indennità compensativa effettua
l'imboschimento di parte o di tutte le superfici (a coltivazione)
che servono di base per il calcolo dell'indennità, tali superfici
sono assenti nel calcolo dell'indennità per una durata massima di
20 anni, a decorrere dalla data dell'imboschimento".
Ha chiesto di parlare l'Assessore all'Agricoltura, Forestazione
e Risorse Naturali Rollandin, ne ha facoltà.
Rollandin (UV)
Au mois d'avril 1992 il y avait eu une
lettre de la part de la Communauté Européenne qui nous demandait,
tout en approuvant le règlement qui avait été en même temps adopté
par l'Administration régionale par loi et qui avait été transmis de
la part du Ministère compétent à la Communauté, d'envisager des
modifications que la Commission de la Communauté avait
prévues.
Il s'agit là d'une question d'interprétation concernant les
interventions financières pour ce qui est de l'utilisation des
financements communautaires pour les zones qui doivent être
utilisées ou exploitées au niveau agricole, et qui doivent avoir
des limitations par rapport à l'exploitation forestière. Là, comme
vous avez vu, par cette délibération on prévoit, compte tenu que la
loi même le dit, de faire ces modifications qui avaient été
signalées et demandées de la part de la commission compétente.
Presidente
Pongo in votazione la delibera in
oggetto.
Esito della votazione:
Presenti: 30
Votanti: 28
Favorevoli: 28
Astenuti: 2 (Gremmo e Maquignaz)
Il Consiglio approva.
