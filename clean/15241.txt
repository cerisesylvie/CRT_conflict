Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1781 del 24 gennaio 1996 - Resoconto
SEDUTA ANTIMERIDIANA DEL 24 GENNAIO 1996
OGGETTO N. 1781/X Designazione di un rappresentante della
Regione in seno al Consiglio di amministrazione dell'asilo
infantile "Luisa Proment" di Courmayeur.
Presidente Ha chiesto la parola il Consigliere Perron.
Perron (UV) Pour proposer Mme Nocera Saveria.
Presidente Si procede alla votazione.
- Consiglieri presenti e votanti: 31
- Schede valide: 31
- Schede bianche: 6
Hanno riportato voti:
- Nocera Saveria: 25
Presidente In base all'esito della votazione risulta designata
quale rappresentante della Regione in seno al Consiglio di
amministrazione dell'Asilo Infantile "Luisa Proment" di Courmayeur,
per il quadriennio 1996/1999 che scadrà il 16 ottobre 1999, la
Signora Nocera Saveria, residente in Pré-Saint-Didier, fraz.
Verrand, Route Combe, 7.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 9 dello Statuto dell'Asilo Infantile "Luisa
Proment" di Courmayeur stabilisce che il Consiglio di
amministrazione è composto anche da un membro designato dalla
Regione;
- il succitato Consiglio di amministrazione è scaduto il 16
ottobre 1995 per compiuto quadriennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Colombati Ludovico, 2) Ferriani Corrado, 3) Nocera
Saveria.
Ritenuto necessario provvedere alla designazione di un
rappresentante della Regione in seno al Consiglio di
amministrazione del summenzionato Asilo Infantile per il
quadriennio 1996/1999 che scadrà il 16 ottobre 1999;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 27 marzo 1991, n. 12;
Delibera
1) di designare quale rappresentante della Regione in seno al
Consiglio di amministrazione dell'Asilo Infantile "Luisa Proment di
Courmayeur, per il quadriennio 1996/1999 che scadrà il 16 ottobre
1999, la Signora Nocera Saveria residente in Pré-Saint-Didier,
fraz. Verrand, Route Combe, 7;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
