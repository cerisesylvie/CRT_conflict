Classificazione
CONSIGLIO REGIONALE
Attività consiliare d'aula



Oggetto del Consiglio n. 2529 del 7 marzo 2007 - Resoconto
OBJET N° 2529/XII - Communications du Président du Conseil
régional.
Président -
J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projets de loi présentés
Projet de loi n° 159, présenté par le Gouvernement régional le 5
mars 2007: "Disposizioni per la celebrazione del nono centenario
della morte di Sant'Anselmo di Aosta".
Réunions:
Bureau de Présidence: 2
I
e
Commission: 1
III
e
Commission: 2
IV
e
Commission: 1
V
e
Commission: 2
II
e
et IV
e
Commission: 1
Colleghi Consiglieri, intendo scusare l'assenza del Presidente
dell'Assemblea regionale Ego Perron in quanto impegnato a
Fort-de-France (Martinica) nella sua veste di Presidente della
"Commission de l'éducation, de la communication et des affaires
culturelles" de l'Assemblée Parlementaire de la Francophonie.
Allo stesso modo è scusata l'assenza dei Consiglieri Roberto
Vicquéry e Marco Viérin che in questi giorni ad Hanoi (Vietnam)
prendono parte ai lavori della "Commission coopération et
développement" de l'Assemblée Parlementaire de la
Francophonie-APF.
Si giustifica anche l'assenza dell'Assessore Pastoret impegnato
in Giappone.
Ha chiesto la parola il Consigliere Sandri sulle comunicazioni;
ne ha facoltà.
Sandri (GV-DS-PSE)
- Grazie, Signor Presidente. Mi
sembrava opportuno non far passare sotto silenzio questo primo
punto dell'ordine del giorno che, a mio parere, contiene un
elemento estremamente grave: quello dell'assenza del Presidente del
Consiglio. Io trovo siano pochissimi i motivi per cui una riunione
di questo Consiglio debba aprirsi senza la presenza del suo
Presidente: tra tali pochi motivi, oltre a quelli di salute
personale, vi sono evidentemente casi di urgenza politica. Penso
sia una questione di rispetto dell'Assemblea che il Presidente del
Consiglio sia presente a fare la sua funzione! Ora, io non metto in
dubbio che una Commissione culturale dell'APF abbia un ruolo
politico "essenziale", ma lo dico evidentemente in tono ironico,
soprattutto quando è alla Martinica nel mese di marzo; credo sia
invece essenziale che questo Consiglio regionale abbia e possa
lavorare con il suo Presidente e qui pongo un secondo problema -
poi li svilupperò tutti e due -: abbiamo un impegno, preso qui
dentro in questa aula, di modifica del Regolamento del Consiglio,
perché da parte di più gruppi sono emerse necessità di modifiche.
La Commissione per il Regolamento non si è mai riunita; il
Presidente ha chiesto a tutti i gruppi di presentare, entro e non
oltre il 20 febbraio, delle proposte di modifica del Regolamento
consiliare. Di queste proposte di modifiche, almeno dal mio gruppo,
ne sono arrivate una certa quantità e ad oggi non abbiamo avuto né
risposta sul ricevimento di tali modifiche, né abbiamo avuto
ovviamente il piacere di poterle discutere. Io allora voglio capire
se il Presidente del Consiglio intende continuare a fare delle
cosiddette "vacanze all'estero" dal punto di vista del turismo
politico, perché di questo si tratta, oppure se vuole mettersi al
servizio della Valle d'Aosta, ottemperando alle sue responsabilità!
Dico questo perché, anche se si va a fare una revisione di tutti
gli anni di questa legislatura, si vedrà che noi abbiamo investito
in questi movimenti per l'APF, o per qualunque altra ragione del
nostro Presidente, una quantità di soldi significativa: vi faccio
soltanto un paragone tanto per capire, perché ho acquisito i dati
che gentilmente l'Assessore competente mi ha dato, tale quantità è
di circa 30 volte superiore a quanto investiamo per mandare
all'estero ad imparare il francese i nostri ragazzi, di tutte le
scuole di ogni ordine e grado. Io allora credo che è molto meglio
mandare i nostri giovani d'estate a fare degli "stages" in
Svizzera, in Francia, in Belgio o in altri Paesi francofoni, un po'
vicini possibilmente, piuttosto che mandare all'estero alte
autorità, cosa che veramente ha pochissimo da dare da questo punto
di vista alla Valle d'Aosta. Io pertanto mi permetto di
rappresentare a tutti, soprattutto ai colleghi Consiglieri, ma
anche all'opinione pubblica, la necessità che, rispetto ad un
momento difficile della nostra Regione, ad un momento in cui noi
abbiamo evidenti difficoltà, pensiamo soltanto alla legge
elettorale che si sta discutendo, ai referendum che sono stati
presentati, alle leggi che sono in discussione, al gruppo di lavoro
e alla Commissione che ci ha lavorato sopra, ne discuteremo nel
prossimo Consiglio, io faccio presente che su tutti questi passaggi
il Presidente del Consiglio è stato assente ed è assente anche
oggi. Penso che questa sia una cosa su cui tutti dobbiamo
riflettere e che, secondo me, su su di esse si debba anche
richiamare chi è stato investito di questa responsabilità, perché
evidentemente non ha pienamente il senso di responsabilità
necessario: che prenda le sue decisioni.
Presidente -
Vorrei solo precisare che il Presidente,
come ho dato lettura al primo punto dell'ordine del giorno, è
assente per impegni istituzionali, essendo il Presidente di una
importante Commissione dell'APF. Inviterei il Consigliere Sandri a
rivolgere queste critiche in presenza del Presidente: ecco non mi
sembra molto corretto parlare di qualcuno che è assente
rivolgendogli pesanti e ingiuste accuse. Lei ha a disposizione modi
e i metodi più consoni per potersi rivolgere al Presidente Perron
sia per quanto riguarda il Regolamento, sia per quanto ha testé
detto; quindi non mi sembra per nulla corretto il suo
atteggiamento.
Ha chiesto la parola il Consigliere Bortot, sempre sulle
comunicazioni del Presidente, ne ha facoltà.
Bortot (Arc-VA) -
Non sono sulle comunicazioni del
Presidente, sono sulla facoltà o meno di svolgere il mio lavoro in
quanto Consigliere regionale. Penso che tutti noi abbiamo il
diritto e il dovere di guadagnarci i 6.000 euro puliti che ci passa
il popolo valdostano; ebbene io oggi ho bisogno di fare un "cahier
de doléances" su tutta una serie di questioni sollevate all'Ufficio
di Presidenza del Consiglio, questioni sulle quali non mi si è
risposto o si è risposto in modo, secondo il sottoscritto, non
pertinente. Incomincio dal dire che sabato pomeriggio avevo una
riunione...
Presidente -
... scusi Consigliere Bortot, se riguardano
l'Ufficio di Presidenza, le comunicazioni ce le fa pervenire...
Bortot (Arc-VA) -
... no, no, no... non le faccio
pervenire, le ho già fatte pervenire...
Presidente -
... siamo sulle comunicazioni del Presidente
del Consiglio...
Bortot (Arc-VA) -
... va bene... sulle comunicazioni del
Presidente del Consiglio, sull'assenza del Presidente,
allora...
Presidente -
... le dico le stesse cose che ho detto al
Consigliere Sandri, non è presente il Presidente, quindi per
correttezza...
Bortot (Arc-VA) -
... ad ogni modo, sabato pomeriggio,
con un gruppo di cittadini, sono rimasto chiuso fuori dalla sede di
Via Piave! Perché il sottoscritto con lettera precedente ha detto
che non è disponibile ad usare la porta di servizio per svolgere il
suo lavoro che riguarda 7 giorni su 7 e non 5 giorni e non orario
di ufficio... prima cosa. Seconda cosa...
Presidente
- ... sono osservazioni non pertinenti ai
lavori del Consiglio regionale. Sono obbligato a toglierle la
parola...
Bortot (Arc-VA) -
... non mi tolga la parola!
Presidente -
... le comunicazioni le fa con una lettera
indirizzata all'Ufficio di Presidenza; lei sta parlando di fatti
che non sono pertinenti all'odierno ordine del giorno del Consiglio
regionale... ma che riguardano invece gli Uffici di Via Piave.
