Classificazione
CONSIGLIO REGIONALE
Attività consiliare d'aula
STATUTO



Oggetto del Consiglio n. 170 del 14 dicembre 2020 - Resoconto
OGGETTO N. 170/XVI - Rinvio della nomina dei componenti di
parte regionale in seno alla Commissione paritetica di cui
all'articolo 48bis dello Statuto speciale per la Valle d'Aosta,
introdotto dall'articolo 3 della legge costituzionale 23 settembre
1993, n. 2.
Bertin (Presidente) -
Punto n. 16 all'ordine del giorno.
Ha chiesto la parola il Presidente della Regione, ne ha
facoltà.
Lavevaz (UV) -
Avevamo chiesto un inserimento con un
ordine del giorno suppletivo di questo punto in quanto era prevista
la visita del ministro Boccia alla fine di questa settimana, visita
nella quale c'era la volontà di insediare la Commissione paritetica
qua ad Aosta. Considerando che il Ministro ha comunicato nella
giornata di oggi soltanto lo spostamento al mese di gennaio della
sua visita ufficiale, vorremmo sfruttare ancora qualche giorno per
condividere con il Consiglio tutto le valutazioni sulle nomine di
questa importante Commissione, ovviamente i tre membri di parte
regionale, una nomina che rimane di assoluta necessità, che deve
essere fatta in tempi rapidi ma possibilmente con la giusta
condivisione e senza dover per forza correre come avevamo
ipotizzato per comunque sfruttare questa cosa che il Ministro aveva
proposto e che era comunque da valutare in senso positivo, cioè il
fatto di insediare qua da noi ad Aosta la Commissione paritetica
era comunque un evento che avremmo voluto in qualche modo
sfruttare. Visto che abbiamo ancora qualche settimana, proporrei di
rinviare al prossimo Consiglio la nomina di parte regionale della
Commissione paritetica prendendoci l'impegno di una condivisione
sui nomi con tutto il Consiglio.
Presidente -
Non vi sono osservazioni.
Il Consiglio prende atto del rinvio.
