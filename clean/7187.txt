Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1690 del 5 dicembre 1985 - Resoconto
OGGETTO N. 1690/VIII - APPROVAZIONE DELL'ELENCO DELLE ASTE
TORRENTIZIE ESCLUSE DAL VINCOLO DI CUI ALL'ART. 1 DELLA LEGGE
8.8.1985, N. 431.
PRESIDENTE
: Do lettura della delibera in oggetto:
IL CONSIGLIO
- richiamati il R.D. 11 dicembre 1933, n. 1775 e l'articolo
1-quater della legge 8 agosto 1985, n. 431;
DELIBERA
1) di approvare, ai sensi dell'art. 1 quater della legge
8.8.1985, n. 431, l'allegato elenco delle acque pubbliche escluse
dall'applicazione dell'art. 1 della legge stessa, a motivo del loro
stato di degrado o di scarsa visibilità che le qualifica come non
rilevanti ai fini paesaggistici;
2)
di dare atto che le eventuali porzioni di torrenti,
comprese nel suddet
to
elenco, situate a quote superiori
a
1600 metri s.l.m., sono sottoposte a vincolo ai sensi
dell'art. 1, lett. d), della legge 431 dell'8.8. 1985.
ASTE TORRENTIZIE DELLA DORA
1) Dall'innesto del torrente Dialley fino alla località Chez
Borgne in comune di La Salle compreso l'affluente Colomba fino
all'innesto del torrente Pissorio;
2) dal ponte Derby in comune di La Salle fino al ponte della
ferrovia sulla Dora sito al confine territoriale con i comuni di La
Salle e Avise, compreso l'affluente torrente Tillac;
3)
dal ponte nuovo sulla Dora della S.S. n. 507 di
Cogne, fino all'incrocio con il torrente Chiusella, in comune di
Sarre;
4) dal confine territoriale tra i comuni di Jovençan e Gressan
fino alla proiezione dello spigolo sud-ovest dell'area cimiteriale
di Aosta;
5) dallo sbocco del torrente Vernouiller in comune di Charvensod
sino all'incrocio con il ponte dell'autostrada Torino-Aosta, in
comune di Brissogne, compresi gli affluenti Comboé, Arpisson, Grand
Valley, Clavellet e torrente castello di Quart;
6) dall'incrocio della Dora con il ponte ferroviario e il ponte
autostradale in corrispondenza del villaggio di Surpian in comune
di St-Marcel fino all'incrocio con il ponte autostradale a sud del
villaggio di Parleaz in comune di Chambave, compresi gli affluenti
Clavalité, Champlan, Chambave, Septumian e Ponton;
7) dall'incrocio della Dora con il ponte autostradale situato a
nord dell'abitato di Méran in comune di Mont jovet fino
all'incrocio con il nuovo ponte della strada regionale per
Champorcher, compresi gli affluenti Rio Piolling, torrente
Beauconeil, Rio Levantey, torrente Valleille, torrente Tara e
relativi affluenti;
ASTE TORRENTE LYS
1) dall'incrocio con il torrente Fora sino al torrente Tourison
compresi gli affluenti torrente Stolen, torrente Valbona e torrente
Tourison;
2) dall'incrocio con il torrente Verney fino all'incrocio con il
torrente Rechantey, compresi gli affluenti torrente Verney e
torrente Nantey;
ASTA TORRENTE AYASSE
Dall'incrocio con il torrente della Legna fino all'incrocio con
lo scarico della centrale idroelettrica di Hône.
ASTA TORRENTE CHALAMY
Dal Ru Pianaz fino allo sbocco nella Dora.
ASTA TORRENTE EVANCON
Dall'incrocio con il torrente Chasten fino allo sbocco nella
Dora, compresi gli affluenti torrente Chasten, Rio Vadaca, Rio du
Tronc e Rio Roesaz.
ASTE TORRENTE MARMORE
1)
dalla diga di Maen fino all'altezza dell'abitato di
Lillaz compresi gli affluenti Canale P. Monde e torrente Chamois e
relativo affluente;
2)
dall'incrocio con il ponte della strada comunale
per Cerian sino allo sbocco nella Dora, compreso l'affluente
torrente Promiod.
ASTA TORRENTE ST-BARTHELEMY
Dall'incrocio con il torrente Chaleby fino allo sbocco nella
Dora compresi gli affluenti Chaleby e Comba Déché.
ASTA TORRENTE BUTHIER
Dall'incrocio con il torrente Verdona fino allo sbocco nella
Dora compresi gli affluenti Verzignola, torrente Arpisson, torrente
Brezon, torrente Buthier di Ollomont e relativi affluenti Bereau e
Crête.
ASTA TORRENTE ARTANAVAZ
Dal punto di confine territoriale fra i comuni di Etroubles con
Gignod e Allein sino allo sbocco del Buthier, compreso l'affluente
torrente Arsy.
ASTA TORRENTE GRAND EYVIA
Dall'incrocio con il torrente Arpisson sino all'incrocio con la
S. S. n. 507 nei pressi dell'abitato di Chevril in comune di
Aymavilles, compreso l'affluente torrente Arpisson.
ASTA TORRENTE SA VARA
Dall'incrocio del Rivo Bocconere sino allo sbocco nella
Dora.
ASTA TORRENTE DORA DI RHEMES
Dal confine territoriale di Rhêmes N. Dame e Rhêmes St. Georges
fino all'incrocio con il torrente Savara.
ASTA DORA DI VALGRISENCHE
Dal confine territoriale fra i comuni di Arvier e Valgrisenche
sino in corrispondenza dell'abitato di La Ravoire in comune di
Arvier.
PRESIDENTE
: Prima di dare la parola al relatore comunico
che a questa Presidenza è pervenuto un telegramma, seguito da una
lettera del Consigliere Viberti che muove alcune osservazioni in
merito all'inopportunità e alla non urgenza dell'iscrizione
all'ordine del giorno dell'oggetto testé letto.
Questa Presidenza comunica che ha iscritto all'ordine del giorno
il provvedimento in quanto il primo articolo della legge 8 agosto
1985 n. 431, pubblicata sulla Gazzetta Ufficiale in data 22 agosto
1985 e diventata esecutiva il 6 settembre 1985, dispone che le
regioni, entro 90 giorni dall'entrata in vigore della legge stessa,
devono determinare quali corsi d'acqua sono classificati pubblici,
ecc.. I novanta giorni scadono oggi. Questo è il motivo per cui al
Presidenza del Consiglio ha ritenuto di iscrivere all'ordine del
giorno la legge sulle aste torrentizie; senza contare poi che la
Presidenza della Giunta aveva anche avanzato una specifica
richiesta in merito.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Ho chiesto la parola per precisare al
Presidente, che l'arti colo n. 1 quater non dice "devono", ma dice
"possono". Inoltre, sempre a norma della legge Galasso, la Regione,
entro il 31/12/1986, ha la possibilità di istituire il piano
paesistico con il quale può fare la stessa cosa che ci chiede di
fare oggi. Pertanto io insisto nel ritenere che l'iscrizione non
rispetta i termini del regolamento e chiedo al Consiglio di
pronunciarsi in merito perchè, a mio avviso, essa è stata richiesta
inopinatamente, proprio perché sorretta da questa interpretazione
un pò viziata dalla Giunta. Quest'ultima, come già sappiamo, quando
ha degli interessi da difendere "spinge", mentre l'articolo n. 1
quater dice "possono" e non "debbono" e la legge stessa sostiene
che con un piano paesistico che deve essere approvato entro il
31/12 del prossimo anno, la Regione è in grado di ovviare a questa
difficoltà.
Pertanto io ritengo che il principale responsabile di questo
fatto, che costituisce una grave mancanza di rispetto nei confronti
del nostro regolamento, sia la continua volontà di questa Giunta di
non voler rispettare tempi, modi e termini, entro i quali deve
avvenire non solo la discussione della legge in Consiglio, ma anche
l'approvazione e la discussione preventiva di tutti gli oggetti.
Per questa ragione io chiedo, signor Presidente, che
preliminarmente e quindi prima di sentire qualsiasi dissertazione
dei competenti Assessori, il Consiglio si pronunci sulla presente
questione che è relativa, a mio avviso, al regolamento ed al suo
rispetto.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Innanzitutto debbo dire che il Consigliere
Viberti ha ragione quando si riferisce al ritardo nella
presentazione di questo provvedimento che è motivato da esigenze
tecnico-burocratiche di ricerca sul territorio delle aste
torrentizie. E' vero che la Regione, sempre come dice il
Consigliere Viberti, "può" prendere questo provvedimento, ma se la
Regione "vuole" assumere questo provvedimento lo deve decidere in
data odierna.
La Giunta regionale non ha voluto de liberare in merito perché
il Consiglio era già convocato per il giorno 5 dicembre e, anche se
a causa dell'urgenza non diamo ai Consiglieri l'opportunità di
entrare nel merito dei più particolari dettagli del provvedimento,
insistiamo comunque nel dire che esso è urgente perché dà alla
Regione la facoltà di escludere alcune aree dal vincolo paesistico.
Finora la Regione ha sempre provveduto a tutelare il proprio
territorio, rifacendosi alla legge del 1939, con i vari decreti dei
Presidenti della Giunta che si sono succeduti nel tempo ed ora
buona parte del territorio valdostano è vincolata.
Se non dovessimo deliberare nel merito, così come la legge ce ne
dà la facoltà, per escludere dal vincolo alcune aree torrentizie,
in tutto il territorio della Valle d'Aosta accadrebbe che i
Sindaci, per poter rilasciare la più piccola concessione edilizia,
dovrebbero chiedere il preventivo parere della Sovraintendenza.
Così come è strutturato l'Assessorato, oggi occorro no dai 60 ai 90
giorni per esprimere pareri di merito sulle zone vincolate dalla
legge del 1939 e sui centri storici vincolati dalla legge del 1982.
Se il vincolo dovesse essere esteso a tutto il territorio della
Regione, avremmo la paralisi più completa di ogni attività.
Chiedendo scusa ai Consiglieri per il ritardo, riteniamo che
questo provvedimento debba essere preso in data odierna, proprio
per non arrecare un grave danno ai cittadini e una grande
difficoltà amministrativa a tutti i Sindaci della Vale. Ricordo
ancora che le aste tolte dal vincolo paesistico, a detta della
Sovraintendenza, si riferiscono a zone ritenute meno importanti a
causa del loro territorio già in parte compromesso o in buona parte
del quale non è possibile alcun tipo di edificabilità. Nelle
premesse si precisa che la Giunta regionale si impegna ad
affrontare entro un anno il problema del piano paesistico, ma già
entro due o tre mesi noi vorremmo predisporre una legge che ci
permetta di operare sul territorio valdostano in un modo più idoneo
di quanto stabilito nel decreto Galasso, cercando di tener presenti
anche le zone oltre i 1600 metri di altezza. Per tutte queste
motivazioni noi chiediamo che la discussione avvenga in data
odierna.
PRESIDENTE
: Prima di dare a parola al Consigliere Viberti
che l'ha richiesta, dichiaro di non accettare il riferimento ad una
ipotetica violazione del regolamento perché, come lui stesso può
vedere, all'articolo 1 quater, la legge dice: "Le Regioni entro 90
giorni dalla data di entrata in vigore della legge di conversione
del presente decreto determinano quali dei corsi d'acqua...
possono". Si tratta quindi di un dovere e la legge in questo senso
è chiara e dice "determinano", stabilendo così un elemento
positivo, senza lasciare alcuna possibilità alle Regioni. Secondo
la Presidenza si trattava di un termine perentorio. Credo di essere
riuscito a contestare l'ipotesi della supposta violazione del
regolamento.
Ha chiesto la parola il Consigliere Viberti; ne ha facoltà.
VIBERTI (N.S.):
Io non ritengo che sia questa
l'interpretazione più corretta perché, attraverso il piano
paesistico regionale, si potrà comunque fare ciò che oggi ci viene
proposto. Abbiate un attimo di pazienza perché io sto cercando
nella circolare esplicativa della legge il punto che mi permetterà
di con testare quanto è stato detto... al momento non riesco, ma mi
riprometto di riuscirvi nel corso del dibattito, anche se conosco
benissimo quali potrebbero essere i risultati di una eventuale
votazione. In ogni caso io ci tengo a precisare il tenore del
telegramma e della lettera e dico che speravo di poter conoscere
qualcosa di più prima della discussione di questo oggetto.
Secondo me le sole scuse non bastano per giustificare il ritardo
nella discussione di un argomento di questa portata. Il contatto
con il Consiglio dovrebbe essere un pochino più tempesti vo e,
quando attraverso qualche suo Consigliere il Consiglio fa presente
che ha dei problemi, dovrebbe perlomeno essere messo in condizione
di conoscere gli intendimenti della Giunta la quale dovrebbe
spiegare prima le ragioni per un certo tipo di comportamento, senza
costringere i Consiglieri, come è capitato al sottoscritto, a
compiere particolari passi.
Molti dei Consiglieri presenti non hanno certamente avuto la
possibilità di leggere la lettera che io ho inviato soltanto ai
Capigruppo, facendo seguito ad un telegramma con il quale chiedevo
il ritiro dell'iscrizione in via d'urgenza del presente argomento.
Nella lettera inviata ai due Presidenti, del Consiglio e della
Giunta, dicevo: "Egregio Presidente, con la presente faccio seguito
al telegramma a mano per precisare i motivi della richiesta di
rinvio, relativa all'oggetto iscritto d'urgenza all'ordine del
giorno del Consiglio del 5 e 6 dicembre al n. 16 bis, avente per
oggetto - Approvazione dell'elenco delle aste torrentizie escluse
dal vincolo di cui all'art. 1 della legge 8/8/1935 n. 431. Negli
articoli 30, terzo comma, e 37, terzo comma, del regolamento
interno per il funzionamento del Consiglio, si dice: Qualora si
tratti di oggetti di poca importanza (Ma abbiamo vi sto che questo
è abbastanza evidente e non si riferisce al caso specifico) o di
particolare urgenza, la Presidenza del Consiglio può derogare dalle
disposizioni (E per gli oggetti di poca importanza lo si può fare
24 ore prima)
E' direi evidentemente da scartare l'idea che l'esclusione di
molti chilometri di aste torrentizie e di parti considerevoli della
Dora, di cui all'articolo n. 1 della cosiddetta legge Galasso,
possa ritenersi oggetto di poca importanza".
Inoltre dicevo chiaramente che: "Le scarne 13 righe di
relazione-premessa al disposto deliberativo non permettono di
desumerne l'urgenza, altro elemento a titolo del quale poteva
essere richiesta e quindi concessa l'iscrizione dell'oggetto che
per brevità denominerò -16 bis. Pertanto mi permetto di affermare
che, sia la richiesta che l'iscrizione dell'oggetto n. 16 bis, dati
gli elementi in possesso dei Consiglieri regionali (e anche in
questo momento io torno ad insistere su questo aspetto), è avvenuta
in spregio al regolamento interno per il funzionamento del
Consiglio. Ciò premesso mi permetto di sotto lineare che la
cartografia relativa all'oggetto n. 16 bis, depositata presso la
segreteria del Consiglio per la consultazione, è assolutamente
inidonea alla comprensione, anche solo fisica, del provvedimento in
oggetto".
Io ho con me una fotocopia della carta, ma sfiderei i colleghi
Consiglieri ad osservare non questa fotocopia, ma la carta che è
stata depositata di là, in modo che di persona si possano rendere
conto di quanto poco seriamente, al contrario di quello che
affermava l'Assessore Borbey, è stato affrontato questo tema. La
carta è in scala l:100.000 ed infatti nella lettera io dicevo: "La
lettura della carta idrografica della Valle d'Aosta in scala
l:100.000, su cui in rosso sono evidenziate le esclusioni a norma
dell'artico lo n. 1 quater della legge 8/8/1985, n. 431 è, direi,
difficoltosa se non impossibile, intanto perché riporta soltanto i
nomi dei corsi d'acqua e non, invece, tutti quelli delle entità
geografiche citate nell'elenco delle acque pubbliche escluse
dall'applicazione dell'articolo n. 1 della già citata legge,
allegato all'oggetto n. 16 bis; perché la scala rende impossibile
un riscontro oggettivo con la realtà territoriale sul cui destino
siamo chiamati a pronunciarci. Mi permetto di ricordare che ad ogni
centimetro di detta carta ne corrispondono 100.000 nella realtà e
cioè 1 chilometro". Una piccola riga porta via decine e decine di
metri e noi di carte fatte con scale che non vanno bene abbiamo,
purtroppo, una tragica esperienza. "Tanto mi premeva sottolineare
tempestivamente. Inoltre informo che mi riservo..." ma queste
ultime sono delle espressioni di carattere formale.
La relazione dice che: "Si ritiene inopportuna l'estensione di
un vincolo generico su tutte le sponde dei torrenti, là dove
l'orografia già di per sé non permette edificazioni... Tuttavia se
si va a guardare la cartina che ci viene presentata ne risulta che
questo è falso, perché è vero che ci sono dei posti in cui, forse,
l'edificazione non è permessa, ma comunque non è l'edificazione che
è in questione, perchè il vincolo non è posto rispetto
all'edificazione, ma rispetto ad un elemento di ben altra
caratura.
Intanto vorrei precisare come si sarebbe dovuto procedere. Una
circolare esplicativa di questa legge dice: "E' necessario,
pertanto, che presso ogni soprintendenza ai beni ambientali e
architettonici si istituisca un gruppo di studio, in stretta
collaborazione con le soprintendenze ai beni archeologici,
artistici e storici operanti sullo stesso territorio e con la
regione, ai fini dell'elaborazione ed integrazione di un documento
cartografico, in cui siano chiaramente individuate le presenze
ambientali da tutelare, nell'ambito di quelle indicate all'articolo
n. 1.
Se è vero, infatti, che, allo stato attuale, non si esige alcun
intervento amministrativo per la sottoposizione a vincolo di tali
presenze che, come detto, sono vincolate "ope legis" (cioè dalla
legge), la determinazione fisica, ossia spaziale, delle stesse è,
invece, indispensabile per l'esercizio del diritto-dovere di tutela
nel tempo, ossia, alla quale l'amministrazione pubblica (statale e
regionale) dovrà porre in essere i provvedimenti di autorizzazione
o di diniego degli interventi di cui all'articolo n. 7 della più
volte citata legge n. 1497/39.
Qual'è poi l'oggetto della tutela? Quali sono gli obiettivi? Non
si tratta certamente di non permettere più l'edificazione. Sempre
la stessa circolare dice che: "Oggetto della tutela... è il
patrimonio paesistico-ambientale della Nazione (che è ben altro che
costruire o meno una difesa spondale). Il fine da perseguire è
quello diretto ad evitare alterazioni morfologiche e strutturali
del paesaggio, vietando interventi che arrechino deturpazioni o
stravolgimento dei luoghi. La tutela deve essere esercitata (vi
prego di prestare attenzione) tenendo presenti tutti gli elementi
(terreno, strade, vegetazione, tipo e ubicazione dei fabbricati,
ecc.) che concorrono a dare ad ogni località peculiari
caratteristiche paesistiche ed ambientali, comprese le
testimonianze della presenza dell'uomo sul territorio nei segni
(documenti) della sua complessa e multiforme vicenda storica."
Che si voglia far passare questo provvedimento con la scusa che
altrimenti in Valle d'Aosta non si potranno più rilasciare
concessioni edilizie è molto limitativo e riduttivo; anzi non
esistono addirittura termini che possono definire l'imbellità del
voler definire in questo modo il presente provvedimento. Aggiungo
inoltre che le sole 13 righe di relazione che accompagnano un
provvedimento di questa portata sono una cosa del tutto
vergognosa.
Pertanto, anche se l'interpretazione che io ho dato, intorno
alla possibilità o meno dell'iscrizione all'ordine del giorno, può
essere sbagliata, resta comunque gravissima la scelta di scavalcare
il Consiglio e di venirci poi a dire che non lo si vuole scavalca
re, ma mettere al corrente con una cartografia addirittura
illeggibile e con un semplice elenco territoriale. Sfido poi
l'Assessore Borbey ad indicarci i motivi in base ai quali egli può
sostenere che quelle fasce territoriali sono di scarsa importanza
dal punto di vista paesistico e ambientale. Ci sono infatti dei
posti bellissimi che vengono esclusi da questo vincolo. Perché ciò
è stato fatto senza tener conto di queste realtà ambientali?
Dobbiamo avere il coraggio di dirci che queste cose sono state
fatte in ritardo, sono state fatte male o ci vengo no sottoposte in
un modo che io ritengo inaccettabile. Vorrei ricordare che in base
alla legge del 1939 tutti i decreti del Presidente della Giunta
regionale, relativi all'imposizione dei vincoli di cui alla legge
del 1939, sono composti da una parte descrittiva delle zone
soggette a vincolo e da una parte cartografica redatta su scala
catastale l:1.000 o al massimo l:2.000, nella qua le 1 centimetro
corrisponde a 10 metri oppure 1 centimetro corrisponde a 20 metri,
tant'è vero che si tratta di "fogliazzi" enormi che però permettono
un effettivo riscontro, oggettivo ed indiscutibile, tra la realtà
cartografica e la realtà del territorio. Su quelle carte non
possono assolutamente esserci discussioni, mentre invece con una
realtà cartografica come quella che ci viene proposta io sfido
chiunque a dover fare un domani dei rilievi.
Ripeto tra l'altro che l'obiettivo della 341 è che le Regioni
adottino il piano paesistico che è lo strumento attraverso il quale
si può ovviare a questi 90 giorni, potendo con esso esclude re
quanto non ancora escluso, entro il 31 dicembre 1986. Io continuo
purtroppo a cercare questo riferimento che non riesco a
trovare...
Voce fuori microfono: "Chiedi una sospensione"
VIBERTI (N.S.):
No, non è il caso, perché tanto ho già
capito che questi non hanno nessuna intenzione di sospendere. Però
dico che questa è un'ulteriore dimostrazione di come...
ROLLANDIN
(fuori microfono): "Ma non possiamo farne a
meno!"
VIBERTI (N.S.):
Non è vero che non potete farne a meno,
perché con il piano paesistico lo puoi fare comunque!
ROLLANDIN
(fuori microfono): "Nell'anno lo facciamo!"
VIBERTI (N.S.):
Comunque io aspetto di avere tutta una
serie di informazioni su questo argomento, ma le voglio in aula,
qui, stasera, perché non mi fate votare prima! Questo te lo dico
chiaramente: prima non mi fate votare, perché è inaccettabile
questo atteggiamento! Perché tante belle parole sul
confronto...
ROLLANDIN
(fuori microfono): "Ma se sia mo costretti a
portarlo, se no poi ci dici che non portiamo nei termini!"
VIBERTI (N.S.):
Non è vero! E poi se non siete capaci...
Il problema che sta a monte è il fatto che voi vi preoccupate di
scelte relative all'autostrada e non di scelte relative al problema
paesistico-ambientale, altrimenti avreste avuto il coraggio di
escludere soltanto quelle zone che potevano riguardare
l'autostrada, facendo invece sulle altre un lavoro un poco più
serio. A quel punto forse avremmo avuto ancora qualcosa da dire, ma
perlomeno voi vi sareste comportati in un modo più comprensibile
per tutti. Invece cercate di far passare di nascosto un
provvedimento relativo all'autostrada e su questo punto non mi
convincono certamente i dinieghi del Presidente della Giunta. Vi
siete fatti "beccare un'altra volta con le dita nel barattolo della
marmellata". Questa è la condizione nella quale voi vi trovate,
anche se avete i numeri per superare anche questa difficoltà.
Restano però le gravi responsabilità della Giunta in merito a
questo modo di procedere.
Io comunque formalizzo la richiesta di rinvio di questo oggetto
e chiedo ai colleghi Consiglieri di prenderlo seria mente in
considerazione, perché in decine di occasioni noi accettiamo senza
frapporre grosse difficoltà, ma quando ci sono elementi di questo
genere non possiamo accettare. Ricordo inoltre che queste
situazioni ci capitano sempre ad opera dello stesso Assessore!
Sempre dalla stessa parte arrivano questi ritardi! E' inammissibile
che ci si comporti così nei confronti del Consiglio!
PRESIDENTE
: Colleghi Consiglieri, come Presidenza vorrei
fare una precisazione. L'oggetto è regolarmente iscritto ai sensi
dell'art. n. 30 comma 3° e n. 37 comma 30; i Consiglieri regionali
hanno avuto l'oggetto per iscritto, prima delle ventiquattr'ore
richieste dal regolamento. Dal punto di vista stretta mente
formale, quindi, senza entrare nella valutazione della poca
importanza o urgenza a cui fa riferimento il regolamento, l'oggetto
è iscritto all'ordine del giorno e può essere rinviato solo con il
pronunciamento del Consiglio. Il Consigliere Viberti, visto che
sulla questione dell'iscrizione all'ordine del giorno non ci sono
possibilità, poichè in questo momento il Consiglio si trova ad
essere chiamato a discutere su oggetti regolarmente iscritti,
ritiene di formalizzare la richiesta di rinvio?
VIBERTI (N.S.):
Se è necessario io formalizzo la
richiesta.
PRESIDENTE
: Ha chiesto la parola il Consigliere Torrione,
a favore del rinvio; ne ha facoltà.
TORRIONE (P.S.I.):
Io sono a favore del rinvio e ne
spiego brevemente il perché. Prima il collega Consigliere Tamone ci
ha detto che una legge, dopo otto mesi di discussioni, aveva il
dovere morale di essere votata. Io gli ribalto la domanda per
chiedergli se una legge può essere approvata dopo appena 24 ore
dalla sua presentazione. Non entro neanche nel merito del problema,
perché con fesso pubblicamente che non ho avuto il tempo materiale
per documentarmi e ritengo che il primo dovere di un Consigliere
sia quello di parlare su argomenti che conosce, anche perché
dovrebbe esprimere una sua convinzione personale.
Mi rendo conto che esiste un problema di urgenza, perché in caso
contrario scattano i "maledetti" 90 giorni, ma credo anche che
debba comunque essere concessa ad ogni Consigliere la possibilità
di fare qualche pur minima riflessione, altrimenti non si conosce
l'argomento che si sta discutendo e si sa solo vagamente che si
tratta di aste torrentizie e del decreto Galasso. Faccio i miei
complimenti all'amico Consigliere Viberti che è stato bravo nel
riuscire a trovare il tempo per documentarsi, mentre il
sottoscritto ieri ha avuto degli altri impegni e non è stato in
grado di poterlo fare.
L'argomento in oggetto non è un "problemino" di poco conto e me
ne sono reso conto subito, perché ha dei riflessi profondi sulla
tutela ambientale e su tutta la complessa normativa legata al
decreto Galasso. E' molto strano che non sia allegata al
provvedimento di legge una relazione o un minimo di documentazione.
L'Assessore Borbey ci chiede forse di fare un atto di fede?
Siccome io conosco l'Assessore Borbey e lo stimo molto, non
vorrei essere costretto a tornare qui la prossima volta per
recitare un "atto di dolore" e per questo io non esprimo alcun
parere. Dico solo che non è caratterizzante per una Giunta scrivere
in una relazione: "Mentre si auspica una legge in cui si prende in
considerazione, oltre alla tutela dei valori paesaggistici ancora
emergenti..."; io la straccerei, per decenza perché non mi sembra
opportuno andare ad inserire un "affare del genere"! Altrimenti si
avrebbe l'impressione che in Valle d'Aosta la Giunta regionale fa
solo degli auspici perché si provveda a redigere un provvedimento
di legge di questa portata. Al posto della Giunta io toglierei
questo piccolo paragrafo, per evitare il giudizio dei posteri, ma
non solo il loro.
Assessore Borbey, io mi rifiuto di votare una simile delibera,
perché se il mio compito è quello di vagliare i provvedimenti della
Giunta e di dare un parere motivato che poi si concretizza nel
voto, io dichiaro che non posso fare una cosa del genere, perché 24
ore sono troppo poche per affrontare un problema di questo genere,
quando, da alcune informazioni di cui sono a conoscenza, mi risulta
che la Giunta ha avuto la possibilità e l'opportunità di discutere
intorno a questo argomento almeno in un paio di sedute. Non vorrei
che si scaricassero sul Consiglio eventuali piccoli contrasti che
possono essere avvenuti in Giunta e che pertanto non consentono al
Consiglio un rinvio. Questo provvedimento poteva essere presentato
in discussione con un certo anticipo dando modo anche alle
Commissioni competenti di esprimere il dovuto parere.
Il Gruppo socialista propone il rinvio e se non sarà accolto noi
ci asterremo dal votare il provvedimento, perché non vogliamo
votare "al buio", e del resto non sarebbe neppure corretto nei
confronti dei cittadini che si vedrebbero cadere sulla testa dei
provvedimenti giustificati solo in parte. Grazie.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey, contrario al rinvio; ne ha
facoltà.
BORBEY (D.C.):
Mi sembra di essermi già scusato diverse
volte per il ritardo con il quale abbiamo predisposto questo
provvedimento legislativo, ma se i Consiglieri Viberti e Torrione
lo desiderano posso ripetere le mie scuse ancora una volta, sempre
che la cosa faccia loro piacere. Noi dichiariamo che siamo arrivati
in ritardo, però oggi dobbiamo decidere qualcosa in merito a questo
provvedimento, pertanto la Giunta invita la maggioranza a votarlo,
perché non lo si più rinviare. In caso di rinvio, caro Consigliere
Torrione, il provvedimento non potrà più essere discusso; pertanto
è inutile "menare il can per l'aia".
Il ritardo è dovuto a ragioni burocratiche; in Giunta non c'è
stato alcun disguido o dissapore, che tu sei solito "inventare",
come se fossimo nella sede della tua bocciofila; non è possibile!
Su questo provvedimento, in Giunta, non c'è stato il benché minimo
dissidio! Se tu hai qualche indicazione prova a dirci chi te l'ha
fornita, perché vorrei pur saperlo, una volta tanto!
TORRIONE
(fuori microfono): "Mi fa piacere".
BORBEY (D.C.):
Oh, olà! Non si può veni re in aula e
sempre e mettere la pulce nell'orecchio di tutti, su eventuali
dissapori.
Ribadisco che per legge dobbiamo prendere il provvedimento oggi,
altrimenti non lo potremo più prendere. Non è vero poi che noi
sottovalutiamo il problema, come diceva il Consigliere Viberti,
perché il discorso delle aste torrentizie per quelle zone che non
hanno rilevante interesse paesaggistico è giustificato dal fatto
che il Comune non abbia più a chiedere il parere preventivo della
Sovraintendenza per l'eventuale edificazione.
Torno a ribadire ancora una volta il concetto che il territorio
valdostano è già in gran parte tutelato dalla legge del 1939 e dai
vari decreti dei Presidenti della Giunta che si sono succeduti.
Aggiungo inoltre che sono tutelati tutti i centri storici e tutti i
piani regolatori della Regione Valle d'Aosta, meno tre che non sono
ancora stati adottati dai rispettivi Consigli comunali, i quali
prima della loro adozione hanno avuto il parere favorevole della
Sovraintendenza che, facendo anche dei sopralluoghi, ha già
predisposto tutto uno studio preliminare. Pertanto la
Sovraintedenza ha già fornito delle indicazioni precise ai vari
piani regolatori sul modo in cui i Comuni devono comportarsi o meno
nel rilasciare delle licenze edilizie che riguardano la costruzione
di edifici, gli sbancamenti o qualsiasi altro movimento di terra.
Tutto questo è già stato fatto prima dell'entrata in vigore del
decreto Galasso. E' chiaro, Consigliere Viberti?
La carta in scala 1:100.000 potrà non essere dettagliata, ma
questa cartina non è allegata alla delibera; invece è allegato un
elenco estremamente preciso nel quale si dice, ad esempio, che
nell'alveo della Dora Baltea si toglie dall'elenco delle aste
torrentizie l'area: "Dall'innesto del torrente Dialley fino alla
località Chez Borgne, in Comune di La Salle, compreso l'affluente
Colomba sino all'innesto del torrente Pissorio". Il tutto può
essere quindi ben definito sulle mappe, perché la legge stabilisce
che occorre fare un elenco facendo preciso riferimento a ponti,
torrenti, ecc. Pertanto io riconosco che non possa far fede la
cartina che è in scala 1:100.000, perché non contano nulla i
millimetri o i centimetri quando servono dei riferimenti più
precisi che sono indicati nell'elenco allegato alla delibera e che,
come ho già detto, per escludere delle zone dall'asta torrentizia
fa riferimento a ponti, torrenti, quote, ecc. Così diamo anche ai
Comuni la possibilità di sapere che per quell'asta non devono
chiedere il parere preventivo della Regione, mentre lo devono
chiedere per qualche altra.
Noi non sottovalutiamo l'importanza di questo provvedimento, ma
rifiutiamo la drammatizzazione che voi ne fate, perché sembra quasi
che fino ad oggi il paesaggio in Valle d'Aosta non sia mai stato
tutelato, mentre è assurdo dire una cosa del genere. Certamente
avremo fatto anche degli errori, ma è comunque assurdo affermare
una cosa del genere, perché sembra quasi che noi prendiamo per
"imbecilli" tutti gli amministratori comunali che abbiamo in Valle
d'Aosta
(...INTERRUZIONE...)
Bene! E' per convincere voi a votare a favore del provvedimento.
Va bene, chiedo scusa! Ho terminato, signor Presidente.
PRESIDENTE
: Se nessuno chiede la parola metto in
approvazione la proposta di rinvio:
ESITO DELLA VOTAZIONE
Presenti: 30
Votanti: 30
Favorevoli: 1
Contrari: 19
Il Consiglio non approva.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io chiesto la parola per una richiesta di
sospensione, affinché la Commissione "Assetto del Territorio",
attraverso una adeguata sospensione dei lavori, sia messa in
condizioni di poter esaminare l'argomento in modo approfondito.
Ricordo inoltre che i 90 giorni non scadono oggi, perché la
circolare ministeriale dice chiaramente "La legge suddetta, non
essendo altrimenti disposto, entra in vigore il 7 settembre".
L'Assessore può anche cominciare a contare per verificare che i 90
giorni relativi alla circolare non scadono domani, ma addirittura
sabato e pertanto non è vero che noi dobbiamo approvare oggi questo
provvedimento... Comunque se ci sono degli argomenti di particolare
urgenza, questo Consiglio può anche decidere di continuare i propri
lavori, a parte che mi sembra che i lavori del Consiglio siano
previsti anche per domani. Forse l'Assessore Faval pensava di
finire tutto questa sera e farsi la sua "brava" Giunta domani
mattina, però mi pare che il Consiglio sia convocato anche per
domani, per cui sarebbe accettabile anche un rinvio a domani.
Evidentemente qui c'è qualcuno che da dell'imbecille agli altri,
però vuol far passare per imbecille non tanto l'opposizione quanto
i suoi colleghi di maggioranza. Io chiedo quindi, signor
Presidente, che ci sia una sospensione perché voglio dei
chiarimenti in merito a questa cartina, anche perchè probabilmente
l'allegato non è molto preciso e determinato. Vorrei ricordare al
Presidente che quando le leggi non sono molto puntuali e precise,
possono essere interpretate per analogia. Proprio in merito ai
vincoli che il Presidente della Giunta può emettere, stando a
quanto dispone la legge del 1939 che nella circolare esplicativa è
richiamata molto spesso, non vorrei che un domani ci trovassimo in
difficoltà con la Commissione di Coordinamento a causa della
cartografia non idonea. Si dice infatti che "la determinazione
fisica, ossia spaziale, delle stesse deve essere
indispensabile".
ROLLANDIN
(fuori microfono): "E' tutto fatto! E' tutto
fatto!"
VIBERTI (N.S.):
Allora io credo che una sospensione
sarebbe utile per verificare una volta tanto quello che dice il
Presidente e comunque io rinnovo la mia richiesta di
sospensione.
PRESIDENTE
: Signori Consiglieri, anche la richiesta di
sospensione per un rinvio alle commissioni è di competenza del
Consiglio.
Ha chiesto la parola il Consigliere Tonino, a favore della
sospensione; ne ha facoltà.
TONINO (P.C.I.):
Dalle ultime parole del Presidente della
Giunta mi sembra di aver capito che si è trattato di un lavoro di
tipo tecnico e pertanto è necessario che noi possiamo conoscere que
sto tipo di lavoro. Posso sapere il per ché, ad esempio, il
torrente Laure che passa in Brissogne è comunque soggetto al
vincolo della legge Galasso, mentre non lo è il torrente di Gressan
e il Torrente Comboé che passa a Charvensod? Ci saranno pure delle
valutazioni di tipo tecnico che è giusto conoscere. Ecco la ragione
per la quale sostegno la proposta avanzata dal Consigliere
Viberti.
PRESIDENTE
: Ha chiesto la parola l'Assessore al 'Turismo,
Urbanistica e Beni Culturali Borbey; ne ha facoltà.
BORBEY (D.C.):
A me spiace a volte dover assumere certi
ruoli, ma mi sembra che il Consigliere Viberti abbia una posizione
preconcetta nei nostri confronti, come se noi stessimo qui a
raccontare frottole. Io ho qui una annotazione fattami pervenire
dal Dirigente del settore urbanistica che si è anche consultato con
il Segretario generale e che mi scrive: "Detta legge è stata
pubblicata nella Gazzetta Ufficiale n. 197 del 22 agosto 1985 ed è
entrata in vigore il 6 settembre, 15° giorno successivo alla sua
pubblicazione. Il 90° giorno successivo al 6 settembre è il 5
dicembre". Penso che il Consigliere Viberti con questo possa
prendere atto che noi non siamo qui per raccontare frottole,
proprio perché ci siamo preoccupati di sentire anche i dirigenti
dei servizi interessati.
(...INTERRUZIONE...)
Io ho dei dati che mi sono forniti dai funzionari, dai dirigenti
e dai legali che mi dicono che la scadenza è
oggi.
Non siamo
qui per dire che è oggi, mentre invece potrebbe essere domani e
neppure per prendere in giro qualcuno. La scadenza coincide proprio
con la data odierna, perché sia l'ufficio legale che l'ufficio
urbanistica ci indicano questa scadenza che coincide proprio con il
90° giorno successivo al 6 settembre. Va bene?
Ribadiamo che non accettiamo alcun rinvio, anche mentre
continuiamo a scusarci per il ritardo, perché attraverso questo
elenco l'azione dei vari uffici, concordata con l'Assessorato e con
la Giunta, tende a stralciare tutte le aste torrentizie che non
sono state inserite nei vincoli paesistici con i decreti della
legge del 1939. Abbiamo escluso alcuni tratti della Dora Baltea,
come ad esempio vicino al cimitero di Aosta dove il vincolo non si
estendeva fino alla Dora, così come alcuni piccoli tratti di alcuni
torrenti delle valli laterali, come ad esempio il ponte di
Fontainemore lungo un tratto del torrente Lys...
PRESIDENTE
: Assessore Borbey...
BORBEY
: Volevo soltanto illustrare la filosofia che sta
alla base del provvedimento, perché ritengo che sia inutile andare
in Commissione. La filosofia di questo provvedimento è precisa: noi
abbiamo tolto le aste che non sono vincolate dalla tutela
paesaggistica.
PRESIDENTE
: Se nessuno chiede la parola metto in
votazione la proposta di sospensione:
ESITO DELLA VOTAZIONE
Presenti: 28
Votanti: 25
Favorevoli: 8
Contrari: 17
Astenuti: 3 (Breuvé, Pascale e Torrione)
Il Consiglio non approva.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Leggo l'articolo 1 quater della legge
Galasso. "In relazione al vincolo paesaggistico imposto sui corsi
d'acqua ai sensi del..., le Regioni, entro 90 giorni dalla data di
entrata in vigore della legge di conversione del presente decreto,
determinano quae dei corsi d'acqua classificati pubblici, ai sensi
del testo unico delle disposizioni di legge sulle acque ed impianti
elettrici, approvato con regio decreto..., possono, per la loro
irrilevanza ai fini paesaggistici, essere escluse in tutto od in
parte dal predetto vincolo". Quindi "irrilevante ai fini
paesaggistici" non vuol dire che la zona non vale nulla per quanto
attiene all'aspetto paesaggistico, ma vuol semplicemente indicare
che risulta essere irrilevante ai fini del predetto vincolo.
Infatti noi riteniamo che sia giusta la filosofia checi spinge a
considerare giusti e a conservare i vincoli che abbiamo,
aumentandoli ancora di un poco dove ci sembra opportuno che i
Comuni chiedano l'autorizzazione alla Sovraintendenza. Noi
riteniamo tutto il resto...
(...INTERRUZIONE...)
No, no! Scusa, Consigliere Viberti, ma io ho letto qui...
(...INTERRUZIONE...)
VIBERTI
(fuori microfono): "Leggilo in italiano".
BORBEY (D.C.):
...possono, per la loro irrilevanza ai
fini paesaggistici, essere esclusi, in tutto od in parte, dal
predetto vincolo..." Va bene?
VIBERTI
(fuori microfono): "Possono, virgola, per la
loro...
PRESIDENTE
: Assessore Borbey, non raccolga le
interruzioni!
BORBEY (D.C.):
Va bene! Quindi mi rivolgo ai
Consiglieri...
VIBERTI
(fuori microfono): L'italiano hai imparato a
capirlo! La punteggiatura ha il suo significato!
BERTI
(fuori microfono): Leggi anche la
punteggiatura.
PRESIDENTE
: Assessore Borbey continui.
BORBEY (D.C.):
Punteggiatura o meno, il problema è che si
tratti di aree irrilevanti ai fini del vincolo. Ora, se teniamo
presente che, sino a che non vengono fatti i piani paesistici o
sino a che la Regione, che ha potestà di legiferare in materia, non
modifica o rettifica determinate norme, il decreto Ga-lasso vincola
già, dai 1600 metri in su, tutte le variazioni sul terreno,
l'edificabilità, le strade anche inter-poderali, nonché qualsiasi
movimento di terra deve avere il parere preventivo della
Sovraintendenza. Inoltre, sempre come Sovraintendenza, abbiamo già
espresso dei suggerimenti tecnici in merito alla tutela
paesaggistica da tenere presenti durante l'elaborazione dei piani
regolatori.
Pertanto riteniamo logico stralciare queste zone, che di per sé
sono già tutelate dai piani regolatori, che dovranno tenere conto
dei suggerimenti della Sovraintendenza. Abbiamo tenuto i vincoli
già indicati dalla legge del 1939 e ad essi abbiamo aggiunto due o
tre tratti lungo il corso della Dora Baltea e di altri torrenti,
come ad esempio il già ricordato tratto di Fontainemore, nella
valle del Lys, che non era vincolato dalla legge del 1939, ma che
la Sovraintendenza ha consigliato di inserire nel vincolo.
Questi sono i motivi che spingono la Giunta regionale a
presentare nel più breve tempo possibile una nostra legge per
legiferare in materia di tute la paesistica. Non si tratterà ancora
del piano di tutela paesistica a tutela di tutto il territorio
regionale, ma riteniamo comunque di poter predisporre una legge
entro febbraio o marzo del prossimo anno.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Rileggo: "In relazione al vincolo
paesaggistico imposto sui corsi d'acqua ai sensi del 5° comma,
lettera C), dell'articolo 82 del D.P.R. 24/7/1977 n. 616, come
integrato dal precedente articolo n. 1, le regioni, entro 90 giorni
dalla data di entrata in vigore della legge di conversione del
presente decreto".
Faccio una brevissima interruzione per dire che la circolare del
31 agosto 1985 n. 8, prima ancora delle premesse dice: "La legge
suddetta, non essendo altrimenti disposto, entra in vigore il 7
settembre 1985". Avendo solo questo strumento a disposizione e non
avendo certo la competenza né del segretario generale e né
tantomeno dell'architetto Bellone, mi inchino alle loro
interpretazioni. Dico soltanto che secondo i dati in mio possesso
ritenevo che la scadenza coincidesse con la giornata di domani e
forse interpretando male ho detto addirittura sabato. Comunque non
è importante la distinzione tra il 6 o il 7; mi riservo di
controllare, perché io non sono competente in materia e quei due
signori lo sono molto di più, tuttavia ricordo che tutti possono
sbagliare.
Finita questa digressione relativa alla scadenza dei termini
riprendo la lettura che avevo interrotto: ... le regioni, entro 90
giorni dall'entrata in vigore della
legge
di conversione del
presente decreto, determinano quali dei corsi d'acqua classificati
pubblici, ai sensi del testo unico delle disposizioni di legge
sulle acque ed impianti elettrici, approvato con R.D. 11 dicembre
1933 n. 1775, possono, per la loro irrilevanza ai fini paesistici,
essere esclusi..."
Voce fuori microfono: Virgola... virgola...
VIBERTI (N.S.):
Vedo che le rimembranze della scuola
elementare cominciano a fare breccia nel cervello dell'Assessore e
forse finalmente potrebbe capire che non è come dice lui. Ma:
"...possono... essere esclusi, in tutto o in par te, dal predetto
vincolo". Per quale motivo? Per la loro irrilevanza ai fini
paesistici.
Voce fuori microfono: Esatto! Ma dal vincolo!
VIBERTI
(N.S.): Io non so... Alla fine di questo
dibattito mi interesserà conoscere l'opinione del tuo collega di
Partito e di Giunta, l'Assessore Augusto Fosson, che in questa
materia, secondo me, dimostra maggiore capacità di comprensione.
"... e ne redigono e rendono pubblico, entro i successivi 30
giorni, apposito elenco". Questo però deve essere fatto alla luce
delle spiegazioni dei vincoli e della loro natura, per cui è
necessario che ci sia un certo coordinamento con la Sovraintendenza
ai beni ambientali ed architettonici, e soprattutto" Se è vero,
infatti, che, allo stato attuale, non si esige alcun intervento
amministrativo per la sottoposizione a vincolo di tali presenze
che, come detto, sono vincolate "ope legis", la determinazione
fisica, ossia spaziale, delle stesse è, invece,
indispensabile..."
Quindi anche se le cose non sono scritte nella legge,
l'interpretazione della legge, che dovrebbe essere facilitata dalle
circolari ministeriali, ci dice chiaramente che noi dobbiamo avere
una cartografia adeguata. Ripeto, comunque, che io ho avuto
soltanto quella cartina in scala 1:100.000, e sono curioso di
sapere come potrebbe rispondere l'Amministrazione regionale in caso
di qualche contestazione.
Qui ci viene detto "Scusateci, siamo in ritardo. Purtroppo non
abbiamo potuto..." e ci viene presentata una relazione che, lo
ripeto, è di sole 13 righe, nella quale non si sostiene quello che
stava dicendo l'Assessore Bor-bey, in ogni caso erroneamente, ma
piuttosto che "Si ritiene inopportuna l'estensione di un vincolo
generico su tutte le sponde dei torrenti, là dove l'orografia già
di per sé non permette edificazioni", come se la possibilità o meno
di edificare fosse la condizione per mettere o togliere il vincolo.
Questo è falso, perché la motivazione che ho letto prima riguarda
la conservazione di tutto il patrimonio "paesistico" e che non è
costituito soltanto dagli elementi naturali, ma anche da quelli
dovuti al lavoro dell'uomo.
Pertanto un discorso di questa portata può essere liquidato in
modo così semplicistico. Purtroppo questo dibattito parte con il
piede sbagliato, ma la colpa non è certamente dell'opposizione, né
tantomeno del Consigliere Viberti che, una volta tanto, è stato
attento ad un argomento che forse la Giunta riteneva di scarsa
rilevanza e che, probabilmente, per questi motivi ne ha richiesto
l'iscrizione all'ordine del giorno in via d'urgenza.
Ripeto ancora quanto ho già detto, ma che in ogni caso deve
essere sottolineato, che il sentirci dire, dalla Giunta che
"...mentre si auspica una legge regionale in cui si prende in
considerazione, oltre alla tutela..., una riqualificazione del
paesaggio nelle sue zone di maggior degrado, è opportuno approvare,
almeno un elenco dei corsi d'acqua...", è veramente, come diceva il
collega Consigliere Torrione, piuttosto vergognoso! Se una simile
enunciazione venisse letta da qualche esperto non valdostano,
magari proprio da uno di quelli che noi paghiamo profumatamente,
costui si farebbe delle grasse risate! Forse sarebbe il caso di far
stilare a loro qualche relazione, così faremmo delle figure meno
"modeste".
Voce fuori microfono: "... interpella l'Assessore Fosson"
VIBERTI (N.S.):
Non credo proprio che in quest'aula
l'Assessore Fosson possa fare diversamente, però io sarò curioso di
sentire la sua opinione in merito. In ogni caso non ho la
presunzione di aver sempre ragione; io posso anche sbagliarmi, ma
voi me lo dimostrerete solo con i voti.
Caro signore, nell'interpretazione della legge e soprattutto del
motivo in base al quale possono essere esclusi, ripeto "possono
essere esclusi" perché non è assolutamente obbligatorio che vengano
esclusi, la ragione sta nella loro irrilevanza. Allora, quando
analizzeremo le aste, rideremo. Purtroppo io non ho una conoscenza
molto puntuale della realtà della nostra Regione, ma alcune di
quelle aste io le conosco, ed io sfido l'Assessore Borbey a farmi
una descrizione che dimostri irrilevanti, ai fini paesistici, certe
realtà territoriali. Ed io pretendo che questa descrizione mi venga
fatta, perché il Consiglio non può votare se non conosce.
Ripeto ancora che l'obiettivo principale era diverso da quello
indicato all'articolo n. 1 quater della legge Galasso, e
l'obiettivo era quello di sgombrare il campo da certi problemi e da
certe difficoltà alla tangenziale e poi all'eventuale costruenda
autostrada. Questo era il vero fine, altrimenti un pò di buona
volontà avrebbe permesso alla Giunta di far sapere ai Consiglieri
che si stava predisponendo qualcosa. Fino a quando non è arrivata
quella con vocazione in via d'urgenza, io non avevo la benché
minima informazione intorno a questo problema. Eppure sia del
decreto Galasso, prima, sia della legge 431, poi, se ne è parlato
più di una volta in questo Consiglio!
Vorrei che i Consiglieri riflettessero un pò di più su questo
fatto. Noi abbiamo addirittura presentato delle interpellanze per
chiedere all'Assessore Borbey e alla Giunta quali erano i
provvedimenti che stavano predisponendo in merito all'applicazione
di questa legge. Perché non ci è stato detto niente? Se ci fosse
stato detto qualcosa l'Assessore Borbey oggi potrebbe almeno dire:
"Ma come, non ti ricordi? Ne abbiamo parlato! Perché non hai
chiesto dei chiarimenti allora?" In quel caso sarei stato io
inadempiente nei confronti della mia funzione di Consigliere
regionale dell'opposizione. Invece oggi è l'Assessore ad essere
inadempiente, nei confronti della sua funzione di amministratore, e
con lui la Giunta della quale egli fa parte; io mi auguro però che
l'intera maggioranza non voglia essere altrettanto inadempiente.
Quando si compiono degli errori bisogna riconoscerli e saperli
affrontare.
L'Assessore Borbey ci ha parlato di un piano paesistico che
potrebbe essere pronto già a febbraio o a marzo, ma non è
necessario essere così veloci, perché tanto abbiamo tutto l'inverno
davanti a noi e qui da noi l'inverno è molto lungo, pertanto non
ritengo che sia così necessaria ed urgente l'esclusione di queste
aste torrentizie.
Oppure possiamo scendere almeno ad un compromesso: lasciamo da
parte tutte quelle zone nelle quali, per ragioni di ordine
meteorologico, sarebbe comunque impossibile poter svolgere
qualsiasi tipo di lavoro, discutiamone ancora, vediamole meglio e
preoccupiamoci di indicare solo quelle aree nelle quali forse c'è
ancora la possibilità di intervenire; così restano nell'elenco solo
quelle che veramente vi interessano e cioè quelle lungo il corso
della Dora interessate dal passaggio della tangenziale. Nessuno
infatti mi toglie dalla testa che questo è il vero motivo per il
quale oggi trattiamo questo oggetto in via d'urgenza, perché
altrimenti un lavoro di quel genere poteva essere presentato anche
un mese fa.
L'Assessore Borbey ha detto tante cose, mentre invece doveva
esprimersi contro il rinvio e contro la sospensione; ha detto tante
cose, ma non ci ha detto niente di questo lavoro di coordinamento
che doveva essere fatto; non ci ha spiegato chi ha predisposto
questo tipo di intervento; non ci ha detto quanti funzionari, con
che tipo di lavoro e su quale cartografia hanno lavorato. No! Lui
ci ha detto solo: "Scusatemi tanto, beccatevi questa carta in scala
1:100.000" e come in tante altre occasioni pensava forse che questo
Consiglio, distratto, avrebbe lasciato passare la cosa sotto
silenzio.
Mi dispiace, Assessore Borbey, ma noi non siamo più disposti ad
accettare che il Consiglio venga trattato così e l'abbiamo già
dimostrato. Non abbiamo certo la consistenza numerica di altri
Gruppi, però siamo in grado di spulciare e di esaminare con una
certa precisione almeno un oggetto per ogni Consiglio e di venire
qui a dimostrare con quanto pressapochismo agisce questa Giunta.
Noi non ci vorremmo comportare così, ma ci siamo costretti, perché
la nostra funzione di opposizione costruttiva viene continuamente
sbandierata da un lato, ma rifiutata dall'altro.
Io sto aspettando, sempre dall'Assessore Borbey, di conoscere
almeno qua li saranno le direttive ed i principi informatori di una
legge relativa ai centri storici, in particolare a quello di Aosta;
sto ancora aspettando di sentirmi dire qualcosa di serio intorno a
questo argomento e del perchè non se ne sa ancora niente. Questa
Giunta sembra voler liquidare il più in fretta possibile tutte le
riunioni del Consiglio regionale, ma per quanto ci riguarda, vi
posso garantire che noi non abbiamo più intenzione di essere
trattati così! Non lo accettiamo! Perché le funzioni di questo
Consiglio sono ben altre che quelle di venire qui ad alzare la mano
pro o contro un determinato oggetto in discussione.
Di qui dovrebbero invece uscire delle proposte, dovrebbe uscire
un confronto che dovrebbe coinvolgere la popolazione per poter
assumere così dei provvedimenti compresi anche all'esterno ed
intorno ai quali si coaguli una realtà civile consenziente. Invece
tutto passa sulla testa della gente e sulla testa del Consiglio
regionale che troppo spesso, forse persino a livello di Giunta, non
è messo in grado di conoscere le motivazioni per cui vota, dovrebbe
vota re o comunque operare una certa scelta.
Se questo può andar bene per la nomina di certi rappresentanti
della Regione in alcune Commissioni (anch'io spesso voto per certe
persone che non conosco che ci vengono proposte dalla Giunta e lo
faccio senza difficoltà) non può invece andar bene per argomenti di
questa portata che non possono essere liquidati nello stesso modo.
Invece la Giunta dice: "Io ho le mie cose da fare. Il Consiglio lo
liquidiamo in qualche modo. Ci sono due giorni di con vocazione? Ma
noi ne facciamo uno solo, tanto quelli, più che stare lì a
sfogliare i giornali o alzare la mano quando lo diciamo noi, altro
non fanno!"
Ma colleghi Consiglieri, della maggioranza e dell'opposizione,
ritenete accettabile questo atteggiamento della Giunta? Non ve lo
chiedo come ha fatto il Consigliere Ricco al momento di vota re il
bilancio, ma ve lo chiedo concretamente: pensate di esercitare sul
serio il vostro dovere di Consiglieri regionali o di interpretare
quello che si pretende da voi, quando vi viene dato un voto di
lista od un voto di preferenza?
ROLLANDIN
(fuori microfono): I vangeli sono già
quattro...
VIBERTI (N.S.):
Non conosco il numero di quelli apocrifi,
ma spero che il Presidente della Giunta si renderà disponibile per
ragguagliarmi, dopo essersi opportunamente consultato con i suoi
colleghi.
Probabilmente è abitudine dei Presi denti della Giunta cercare
di far perdere il lume della ragione all'opposizione per impedire
che il discorso si dipani, che vengano esposte delle ragioni e
chiarite a volte delle verità. Per fortuna quel pò di esperienza
che ho, mi permette di continuare la mia esposizione ed io mi
auguro di poterla allungare sino costringere il Presidente Dolchi a
togliermi lui la parola, e non ad interrompermi io per mancanza di
argomenti relativi a questo svincolo. Del resto si parla proprio di
"svincolo", ma di svincolo relativo alla tangenziale e non di
svincolo dal decreto Galasso. E' inutile che voi cerchiate di
nascondere questo fatto, perché io non mi stancherò di ripetere che
il vostro obiettivo è questo e noi ci batteremo contro; ne abbiamo
anche gli strumenti perché voi agite male e non ci volete neanche
ascoltare e siete voi stessi che ci negate quella collaborazione
che a parole invece dite di ricercare.
Vorrei contestare anche un'altra delle affermazioni fatte
dall'Assessore Borbey e relativa al fatto che i piani regolatori
sono sufficienti a tutelare il territorio. Già questa mattina il
collega Consigliere Tonino diceva molto giustamente quanto poco
possono tutelare il territorio i piani regolatori. Nonostante
quello che dice un illustre architetto, se fosse vero quello che
affermava l'Assessore Borbey, e cioè che i piani regolatori sono
sufficienti, lo Stato, che pure vanta ben altri esperti e che, pur
avendo "un corpo molle", quando vuole riesce anche a muoversi,
sarebbe intervenuto sui piani regolatori e non avrebbe predisposto
una legge di tutt'altro genere.
L'intervento dello Stato, anche se molto contrastato, ha delle
motivazioni ben più profonde di quelle presenti nelle affermazioni
del rappresentante della Giunta. L'oggetto di tutela di cui alla
legge n. 431 è il patrimonio paesistico-ambientale della nazione ed
il fine da perseguire è quello diretto ad evitare alterazioni
morfologiche e strutturali del paesaggio, vietando interventi che
arrechino deturpazioni o stravolgimento dei luoghi.
(...INTERRUZIONE...)
Qualcuno dice: "morfo" da "morfo" e "logiche" dall'Assessore
Borbey.
La tutela deve essere esercitata tenendo presente tutta una
serie di elementi e penso che questo sia chiaro a tutti. Chiedo
espressamente che una volta finita la discussione generale, per
ogni asta torrentizia relativa al fiume Dora e per ogni asta di
ciascun torrente si possa seguire una procedura di discussione che
dia la possibilità, a termini di regolamento, di chiedere
informazioni relative ad ogni singolo intervento. Chiederei in
questo senso anche una precisazione al Presidente del Consiglio,
perché sia chiaro per tutti quali sono i termini, i tempi ed i modi
in cui deve avvenire questa discussione. Se da una parte c'è la
volontà della maggioranza, dall'altra c'è anche la nostra legittima
volontà di capire il contenuto del provvedimento, anche quando ci
viene presentato in questo modo.
Al contrario di altri, noi non assumiamo certe posizioni per
partito preso e, pur avendo seri dubbi sulle intenzioni di almeno
una parte di questa Giunta, ripeto che vogliamo comprendere tutte
le situazioni e pretendiamo anche che ci vengano dati gli elementi
per poterle comprendere. Non sono un ostruzionista, ma ho
l'impressione che se continuo ancora potrei essere considera totale
solo per impedire una votazione entro la data ritenuta ultimativa.
Pertanto preferisco riservare buona parte del tempo alle singole
aste che però dovremmo esaminare tutti insieme, e torno a ripetere
che io voglio che l'Assessore Borbey ci dia gli elementi di
giudizio relativi alle loro caratteristiche e soprattutto che ci
spieghi le motivazioni che hanno fatto escludere i tratti in
questione.
Non ho intenzione di proseguire que sto mio primo intervento a
condizione, però, che sia manifesta la volontà della Giunta di dare
spiegazioni, altrimenti continuo a leggere ed a rileggere vari
argomenti relativi all'oggetto sen da che nessuno mi possa togliere
la parola. Ripeto però che non ho intenzione di fare
dell'ostruzionismo, ma di capire i motivi che hanno portato al
vincolo e pertanto, se mi sarà garantita la possibilità di
discutere l'elenco che dovremo votare, io interrompo il mio
discorso.
PRESIDENTE
: Il regolamento è molto chiaro e parla di
votazioni per ogni argomento e quindi la votazione separata
costituisce la norma, mentre quella complessiva costituisce
l'eccezione. In questo caso c'è da approvare un punto n. 1 ed un
punto n. 2, che possono essere approvati separatamente. Con il
punto n. 1 si approva un elenco e la Presidenza ritiene che se
l'elenco deve fare parte integrante dell'articolo n. 1,' può essere
oggetto di emendamenti e di discussioni, di chiarimenti e di
precisazioni. Il comma n. 1 del deliberato parla di "allegato
elenco delle acque pubbliche" che è diviso per punti. Adesso, come
ad un qualsiasi articolo di legge o a qualsiasi dispositivo di
deliberazione, possono essere apportati emendamenti e correzioni,
richieste sempre in sede di discussione generale, quando verrà
posto in votazione separata. Del resto sembrerebbe inopportuno
approvare un elenco a scatola chiusa, e poichè si fa esplicita
richiesta di approvazione dell'elenco, è ovvio che esso può e deve
essere soggetto a discussione.
Ha chiesto la parola il Consigliere Viberti; ne ha facoltà.
VIBERTI (N.S.):
Io ringrazio il Presidente e lascio
quindi la parola ai colleghi Consiglieri che eventualmente vogliano
esprimere la loro opinione sul testo in generale e resto in attesa
della discussione relativa all'elenco punto per punto.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Dopo l'esauriente intervento del
Consigliere Viberti non c'è molto da aggiungere; comunque, per
spiegare la posizione che noi assumeremo su questo provvedimento,
rilevo subito che sono incomprensibili le giustificazioni sulla
questione tempo. E' incomprensibile cioè che un provvedimento venga
presentato in Consiglio per l'approvazione con dei margini di tempo
inaccettabili.
Potremmo anche trascurare questo aspetto particolare se però
fossero chiariti in modo esauriente ai Consiglieri i criteri di una
scelta che, è bene precisarlo subito, esclude dalla tutela una
parte rilevante, per non dire rilevantissima, delle aste
torrentizie della nostra Regione; mi pare che sia stato escluso
dalla tutela e dal vincolo il maggior numero possibile di aste. Se
si è seguito questo criterio, si è compiuta una forzatura nei
confronti del dettato della legge, e allora sarebbe del tutto
inutile volersi nascondere dietro un dito. Non ripeto la lettura
dell'articolo, che è già stata fatta sia dall'Assessore che dal
Consigliere Viberti, ma io credo che possano essere esclusi, in
tutto od in parte, solo quei torrenti ritenuti irrilevanti ai fini
paesistici...
(...INTERRUZIONE...)
Voce fuori microfono: "...esclusi dal vincolo!"
TONINO (P.C.I.):
Anche se la questione
dell'interpretazione resta ancora aperta, io ho letto ed
interpretato il testo della legge nel senso che possono essere
esclusi completamente o solo in parte quei torrenti che sono
irrilevanti da un punto di vista paesistico. A mio avviso è anche
fondata questa interpretazione, perché se il compito del
legislatore è quello di fornire una tutela più estesa ed ampia
possibile, in attesa del piano paesistico regionale, l'eccezione
può solo riferirsi a quelle aste che hanno scarso rilievo
paesistico. Il testo della legge non può essere letto diversamente,
anche se di questo si può discutere.
Se il problema è solo di questo genere possiamo approvare il
provvedimento nel giro di poche ore, sempre però che ci vengano
chiariti gli elementi istruttori della scelta, per consentirci di
esprimere il voto in modo consapevole. Ma i criteri che hanno
determinato questa scelta io non sono ancora riuscito a capirli e
non me li hanno spiegati né l'Assessore Borbey, né il Presidente
della Giunta. Prima ho chiesto, forse in modo un pò provocatorio,
perché è vincolato il torrente Lore, sito nel Comune di Brissogne,
mentre non è vincolato ad esempio il torrente della vale della
Clavalité che, anche in termini di antropizzazione, non ha
paragoni. Mi sembra ad esempio che il tratto dello Chalamy, che
arriva fino alla frazione Chevrère, sia fuori dal vincolo. Mi
consentirà l'Assessore Borbey di poter dire che io non capisco
queste valutazioni che non possiamo discutere e verificare.
Credo che sia anche un errore o una sottovalutazione dovuta
all'Assessore Borbey la decisione di escludere quelle aree dove
esistono possibilità di edificazione, perchè tiene conto di un solo
aspetto; ciò però ridimensiona lo spirito del provvedimento perchè
tutta la legge è strutturata in modo tale da valutare il patrimonio
ambientale-paesistico nel suo complesso e comprendere anche
l'intervento dell'uomo in tutte le trasformazioni morfologiche del
territorio.
Prima di concludere faccio ancora un'ultima considerazione. Se
davvero ci sarà un provvedimento regionale in tempi brevi, se
davvero si vorrà realizzare il piano paesistico regionale, perché
si è fatta una scelta così ampia specie là dove le aste dei
torrenti passano in zone fortemente antropizzate e quindi
fortemente soggette ad un ulteriore intervento dell'uomo? Lì
eventualmente sarebbe più giustificabile il tentativo di non
allungare i tempi per il rilascio delle concessioni. Se davvero ci
sono queste intenzioni noi non riusciamo proprio a capire la
ragione di una scelta così vasta e copiosa da sembrare che sia
stata fatta apposta per inserirvi il più possibile, escludendo solo
quello che era davvero indecente togliere dal vincolo. Queste sono
le ragioni, non solo di metodo, ma anche di sostanza, che ci
spingono a non accettare questo provvedimento.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Signor Presidente, io mi aspettavo
dall'Assessore Borbey delle spiegazioni su alcune domande che avevo
posto. Anche se mi sembra che i colleghi Consiglieri non abbiano
molta voglia di intervenire nel dibattito, credo però che almeno
l'Assessore debba intervenire per farci sapere come si è arrivati
alla formazione dell'elenco e della carta. Io voglio sapere se si è
costituito un gruppo di studio in stretta collaborazione con la
Sovraintendenza ai beni archeologici, artistici e storici presenti
sul territorio. Io voglio sapere chi ha collaborato
all'elaborazione di questo elenco.
Mi aspettavo che l'Assessore Borbey ci desse dei chiarimenti in
merito alle domande ben precise che avevo fatto e questa era una
delle condizioni che avevo posto prima di interrompermi, oltre a
quella di avere dal Presidente delle delucidazioni in merito al
modo in cui si sarebbe svolta la discussione. Insomma io avevo
chiesto che venissero date delle risposte alle nostre domande! Il
collega Consigliere Tonino ha fatto altre domande che meritano
anch'esse delle risposte ragionate e non una ulteriore
illustrazione delle aste, altrimenti diventeremmo noiosi.
PRESIDENTE
: Credo di dover completare quanto ho detto
prima per quanto riguardava la chiusura della discussione generale
ed il passaggio alla votazione. La discussione generale si chiude
con gli interventi dell'Assessore e del Presidente della Giunta;
l'Assessore naturalmente non può essere costretto ad intervenire
nel corso della discussione generale. Si ritiene, ed è normale
prassi, che la conclusione spetti all'Assessore, che da le risposte
in quella sede.
Per quanto riguarda il passaggio alla votazione separata del
punto n. 1 e del punto n. 2, l'allegato elenco a cui si fa
riferimento sarà oggetto di lettura numero per numero, anche se
questo non implica votazione, perché la votazione è unica e sarà
limitata al punto n. 1 e al punto n. 2 del dispositivo della
deliberazione. Però, siccome si fa riferimento ad un "allegato
elenco", la Presidenza ritiene che possa essere esplicitato punto
per punto.
Si dà atto che alle ore 19,43 riassume la Presidenza il
Presidente BONDAZ.
PRESIDENTE
: Fatte le dovute precisazioni chiedo se c'è
qualcuno che intende prendere la parola, se no passiamo alle
votazioni. Poiché nessuno intende prendere la parola si passa alla
votazione dell'oggetto n. 16 bis secondo le modalità specificate
dal Vicepresidente Dolchi e cioé il punto n. 1 ed il punto n. 2 del
deliberato saranno votati separatamente.
Ha chiesto la parola l'Assessore al Turismo, Urbanistica e Beni
Culturali Borbey; ne ha facoltà.
BORBEY (D.C.):
Rispondo al Consigliere Viberti, ma in
modo più particolare alla domanda posta dal Consigliere Tonino,
intorno all'interpretazione dell'articolo n. 1 quater della legge
Galasso. L'art. 1 dice che sono sottoposti a vincolo paesaggistico
ai sensi della legge 29 giugno 1939, tutti i territori costieri, le
quote sopra i 1600 metri, tutti i corsi d'acqua, ecc., mentre
sempre nell'articolo n. 1 quater si dice che "...le regioni...
possono..." togliere queste zone dal vincolo paesistico, per
evitare che i Comuni debbano chiedere il parere preventivo alla
Sovraintendenza per il rilascio delle con cessioni edilizie. Con le
zone vincolate che già abbiamo e con i pareri della Sovraintendenza
ai beni culturali e paesistici, già espressi ai Comuni per
l'adozione dei piani regolatori, noi riteniamo che queste zone
siano già sufficientemente tutelate. Riteniamo infatti che anche le
Commissioni edilizie dei Comuni, come gli Uffici regionali e come
tutti i singoli cittadini valdostani, siano più sensibili rispetto
a qualche tempo fa al problema della tutela paesistica e pertanto
ci riteniamo sufficientemente tutelati.
Ha ragione il Consigliere Tonino quando dice che in questo
provvedimento ci sono degli errori dovuti forse alla fretta; ci
saranno senz'altro degli errori, ma noi non ci siamo presentati
spavaldamente in Consiglio quasi a voler imporre questo
provvedimento. Anche se studiassimo per un anno intero un piano
regionale di tutela paesistica, incontreremmo sempre dei limiti
dovuti in gran parte alle valutazioni soggettive che si possono
fare in questo campo: certamente, grazie ad uno studio preciso e
puntuale, esse saranno più motivate, mentre adesso niente è
motivato. Riconosco che esistono delle imperfezioni e che forse
abbiamo inserito nel vincolo alcune aste torrentizie che possono
essere ritenute paesisticamente meno importanti di altre.
Cercheremo di rimediare anche a questo e gli uffici sono infatti
già al lavoro per predisporre un provvedimento legislativo che
renda la legge Galasso più confacente ed idonea alle esigenze di
tutela del territorio valdostano.
PRESIDENTE
: Dichiaro chiusa la discussione generale.
Ha chiesto la parola per dichiarazione di voto il Consigliere
Torrione; ne ha facoltà.
TORRIONE (P.S.I.):
Ribadisco che la nostra astensione
dalla votazione è in funzione di un metodo che noi contestiamo e
rifiutiamo.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Chiedo scusa, signor Presidente, ma non
dobbiamo prima esaminare l'allegato? Se infatti votiamo il punto n.
1 senza aver esaminato l'allegato, dopo potrebbe risultare che noi
avremmo già votato anche l'allegato.
PRESIDENTE
: Chiedo scusa, ma il Vicepresidente Dolchi ha
già detto che verranno votate separatamente le due deli-bere e,
siccome si parla di "allegato elenco", questo verrà preso in esame
numero per numero, dopodiché si passerà alla votazione del
deliberato n. 1.
VIBERTI (N.S.):
Ho capito solo adesso e pertanto chiedo
scusa.
PRESIDENTE
: Si passa alla votazione del deliberato n. 1 e
si fa subito riferimento all'allegato elenco, di cui do lettura
punto per punto. I signori Consiglieri che intendono prendere la
parola sui singoli numeri dell'allegato, elenco me lo facciano
sapere di volta in volta.
Ha chiesto la parola il Consigliere Viberti; ne ha facoltà.
VIBERTI (N.S.):
"Dall'innesto del torrente Dialley fino
alla località Chez Borgne in comune di La Salle compreso
l'affluente Colomba e fino all'innesto del torrente Pissorio".
Chiedo questo: quanto è lunga l'asta torrentizia della Dora
dall'innesto del torrente Dialley, fino alla località Chez Borgne?
Prometto di dare un grosso premio alla fine, se ci sarà una
risposta esatta alla seguente domanda: qual'è il prevalente
andamento altimetrico e planimetrico delle sponde...
ROLLANDIN
(fuori microfono): "E' stagionale...".
VIBERTI (N.S.):
No, non può essere stagionale, signor
Presidente! No! Sarebbe una domanda troppo difficile e noi non ci
permettiamo di essere cattivi; chiediamo soltanto di essere precisi
ad un livello che noi riteniamo accettabile. Se l'Assessore saprà
darci questa risposta riceverà un premio che sarà non solo
meritato, ma anche congruo.
Qual'è il prevalente andamento alti metrico e planimetrico delle
sponde per il tratto di 100 metri? Certo che è difficile poter
controllare un simile dato, ma se l'Assessore ci dice quanto è
lungo questo tratto e prenderemo per buona la sua affermazione, lo
divideremo per 100 e vedremo se ogni 100 metri sarà in grado di
dirci qual'è questo andamento altimetrico e planimetrico
prevalente.
Ovviamente ci dovrebbe indicare anche ogni presenza di
formazioni geologi che particolari, quale tipo di
vegetazione...
ROLLANDIN
(fuori microfono): "Il nome delle piante!"
VIBERTI (N.S.):
Certamente, perché la vegetazione non è
tutta uniforme e ci sono molti tipi di piante, alcuni dei quali
sono particolarmente interessanti, come ad esempio lungo le sponde
dei nostri torrenti ed in particolare della Dora, abbiamo ancora
delle presenze considerevoli di latifoglie che sono certa mente
interessanti e non "irrilevanti" da un punto di vista
paesaggistico.
ROLLANDIN
(fuori microfono): E le lumache?
Per quello che riguarda le lumache potremmo fare uno studio
particolare intorno ai segni che lasciano sul territorio. E' certo
comunque che gli uomini non sono delle lumache perché hanno
lasciato gravi segni sul territorio, soprattutto negli ultimi
decenni.
Inoltre vorremmo conoscere e varie testimonianze della presenza
dell'uomo ed in particolare quelle che sono di un certo valore da
un punto di vista storico e paesistico. Per essere più chiaro
faccio anche degli esempi: mulattiere, strade lastricate, sentieri
e derivazioni irrigue attrezzate, cioè quelle fatte con le lose
messe di coltello, frequentemente presenti in molti prati e che,
come ho già letto varie volte e non mi sembra il caso di rileggere
ora, sono degli elementi che costituiscono "rilevanza" rispetto al
vincolo e non "irrilevanza", come sembra volersi intendere dal
tentativo di svincolo presentato in Consiglio.
Nella zona di Morgex, soprattutto nel tratto che va da Mont
Bardon fino a Chez Borgne, siamo in presenza di una zona umida con
canneti, che è particolarmente interessante. Tra l'altro, sempre da
un punto di vista paesistico, sulla destra orografica abbiamo una
parete rocciosa che non so come non si possa non considerare
rilevante. Alla fine di questa descrizione ci dovranno pur essere
spiegate dall'Assessore Borbey le motivazioni, derivate dalla
comprensione dell'entità geografica, dell'esclusione del tratto in
questione. Questo vale tanto per l'asta della Dora quanto per
l'asta del torrente Colomba che, nel primo tratto scorre nella
frazione La Ruine e poi in una gola profondissima, per la quale ci
sono poche preoccupazioni anche da parte nostra rispetto alla
possibilità che si verifichino interventi poco seri in riferimento
alla tutela paesaggistico-ambientale. Tuttavia, salendo ancora,
poco a valle dell'alpeggio di Planaval, il tratto del torrente
Colomba si apre in una serie di magnifici pianori sede di un'antica
trame. Ecco l'intervento dell'uomo che...
BORBEY
(fuori microfono): "Sono oltre i 1600 metri!"
VIBERTI (N.S.):
E questo non è vero per ché sono stato
specificatamente messo sull'avviso. Mi è stato detto infatti: "Non
farti prendere in giro dall'Assessore Borbey, il quale ti dirà che
siamo sopra i 1600 metri, mentre non è vero". Assessore Borbey, con
questa carta non siamo neanche in grado di verificare
quest'affermazione! Io non pretendo di essere il detentore della
verità e neppure credo che la persona che mi ha dato questo
consiglio avesse la verità in tasca, ma noi abbiamo lavorato su
questa carta, Assessore, perché i tempi sono stati brevissimi!
Comunque in questi magnifici pianori si interseca tutta una serie
di sentieri di collegamento tra i Comuni di La Salle e di Morgex e
gli alpeggi di Liconi e di Chambave, che rappresentano un
intervento dell'uomo che va salvaguardato, sempre ai fini di quel
vincolo di cui dicevamo prima e che voi, invece, volete
togliere.
Io ho detto le poche cose che so, ma adesso, a meno che qualche
collega Consigliere non abbia altre domande da porre, sono curioso
di sentire qual è l'andamento planimetrico e altimetrico
prevalente, quali sono le eventuali formazioni geologiche di
particolare interesse e qual è la vegetazione che si sviluppa lungo
le sponde della Dora e del torrente Colomba. Vorrei anche avere
ulteriori precisazioni sulle testimonianze della presenza dell'uomo
che esistono in questi due tratti che debbo no ancora essere
esclusi, nel punto n. 1 di questo elenco, dal vincolo previsto
all'articolo n. 1 della legge 431 dell'agosto 1985.
PRESIDENTE
: C'è qualche altro Consigliere che ha da porre
delle domande all'Assessore al Turismo, Urbanistica e Beni
culturali? Direi che dovremmo fare come per gli allegati al
bilancio, cioè io leggo la prima parte e, se qualcuno intende
prendere la parola, specifica qual è il numero a cui vuole
riferirsi. Stiamo prendendo in considerazione le aste torrentizie
della Dora: vi sono altri interventi da fare in merito a questo
argomento?
Ha chiesto la parola il Consigliere Viberti; ne ha facoltà.
VIBERTI (N.S..):
Signor Presidente, sia chiaro che io
aspettavo una risposta precisa da parte dell'Assessore...
PRESIDENTE
: L'Assessore ha già detto
che risponderà a tutte le domande alla fine.
VIBERTI (N.S.):
Ma io ho tutta una serie di altre
osservazioni da fare sulle aste torrentizie della Dora. Se voi
ritenete di lasciarmele fare, le faccio, altrimenti io...
PRESIDENTE
: E allora le faccia! Nessuno vuole togliere la
parola ad un Consigliere regionale e tantomeno il sottoscritto!
Ha chiesto la parola il Consigliere Viberti; ne ha facoltà.
VIBERTI (N.S.):
Il secondo punto è relativo allo svincolo
di un tratto che va: ..."dal ponte di Derby in comune di La Salle
fino al ponte della ferrovia sulla Dora sito al confine
territoriale con i comuni di La Salle ed Avise, compreso
l'affluente torrente Tillac". Affinché i colleghi Consiglieri si
possano rendere meglio conto dell'entità geografica di cui stiamo
parlando (senza parlare del ponte di Derby che credo tutti
conoscano e che comunque è quel ponte che si incontra scendendo da
Courmayeur e andando verso destra alla frazione Derby) dico che il
ponte della ferrovia sulla Dora, sito al confine tra i comuni di La
Salle ed Avise, è quello che si può vedere, sempre scendendo da
Courmayeur, 50 metri a valle del cosiddetto ponte Equilivaz, che
per comodità anch'io chiamerò ponte sulla ferrovia. Anche per a
questa asta io ripeto le domande già fatte e relative allo
svolgimento plano-altimetrico...
PRESIDENTE
: Chiedo scusa, Consigliere Viberti, ma volevo
dire, senza volerle togliere la parola, che ai sensi del
regolamento lei ha diritto di parlare sulle aste torrentizie della
Dora per un'ora. Le ricordo che lei ha iniziato alle 19,49 e che
quindi ha un'ora per le aste torrentizie della Dora, poi avrà
un'ora per le aste del torrente Lys, per le aste del torrente
Ayasse...
VIBERTI (N.S.):
Io non penso di portare via un'ora.
PRESIDENTE
: Questa precisazione voleva solo chiarire i
termini del regolamento.
VIBERTI (N.S.):
Ringrazio il Presidente, ma non è mia
intenzione portare via un'ora perché, purtroppo, le mie conoscenze
della regione, come avevo già detto, ma come torno a ripetere, sono
solo relative ad una parte piuttosto limitata del territorio
valdostano e pertanto, una volta superata la zona di Aosta, le cose
andranno meglio; sempre che naturalmente qualche collega
Consigliere non si stia preparando per integrare le domande che io
pongo.
A parte il tratto all'inizio dell'abitato di Derby...
(...INTERRUZIONE...)
Presidente! Lo so anch'io che queste cose sono noiose...
ROLLANDIN
(fuori microfono): "No, no, non ho detto
noiose..."
VIBERTI (N.S.):
Allora ho capito male, ma lo dico per
quei colleghi che sicura mente ci sono, che le ritengono noiose:
noi siamo costretti ad agire così per le condizioni in cui ci siamo
trovati a dover discutere intorno a questo oggetto.
Esco un pò dall'argomento e ripeto che se queste cose fossero
state presentate in Commissione... Esempio chiaro e lampante è
stata la questione SISER, per la quale il Presidente è venuto e,
senza perdere molto tempo, ci ha spiegato in 10 minuti quali erano
i problemi. Nessuno allora ha negato l'iscrizione dell'oggetto in
via d'urgenza e nessuno, neanche chi aveva delle opinioni
contrarie, si è opposto e tutti abbiamo capito lo stato di
necessità. In questo caso invece l'Assessore Borbey non si è
premurato di darci qualche informazione, neanche quando in
Consiglio si sono fatte delle domande specifiche.
A questo punto la responsabilità di questa noiosa ed antipatica
mossa, che viene definita "approfondimento" dal collega Consigliere
Tonino, non è del sottoscritto, ma è dell'Assessore che non capisce
quanto invece sia importante avere un buon rapporto con il
Consiglio, con e sue Commissioni e con i colleghi, che non solo va
a vantaggio della speditezza dei lavori, ma va anche nella
direzione di quel confronto e di quella collaborazione che
permettono di raggiungere migliori risultati.
Ritornando comunque alla realtà territoriale di cui stavo
parlando prima, faccio notare che, appena il fiume Dora si divarica
dall'abitato di Derby, lungo le sponde della Dora, comincia una
serie di campi e di boschi, in prevalenza di ontani,
particolarmente interessante ed in un ottimo stato di
conservazione, nonostante la vicinanza della statale. Anche le
sponde sono di particolare rilevanza paesistica, con l'esclusione
di alcuni vandalici tentativi di asportazione di inerti. Vorrei che
l'Assessore prendesse buona nota di que sto facendoci anche sapere,
quando potrà, come sono stati possibili certi interventi traumatici
di asportazione di inerti, se con autorizzazione o meno, nei pressi
del ponte di Equilivaz sulla strada statale. Questa zona è per noi
di particolare rilevanza ai fini paesistici, perchè è ricca di
sentieri e derivazioni interessanti, ma credo che l'Assessore, che
ha avuto i suoi bei tre mesi di tempo per informarsi, possa
informare il Consiglio meglio di me in merito a questi pregi
ambientali.
Sempre al punto 2, si dice: "compre so l'affluente torrente
Tillac". Noi però riteniamo una bestialità togliere questo torrente
dal vincolo, perché passa attraverso un bosco che ancora
oggi
è chiamato "foresta di Derby" proprio per le sue
caratteristiche particolari ed è una realtà che deve essere difesa
dal punto di vista paesistico. La parte superiore del torrente
Tillac inizia con un laghetto che è presente solo stagionalmente e
ciò dipende anche dalle precipitazioni nevose del periodo
invernale. Il primo terzo di questo torrente Tillac è bellissimo e
si svolge tutto in un piano nivale. Gli altri due terzi del
torrente scorrono in un bosco meraviglioso; anche il piano nivale è
molto bello ed io non capisco come possa esse re ritenuto
irrilevante ai fini paesistici questa parte del corso del torrente
Tillac.
Ci sembra di intuire che si voglia imbrigliare in qualche modo
il torrente, però noi riteniamo che interventi di questo genere,
anche se interessanti da un punto di vista tecnico, siano da
contestare sotto l'aspetto estetico e ad essi preferiamo interventi
di tipo naturale per la difesa del territorio. I mezzi non ci
mancano ed è nostro compito cercare di conservare ciò che di bello
abbiamo ancora, senza rovinarlo con difese spondali che interessano
solo le imprese e non so fino a che punto sono nel nostro
interesse. Spesso ci capita anche di vedere in quali condizioni si
trovano, dopo pochi anni, queste difese spondali: forse perchè non
sono mai state progettate oppure perché non sono idonee alla nostra
realtà territoriale.
Cerco di accelerare e vengo al punto 3: "dal ponte nuovo sulla
Dora, della S.S. n. 507 di Cogne, fino all'incrocio con il torrente
Chiusella, in comune di Sarre". In questo tratto esiste soltanto
una presa dell'ENEL: è un intervento talmente recente da non poter
essere ritenuto rilevante ai fini della conservazione del
patrimonio ambientale, però è l'unico intervento di cui noi siamo a
conoscenza e che possa giustificare, solo per una piccolissima
parte, l'esclusione dal vincolo. Tutto il resto è ancora una realtà
territoriale interessante, anche se non delle più belle, e comunque
sarebbe opportuno che, oltre alla necessità del passaggio della
tangenziale, l'Assessore ci spiegasse qualche ragione alla base di
questa esclusione dal vincolo; naturalmente la spiegazione dovrebbe
far comprendere a tutto il Consiglio.
Al punto quattro si dice: "Dal confine territoriale tra i comuni
di Jovençan e Gressan fino alla proiezione dello spigolo sud-ovest
dell'area cimiteriale di Aosta". I calcoli che sono stati fatti
permettono di non includere, la zona di Mont Fleury. Forse sarà
trovato qualche marchingegno, ma per ora sembra che la zona di Mont
Fleury venga salvaguardata.
PASCALE
(fuori microfono): "Non c'entra con la
tangenziale..."
Sembra che non c'entri, ma la Giunta da tempo sta cercando di
risolvere il problema Mont Fleury e probabilmente ci è già
riuscita; per questo forse non è intervenuta. Può anche darsi che
abbia ritenuto quest'area più interessante di altre, però noi
vorremmo sottolineare, tornando all'area esclusa dal vincolo, che
questo tratto della destra orografica è ridotto purtroppo ad un
letamaio a causa degli scarichi a cielo aperto del comune di
Gressan.
Io non so come farà l'Assessore Borbey a rispondere a tutte le
domande che gli vengono poste! Probabilmente ha una memoria di
ferro, perché di domande ne ho fatte molte, ma egli non ha ancora
preso un solo appunto! Io non so come farà...
Forse non tutti i presenti conoscono bene il corso della Dora in
questa zona, ma l'argine della destra orografica era più vicino al
comune e poi, pian piano, il fiume si è ritirato creando una
seconda sponda, con delle differenze altimetriche notevoli tra il
primo ed il secondo argine. In questa nuova area si sono verificati
vergognosi processi di escavazione abusiva e di versamento di
rifiuti solidi. Noi possiamo ridere e scherzare, però, pur in
presenza di una "signora" legge, c'è gente che va a buttare
porcherie di ogni genere nei pressi di questo corso d'acqua dal
quale, più a valle, si preleva dell'acqua potabile e lungo le cui
sponde i pescatori vanno a disporre del loro tempo libero. Esistono
quindi gravi pericoli di inquinamento. Che cosa ci può dire
l'Assessore in merito a questo fatto?
Nella cartografia inoltre è compreso il torrente Gressan, mentre
al punto 4 non se ne fa cenno. Questo non è che un primo esempio di
come sia stato fatto questo lavoro ed è un esempio che scaturisce
da un esame fatto solo sommariamente, come voi potete benissimo
immaginare, proprio all'ultimo minuto. E questo è un errore
piuttosto grossolano, senza voler parlare dei vari altri errori
compiuti con questo svincolo e che, secondo noi, sono altrettanto
grossolani: sentiremo quello che ci dirà l'Assessore.
La sponda sinistra invece non è così compromessa e si presenta
nel modo in cui quasi tutti gli abitanti di Aosta la conoscono. Ma
veniamo al punto 5, perché non voglio dilungarmi nel dire che cosa
si potrebbe fare in quell'area. Potrei anche farlo, ma non mi
sembra il caso. "Dallo sbocco del torrente Vernouiller, in comune
di Charvensod, sino all'incrocio con il ponte dell'autostrada
Torino-Aosta, in comune di Brissogne, compresi gli affluenti
Comboé, Arpisson, Grand Valley, Clavellet e torrente castello di
Quart". Secondo noi il vincolo in questa zona è stato determinato
soltanto dalla necessità di non avere dei problemi con la
tangenziale e, mentre per l'area di Mont Fleury non si è avuto il
coraggio oppure era già prevista un'altra soluzione, in questo caso
non ci sono state preoccupazioni di sorta e l'area è stata
cancellata tranquillamente. Però questa zona...
Voce fuori microfono: "Volevo solo vedere dove eri
arrivato".
Ho quasi finito, almeno per la parte relativa alle aste della
Dora e quindi risparmiamo parecchio sul tempo che avevo a
disposizione. Ripeto che non è mia intenzione andare oltre le
osservazioni che ci sentiamo di dover fare perché il Consiglio
abbia degli elementi per decidere, anche se poi, forse, non riterrà
interessanti le considerazioni che noi facciamo.
Ci sono anche delle zone molto belle che, se non fossero
abbandonate a loro stesse, potrebbero tranquillamente essere
utilizzate dalla città di Aosta come zone verdi e ricreative.
Vorrei aggiungere che ci sembra incomprensibile l'esclusione dal
vincolo del torrenti Comboé, Arpisson, Grand Valley, Clavallet e
castello di Quart, ma io spero che ci verrà spiegata questa
esclusione. L'esclusione poi del torrente castello di Quart, ci
sembra addirittura un delitto, perché lungo il suo corso esisteva a
suo tempo una fonderia, per raggiungere la quale c'è una apposita
strada con due bellissimi ponti a schiena d'asino ed io vi invito,
se non l'avete mai fatto, a fare una passeggiata in quella zona,
magari di domenica, per vedere quanta gente vi passeggia.
Il complesso della fonderia non è piccolo e vale la pena di
essere visto e, secondo noi, è una realtà interessante, concreta
testimonianza della presenza dell'uomo sul territorio e andrebbe
salvaguardata. Però non sembra che la pensino in questo modo gli
uffici regionali che, io credo, (me lo dirà l'Assessore se è vero
il contrario) dovrebbero aver agito in collaborazione con la
Sovraintendenza. Non così però sembra che la pensi l'Assessore che
vuole farci approvare questo svincolo. I due ponti particolarmente
belli e tutti in pietra, sono inseriti nel folto di una vegetazione
particolarmente suggestiva ed eccezionale, per la nostra realtà
boschiva, per la presenza di numerose specie di latifoglie che
stanno sempre più diminuendo nella nostra Regione.
Il punto sei si riferisce alla zona "dall'incrocio della Dora
con il ponte ferroviario e il ponte autostradale in corrispondenza
del villaggio di Surpian in comune di St.-Marcel fino all'incrocio
con il ponte autostradale a sud del villaggio di Parléaz in comune
di Cham-bave, compresi gli affluenti Clavalité, Champlan, Chambave,
Septumian e Ponton". Questo è uno dei tratti più tranquilli della
Dora, dove di anno in anno si modifica il letto del fiume. I pesca
tori conoscono molto bene questo posto, tant'è che, passando lungo
la strada ne vediamo a decine, specie nei giorni festivi,
trascorrere pescando il loro tempo libero.
Non riusciamo a capire quali siano i motivi dell'esclusione di
questo vincolo e soprattutto dell'esclusione dei vari affluenti.
Non riusciamo a capire che senso abbia tutto ciò e per quanto
riguarda il torrente Clavalité siamo proprio stupefatti! Forse è in
programma la costruzione di una nuova strada? Noi siamo molto
preoccupati perché le due strade esistenti hanno già creato danni a
sufficienza. Che senso ha questo svincolo? Ci teniamo in modo
particolare ad avere una risposta molto precisa sul torrente
Clavalité. Ringrazio i colleghi Consiglieri per l'attenzione e
dichiaro che non sono in grado di fare nessuna osservazione in
merito al punto 7.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Ho chiesto la parola non per entrare
nel merito della discussione, ma per presentare una mozione
d'ordine. Non vorrei turbare l'equilibrio della discussione tra il
Consigliere Viberti e l'Assessore Borbey, ma dico solo che, data
l'ora piuttosto tarda e considerato che ogni Gruppo ha le sue
esigenze, poiché il Consiglio è convocato anche per domani, io
vorrei sapere se dobbiamo stare qui fino a mezzanotte, oppure se
dobbiamo tornare domani mattina all'ora già stabilita. E' giusto
che ognuno si possa regolare sulla prosecuzione o meno dei lavori.
Personalmente sono favorevole alla sospensione e alla ripresa dei
lavori domani mattina; anche il mio Gruppo è dello stesso parere.
Se ciò non sarà possibile è chiaro che restiamo qui, ma vedremo di
regolarci anche noi diversamente. Grazie.
PRESIDENTE
: Io capisco le perplessità e le proposte del
Consigliere Torrione, però non mi è possibile accettarle perché,
purtroppo, come ho già detto all'inizio della discussione, questa
delibera va approvata o bocciata nella giornata del 5 dicembre.
Sono le ore 20,18 e questa delibera deve essere approvata o
bocciata entro le ore 24,00, perché secondo noi il termine
stabilito dalla legge Galasso è perentorio. Pertanto dichiaro che
si va avanti con la discussione.
(...INTERRUZIONE...)
Facciamo quello che succede normalmente e chiudiamo l'orologio.
C'è qualcuno che vuole prendere la parola sulle aste torrentizie
della Dora? Nessuno. Passiamo ad analizzare le aste torrentizie del
torrente Lys.
Ha chiesto la parola il Consigliere Viberti; ne ha facoltà.
VIBERTI (N.S.):
Io tranquillizzerei il collega
Consigliere Torrione, perché ormai ho pochissime osservazioni da
fare, ma non so se potrà fare altrettanto l'Assessore Borbey, il
quale, se vorrà rispondere con un po' di serietà, avrà bisogno di
un certo tempo. Anche se sono stato abituato a ricevere
dall'Assessore Borbey delle risposte quasi fulminee, dichiaro fin
d'ora che non accetterò tranquillamente una liquidazione "tout
court" della questione, come sostiene giustamente il collega
Consigliere Torrione, e prometto all'Assessore Borbey, nel caso che
tutto venga liquidato con il solito sorriso, che farò un esame
molto più attento di tutti i provvedimenti che lui porterà in
questo Consiglio, con un interesse tutto particolare e quasi
esclusivo per l'attività del suo Assessorato.
Nell'asta del torrente Lys noi siamo preoccupati per il vallone
di San Grato e riteniamo che aver negato la costituzione di un
museo della cultura Walser e aver consentito invece la costruzione
di una pista forestale, sia il motivo dell'esclusione dal vincolo
di questo corso d'acqua, perché parte della pista forestale correrà
lungo le sponde e forse attraverserà a più riprese il corso
d'acqua. Se nessun altro Consigliere vuole intervenire io potrei
fare anche delle osservazioni sulle aste successive, perché se
continuiamo a discutere asta per asta... Dobbiamo farlo? E allora
va bene...
PRESIDENTE
: Per regolarità è meglio leggerle. C'è qualche
altro che intende prendere la parola sulle aste del torrente Lys?
Nessuno. Sulle aste dei torrenti: Ayasse?... Chalamy?...
Evançon?... Marmore?... St.-Barthélemy?
Ha chiesto la parola il Consigliere Viberti; ne ha facoltà.
VIBERTI (N.S.):
Non so se ciò è valido da un punto di
vista procedurale, comunque all'inizio io ho precisato che si
tratta di tutta una serie di domande che richiedono una risposta, a
prescindere dalle precisazioni sugli ulteriori elementi che noi
diamo per la maggiore comprensione del problema. Anche se non ho
fatto questioni relative ai torrenti Ayasse, Chalamy, Evançon e
Marmore, io ritengo che l'Assessore debba comunque rispondere alle
domande relative all'andamento plano-altimetrico, alla vegetazione,
alla lunghezza dei corsi d'acqua e alla conseguente motivazione
dello svincolo. D'ora in poi, per sicurezza, nel caso fosse
necessaria una risposta sulle altre aste, io mi prenoto fin d'ora
per ripetere la stessa domanda.
Ci sembra che l'esclusione del torrente St.-Barthélemy non sia
motivabile, comunque restiamo in attesa delle motivazioni.
PRESIDENTE
: C'è qualche altro Consigliere che intende
prendere la parola sulle aste del torrente St.-Barthélemy? Nessuno.
Passiamo all'esame delle aste del torrente Buthier.
Ha chiesto la parola il Consigliere Viberti; ne ha facoltà.
VIBERTI (N.S.):
Qui c'è un altro piccolo errore. Nella
descrizione è indicato il torrente Brezon, che è nell'elenco, ma
non è evidenziato sulla carta, per cui se si vuole lo svincolo è
opportuno procedere al perfezionamento della cartina.
Salendo da Valpelline si incontra un particolare fondo del fiume
che, secondo noi, è interessante proprio per l'assenza di sabbia o
di piccole pietre dovuta alla velocità dell'acqua. Tutto il fondo
del torrente è costituito da massi erratici. Questa è una
particolare caratteristica del torrente e noi la riteniamo valida
per non procedere allo svincolo di questa asta, almeno da questo
tratto in avanti.
PRESIDENTE
: C'è qualche altro Consigliere che intende
prendere la parola sulle aste del torrente Buthier? Passiamo allora
all'esame delle aste del torrente Artanavaz.
Ha chiesto la parola il Consigliere Viberti; ne ha facoltà.
VIBERTI (N.S.):
Ritengo che anche in questo caso debbano
essere ritenute valide le domande che ho fatto in sede
preliminare.
PRESIDENTE
: Qualche altro Consigliere intende prendere la
parola sulle aste del torrente Artanavaz? Passiamo all'esame delle
aste del torrente GrandEyvia.
Ha chiesto la parola il Consigliere Viberti; ne ha facoltà.
VIBERTI (N.S.):
Anche in questo caso valgono le domande
preliminari relative all'andamento plano-altimetrico.
PRESIDENTE
: Qualche altro Consigliere intende prendere la
parola sulle aste del torrente Gran-Eyvia? Passiamo all'esame delle
aste del torrente Savara.
Ha chiesto la parola il Consigliere Viberti; ne ha facoltà.
VIBERTI (N.S.):
Siamo in presenza di pianori nivali molto
interessanti che non riteniamo inopportuno togliere dal
vincolo.
PRESIDENTE
: Qualche altro Consigliere intende prendere la
parola sulle aste del torrente Savara? Passiamo all'esame delle
aste del torrente Dora di Rhêmes.
Ha chiesto la parola il consigliere Viberti; ne ha facoltà.
VIBERTI (N.S.):
Anche in questo caso valgono le
osservazioni fatte al punto precedente e ad esse si aggiungono
quelle relative all'andamento plano-altimetrico della zona.
PRESIDENTE
: Qualche altro Consigliere intende prendere la
parola sulle aste del torrente Dora di Rhêmes? Passiamo all'esame
delle aste del torrente Dora di Valgrisenche.
Ha chiesto la parola il Consigliere Viberti; ne ha facoltà.
VIBERTI (N.S.):
Oltre a far valere le domande già
presentate in via preliminare, facciamo notare che sulla cartina la
linea rossa si ferma prima del punto descritto, però questa volta
l'Assessore Borbey non è il destinatario di questa osservazione che
invece è solo relativa alla cartina. Il confine territoriale fra i
comuni di Arvier e Valgrisenche è la frazione Rever che è proprio
tagliata a metà dal confine tra i due comuni, mentre la linea
evidenziata .
con il tratto rosso si trova, a nostro avviso, più in basso di
dove dovrebbe trovarsi. Naturalmente, non essendo riportata la
frazione di Rever su questa carta che è in scala 1:100.000, ha
sbagliato chi ha eseguito materialmente l'operazione sulla cartina,
perché anche lui, non può conoscere tutta la nostra Regione
centimetro per centimetro.
Ho terminato i miei interventi e mi auguro di poter modificare
la decisione di non votare questa delibera, dopo le spiegazioni
dell'Assessore Borbey le quali, oltre a riferirsi alle richieste
più specifiche che ho fatto di volta in volta, dovranno anche
riferirsi alle caratteristiche di cui dicevo e che tutte insieme,
devono conseguentemente giustificare l'esclusione o meno dal
vincolo di questi corsi d'acqua.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Io non credo che il Consigliere Viberti si
offenderà se non entro nel merito di tutti i problemi particolari
da lui sollevati, anche se bisogna dargli atto di aver fatto una
ricerca estremamente meticolosa e puntuale. Però io non posso
entrare nel merito di tutte le sue richieste, perché esse hanno lo
scopo di lasciare tutte le aste torrentizie sotto la protezione del
vincolo paesistico. Infatti non l'ho sentito fare alcun
apprezzamento contrario, mirante cioè ad attestare che una certa
asta non venisse inserita nel vincolo paesistico.
Ribadisco che la dichiarazione di irrilevanza paesistica, per
una durata non superiore ai quattro mesi, ha lo scopo di non
adottare un vincolo paesistico in zone che non sono mai state
interessate da un simile vincolo ed in zone che, come dice anche il
Consigliere Viberti, sono ancora integre e quindi dimostrano di
essere state sufficientemente salvaguardate dai vari piani
regolatori comunali. Il Consigliere Viberti con il suo intervento
sembra voler dimostrare che se non viene frapposto un vincolo di
tutela paesistica, tutto verrà distrutto. Questo può suona re
offesa verso tutti gli enti locali, in specie verso i Comuni, che
si sono dati uno strumento urbanistico...
(...INTERRUZIONE...)
A me è sembrato di capire che tutte queste aste dovrebbero
essere inserite nel vincolo. Bisogna onestamente riconoscere che
quando ci diamo una legge dobbiamo avere a disposizione anche gli
strumenti per farla rispettare. Gli strumenti della Sovraintendenza
sono già quasi insufficienti per salvaguardare e tutelare le zone
già vincolate.
Non è vero che se noi togliamo il vincolo da un'asta
torrentizia, come ad esempio quella di St.-Barthélemy, non esistano
altri vincoli, perché esistono quelli stabiliti dai decreti del
Presidente della Giunta, che si rifanno alla legge del 1939.
Pertanto non è vero che la zona di St.-Barthélemy non sarà per
nulla tutelata. Tengo a precisare che sono vincolate anche molte
altre zone che pure non figurano in questa cartina, perché noi
abbiamo trattato soltanto delle aste torrentizie.
Concludo dicendo che sono rimaste vincolate quelle zone il cui
controllo è appena sufficiente ed indispensabile con gli attuali
strumenti dell'Assessorato, mentre le altre zone sono state
demandate alla tutela dei piani regolatori dei Comuni che, fino ad
oggi, si sono ben comportati nella tutela del paesaggio. Di questo
io sono pienamente convinto, ma ne deve essere convinto anche il
Consigliere Viberti.
Non ho detto che abbiamo fatto un provvedimento perfetto e, come
ho già fatto all'inizio, torno ancora a scusar mi per la sua
urgenza. Certamente per un verso ha anche ragione il Consigliere
Viberti, ma per l'altro egli tende a stravolgere il compito che la
legge ci demanda per intervenire sul nostro territorio. Quando nel
1960 la Regione volle darsi una struttura completamente diversa,
come normativa e come strumento di verifica sul paesaggio, approvò
una legge particolare che dichiarava tutto il territorio della
Valle d'Aosta di interesse paesistico e lo poneva sotto la tutela
della legge del 1939, ma lo Stato, attraverso la Commissione di
Coordinamento, la bocciò. E' uscito un decreto statale, ma noi non
lo accettiamo "tout court", perché riteniamo di doverci munire di
una nostra strategia di intervento sul territorio; ce ne dia mo ora
una imperfetta e ci impegniamo politicamente a perfezionarla con un
disegno di legge che presenteremo in Consiglio a brevissima
scadenza.
PRESIDENTE
: Se nessuno chiede la parola passiamo alla
votazione del 1° punto del deliberato:
ESITO DELLA VOTAZIONE
Presenti: 29
Votanti: 26
Favorevoli: 19
Contrari: 7
Astenuti: 3 (Breuvé, Pascale e Torrione)
Il Consiglio approva.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Il Consigliere Viberti ha sempre
dimostrato di essere un ragazzo serio, ma ha sempre voluto far
crede re che non lo sia invece l'Assessore Borbey. Io l'invito a
non prendere la parola sul punto due che è solo una precisazione
legislativa, sempreché naturalmente egli voglia continuare ad
essere serio.
PRESIDENTE
: Ha chiesto la parola per fatto personale il
Consigliere Viberti; ne ha facoltà.
VIBERTI (N.S.):
A questo punto si vuol presumere che il
sottoscritto non sia serio. Eppure il sottoscritto in 24 ore, dopo
aver appreso qualcosa di cui capisce ben poco, ha consultato delle
persone, ha cercato di capire, ha fatto delle proposte, ha inviato
una lettera e dei telegrammi, ma non ha ricevuto risposta da
nessuno. In Consiglio ha espresso una serie di osservazioni ed ha
fatto una serie di domande e il sottoscritto sarebbe persona poco
seria? Mentre l'Assessore Borbey che non ha dato alcuna risposta,
(Ed io non ho fatto alcun commento in merito) adesso pretende
addirittura che il sottoscritto non parli? Va bene, Assessore
Borbey, io non parlo, però mi auguro che le poche persone presenti
in tribuna, oltre ai Consiglieri presenti in questa sala, sappiano
dare un proprio giudizio su questo comportamento.
PRESIDENTE
: Consigliere Viberti, nessuno le ha tolto la
parola e neppure l'Assessore Borbey ha detto che lei è poco serio,
oppure ha preteso che lei non parlasse. Se lei vuole parlare io le
do la parola. Il parlare o meno è una sua scelta personale.
PRESIDENTE
: Se nessuno chiede la parola metto in
approvazione il punto 2) del deliberato:
ESIT0 DELLA VOTAZIONE
Presenti: 29
Votanti: 26
Favorevoli: 19
Contrari: 7
Astenuti: 3 (Breuvé, Pascale e Torrione)
Il Consiglio approva.
PRESIDENTE
: Signori Consiglieri, credo di interpretare il
pensiero del Consiglio nel chiudere i lavori.
La seduta è tolta.
La seduta termina alle ore 20.42.
