Classificazione
ENTI LOCALI
STATUTO


Resoconto integrale del dibattito dell'aula
Oggetto del Consiglio n. 2035 del 6 giugno 2001 - Resoconto
OGGETTO N. 2035/XI Progetti per il riutilizzo delle stazioni
ferroviarie dismesse del patrimonio disponibile delle Ferrovie
dello Stato. (Interrogazione)
Interrogazione Facendo riferimento alle precedenti iniziative
consiliari riguardanti la questione del riutilizzo delle stazioni
ferroviarie dismesse e, più in generale, del patrimonio disponibile
delle Ferrovie dello Stato;
Preso atto degli impegni assunti dall’Assessore,
in sede di dibattito consiliare e della volontà espressa di trovare
nella legislazione regionale gli strumenti normativi per sostenere
dal punto di vista finanziario i progetti di riutilizzo presentati
dai vari Enti locali;
Considerato il ruolo positivo di interfaccia fra le parti,
Infrastrutture S.p.A. e Enti Locali, svolto in questi mesi
dall’Assessorato al Turismo, Sport, Commercio e
Trasporti;
Ritenendo che tale ruolo possa anche assumere una valenza
propositiva;
la sottoscritta Consigliera regionale
Interroga
l’Assessore competente per sapere:
1) se tutti i comuni hanno già presentato progetti e quali
progetti sono stati presentati;
2) se i progetti presentati sono già stati valutati, da chi e
con quale esito;
3) se tutti i progetti possono essere finanziati con le attuali
leggi regionali;
4) se l’assessore ha svolto, e come, un ruolo
propositivo di riutilizzo di tali immobili.
F.to: Squarzino Secondina
Président
La parole à l’Assesseur au
tourisme, aux sports, au commerce et aux transports, Lavoyer.
Lavoyer (SA)
Al primo punto dell'interrogazione,
"Se
tutti i comuni hanno già presentato progetti e quali progetti sono
stati presentati"
, possiamo rispondere che tutti i comuni
interessati al tracciato della ferrovia sul territorio regionale
sono stati contattati in prima istanza
dall’Amministrazione regionale che ha una funzione
di coordinamento su questo argomento e si è proceduto con tutta una
serie di sopralluoghi congiunti fra Ferrovie dello Stato e
funzionari dell’Amministrazione regionale, in
particolare funzionari della Direzione dei trasporti, il tutto è
coordinato dalle strutture dell’Assessorato.
Di questi comuni ad oggi per il riutilizzo delle stazioni
ferroviarie ci sono situazioni diversificate, nel senso che alcuni
hanno già presentato dei progetti molto dettagliati con già una
destinazione d’uso abbastanza precisa, altri hanno
invece presentato progetti di massima o studi di fattibilità.
I Comuni che hanno partecipato agli incontri e che sono
interessati a questo tipo di problematica sono: Nus, Montjovet,
Chambave, Saint-Pierre, Verrès, Villeneuve, Pont-Saint-Martin,
Châtillon, Sarre, La Salle e Pré-Saint-Didier.
Tutte le posizioni dei singoli comuni, le varie proposte, alcune
stime di valutazione che sono già state fatte e confrontate -
perché le stime di valutazione, su cui darò maggiori dettagli
rispondendo al punto che riguarda questo aspetto, sono state fatte
in senso bilaterale, cioè gli enti locali hanno fatto fare le stime
o dagli uffici tecnici o da tecnici incaricati perché
l’ente pubblico per poter concludere un'acquisizione
deve avere un parere positivo sull’impegno di spesa
da parte delle strutture tecniche e c’è un confronto
fra queste stime e quelle che vengono fatte da Metropolis per
quanto attiene gli aspetti Ferrovie dello Stato -, il tutto è in
una fase di approfondimento sia dal punto di vista della tipologia
delle destinazioni che, tutto sommato, interessa relativamente
Metropolis perché le problematiche di Metropolis e Ferrovie dello
Stato sono quelle di cedere gli immobili a prescindere poi se
questi siano destinati a servizi sociali o a ricovero o altro.
Quello che importa è che ci sia l’accordo tra gli
spazi che verranno utilizzati e ceduti da parte
dell’ente locale e quegli spazi sono in alcuni casi
ancora funzionali e rimangono in capo a Ferrovie dello Stato.
"Se tutti i progetti presentati sono stati valutati, da chi e
con quale esito"
. Per la verità c’è stata una
valutazione in questi sopralluoghi congiunti, sia la definizione
dei progetti, gli obiettivi, il rendiconto dei sopralluoghi vengono
regolarmente verbalizzati dalle strutture
dell’Assessorato, quindi lo stato di avanzamento
delle trattative viene monitorato da una relazione, da un verbale
che viene redatto per ogni singolo incontro comunque, per andare
nel concreto, per quanto attiene Metropolis, il referente per la
valutazione sia degli aspetti tecnici che degli aspetti finanziari
è l’Arch. Zanetti, per quanto attiene la Divisione
infrastrutture Torino, è il Geom. Gianotti, per la Divisione
infrastrutture Milano, Ufficio valorizzazione, è
l’Ing. Grassi. Queste sono le strutture Ferrovie
dello Stato con le quali normalmente ci interfacciamo su queste
problematiche.
Per quanto attiene invece i tecnici degli enti locali, questi
sono normalmente, al di là della presenza dei sindaci e
vicesindaci, tecnici comunali e in alcuni casi consulenti
esterni.
C’è l’impegno a programmare un
incontro entro la fine del mese di giugno perché avevamo previsto
nell’ultimo incontro circa 30-40 giorni, abbiamo già
inviato comunicazione a Ferrovie dello Stato per definire questo
incontro che era a suo tempo programmato per dare il tempo da una
parte agli enti locali, alcuni dei quali hanno già le valutazioni,
ma soprattutto a Ferrovie dello Stato, con le loro strutture di
fare eventualmente le controproposte, quindi il prosieguo delle
valutazioni, che porterà a una definizione, se non definitiva, però
molto vicino alla fase che può essere propedeutica alla definizione
della trattativa, avverrà entro la fine di giugno, forse anche
nella prima quindicina.
"Se tutti i progetti possono essere finanziati con le attuali
leggi regionali"
, questo nel dettaglio non sono in grado di
dare una risposta precisa, dipende molto dal tipo di destinazione
perché se la tipologia della destinazione non ha riferimenti
legislativi per accedere a finanziamenti regionali, nulla vieta che
siano finanziamenti comunali o di comunità montana.
La Giunta, se questo è l’obiettivo
dell’interrogante, non ha ancora esaminato le varie
possibilità, andremo però a verificare con attenzione, nel momento
in cui avremo i progetti definitivi, quali possono essere
finanziati direttamente dagli enti locali, quali possono essere
finanziati in base a leggi esistenti dalla Regione e se ci sarà una
problematica vasta che non potrà trovare concretezza di copertura
finanziaria, in quel caso l’Amministrazione
regionale esaminerà la possibilità di intervenire, però è un
problema che non abbiamo ancora affrontato.
"Se l’Assessore ha svolto, e come, un ruolo
propositivo di riutilizzo di tali immobili"
, il ruolo più che
dell’Assessore, nel senso di dare gli indirizzi e le
disposizioni, è partecipare nella fase di avvio e di sintesi degli
incontri. Il ruolo propulsivo, al di là del fatto che ci siamo
fatti carico del coordinamento sia operativo e poi anche di
definizione nella fase di contrattazione per avere uniformità di
trattamento, è testimoniato dal fatto che sempre il tutto viene
gestito direttamente dalle strutture, dai dirigenti e dai
funzionari dell’Assessorato e del Servizio
trasporti.
Président
La parole à la Conseillère Squarzino
Secondina.
Squarzino (PVA-cU)
Prendo atto che tutto
l’insieme del complesso iter di incontro della
domanda/offerta, così possiamo dire, relativamente alla cessione di
questi beni immobili pian piano va avanti seppure lentamente. Devo
dirle, Assessore, che rispetto ad iniziative del 21 febbraio non ho
notato dei fatti concreti in più rispetto a quanto già mi aveva
detto tre mesi e mezzo fa.
Avevo pensato a questa iniziativa proprio facendo riferimento a
una sua affermazione del 21 febbraio in cui, dopo aver dato una
panoramica di quello che era stato fatto, aveva affermato che:
"? ci sarà un incontro già programmato in linea di massima per i
giorni 5 e 6 marzo 2001?"
, incontro che c’è
stato.
Ma dalle cose che lei mi ha detto, rispetto al piano che avevo
stilato sulla base delle sue informazioni, cioè sul fatto che già i
Comuni di Morgex, di Sarre e di Nus avevano presentato dei progetti
ben chiari, che Villeneuve e La Salle avevano delle proposte che
andavano esaminate, diciamo che non ho visto dei grandi passi
avanti.
Prendo atto che almeno questo processo non si è interrotto e
questa è già una cosa positiva.
Rispetto alle valutazioni, ho preso atto che ci sono tecnici, e
dalla parte degli enti locali e dalla parte di Ferrovie, quindi
Metropolis, Infrastrutture e via dicendo, che stanno analizzando e
valutando le varie proposte per poter concordare i termini
dell’accordo finale. In questo senso mi sembra che
si faccia giorno per giorno un passo avanti, anche se mi sembra
ancora un processo molto lento e faticoso per certi aspetti;
d’altra parte sono accordi che non possono essere
costruiti su due piedi, ma vanno preparati pian piano.
Prendo atto che, anche per quanto riguarda i finanziamenti,
l’Assessore mantiene la posizione già espressa e
cioè che si ricorrerà a leggi locali, se è possibile, e si vedrà in
un secondo momento se è il caso, come Regione, di intervenire in
qualche modo per favorire l’acquisizione di questi
beni immobili da parte degli enti locali.
Quando parlavo di funzione propositiva, non pensavo solo al
coordinamento. Questa funzione di capofila del coordinamento attivo
che la Regione sta svolgendo mi sembra estremamente positiva, ma io
pensavo anche a qualcos’altro: per esempio, se ci
sono dei bisogni che la Regione ha verificato
all’interno del proprio territorio e intravede in
questi edifici la possibilità che a questi bisogni possa essere
data una risposta, credo che nulla vieti alla Regione, attraverso
il proprio Assessore, di far presente queste esigenze.
Ad esempio, lei sa benissimo che c’è un'emergenza
abitativa in Valle, anche nella bassa e media Valle, emergenza che
fra l’altro è stata accentuata dagli eventi
alluvionali, allora come oggetto di riflessione le chiedo se
effettivamente non tutti, ma alcuni di questi immobili, possano
essere utilizzati a tale fine.
