Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 804 del 8 novembre 1989 - Resoconto
OGGETTO N. 804/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 7057 in data 27 luglio 1989:
"Ditta Multibox
S.p.A." - Autorizzazione alla Finaosta S.p.A. ad accettare la
transazione proposta da due debitori.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Je demande à M. Lanivi la courtoisie de
renvoyer à la prochaine séance cette délibération parce que nous
avions demandé, en Commission d'instruction, d'entendre les
responsables de la Finaosta.
La délibération est très succincte: il est difficile de
comprendre ce qui s'est passé avec cette garantie qui était déjà
gravée par d'autres créanciers et en même temps était un peu plus
de la moitié de la somme qui avait été engagée au profit de la
Multibox. Alors probablement avec une explication de la Finaosta
nous pourrions comprendre mieux les choses.
Si l'Assesseur est d'accord. je l'en remercie.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io credo che questa deliberazione richieda
una serie di considerazioni, tuttavia, prima di farle io vorrei
capire che livello di discussione c'è stato, e se c'è stato, in
sede di Commissione su questa deliberazione, perché qui si tratta
di un atto che è di competenza del Consiglio. La prima domanda
quindi che io mi sono posto quando l'ho visto è stata: "Come mai
questo atto, che è di competenza del Consiglio, è stato assunto
dalla Giunta? Perché non è stato portato all'esame del Consiglio ed
alla sua decisione come atto deliberativo del Consiglio e non come
ratifica di una deliberazione già assunta dalla Giunta?".
In secondo luogo, una domanda che sorge spontanea guardando
quest'atto è là seguente: "Come mai questa deliberazione della
Giunta, che è stata assunta il 27 luglio 1989, approda soltanto
adesso all'esame ed alla ratifica del Consiglio, cioè dopo un
periodo di quattro mesi?".
Poi ci sono molte altre questioni, però, prima di svolgere una
serie di considerazioni su questa vicenda Multibox, che ha già
occupato molto a lungo il Consiglio regionale e su cui ci sono
ancora delle cose da dire, vorrei sapere se c'è stata una
discussione in Commissione, di che tipo e cosa si intende fare.
PRESIDENTE:
Siccome c'era stata una richiesta di rinvio,
vorrei sentire la Giunta se è d'accordo, così la discussione di
merito la si può fare successivamente.
Ha chiesto la parola l'Assessore all'Industria, Commercio,
Artigianato e Trasporti, Lanivi; ne ha facoltà.
LANIVI (ADP):
Sì, sono d'accordo sulla proposta di rinvio.
Ricordo comunque che la Commissione ha già esaminato un paio di
volte questo argomento, decidendo tra le altre cose, come è stato
ricordato dal Consigliere Andrione, di sentire anche il Presidente
della Finaosta.
Accetto quindi la proposta di rinvio e suggerisco di comunicare
eventualmente al Consigliere Riccarand la data della riunione, così
potrà essere presente ai lavori della Commissione.
PRESIDENTE:
Ha chiesto la parola il Consigliere Trione; ne
ha facoltà.
TRIONE (DC):
La 3a Commissione ha già affrontato questo
argomento, ma il Presidente della Finaosta non era disponibile per
lunedì scorso. Per cui a questo punto, stando alla proposta del
Consigliere Andrione, occorrerà riproporre ulteriormente il
problema Multibox in sede di Commissione.
PRESIDENTE:
Bene, allora l'argomento in oggetto viene
rinviato all'esame della 3a Commissione.
Oggetto n. 7564 in data 11 agosto 1989:
Realizzazione
del 2° lotto in sinistra orografica della Dora Baltea dei lavori di
costruzione dei collettori fognanti, a servizio del depuratore del
consorzio per depurazione fognature di Saint-Christophe, Aosta e
Quart Approvazione progetto stralcio - Appalto dei lavori mediante
licitazione privata - Approvazione ed impegno di spesa.
PRESIDENTE:
Comunico che questa deliberazione è
accompagnata dal parere favorevole della 2a Commissione
consiliare.
Se nessuno chiede la parola, pongo in votazione la ratifica
della deliberazione n. 7564.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n 7565 in data 11 agosto 1989:
Realizzazione
del 3° lotto in sinistra orografica della Dora Baltea dei lavori di
costruzione dei collettori fognanti, a servizio del depuratore del
Consorzio per depuratore fognature di Saint-Christophe, Aosta e
Quart Approvazione progetto stralcio - Appalto dei lavori mediante
licitazione privata - Approvazione ed impegno di spesa.
PRESIDENTE:
Anche questa deliberazione è accompagnata dal
parere favorevole della 2a Commissione.
Se nessuno chiede la parola, pongo in votazione la ratifica
della deliberazione n. 7565.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7566 in data 11 agosto 1989:
Lavori di
costruzione del 2° lotto dell'acquedotto intercomunale di
Pont-Saint-Martin - Appalto dei lavori mediante licitazione privata
- Approvazione ed impegno di spesa.
PRESIDENTE:
Comunico che questa deliberazione è
accompagnata dal parere favorevole della 2a Commissione.
Se nessuno chiede la parola, pongo in votazione la ratifica
della deliberazione n. 7566.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Questa deliberazione è accompagnata dal parere
favorevole della 2a Commissione consiliare.
Se nessuno chiede la parola, pongo in votazione la ratifica
della deliberazione n. 8271
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 9063 in data 7 ottobre 1989:
Corso di
addestramento professionale per detenuti della Casa Circondariale
di Brissogne - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9063.
ESITO DELLA VOTAZIONE
Presenti: 23
Votanti: 22
Favorevoli: 22
Astenuti: 1 (Gremmo)
Il Consiglio approva
Oggetto n. 9275 in data 13 ottobre 1989:
Lavori di
tinteggiature varie presso stabili regionali - Esecuzione dei
lavori in economia diretta Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9275.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n. 9330 in data 13 ottobre 1989:
Approvazione
ed impegno di spesa per la prosecuzione delle indagini
archeologiche in seguito ai lavori di risanamento idrico sul lato
nord della chiesa parrocchiale di Saint-Vincent. Esecuzione dei
lavori in economia diretta.
PRESIDENTE:
Se nessuno chiede la parola, pongo in
votazione la ratifica della deliberazione n. 9330.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 9331 in data 13 ottobre 1989:
Approvazione
ed impegno di spesa per lavori di manutenzione ordinaria e
straordinaria della Via Romana delle Gallie e di alcuni tratti
della rete viaria secondaria - Esecuzione dei lavori in economia
diretta.
PRESIDENTE:
Se nessuno chiede la parola, pongo in
votazione la ratifica della deliberazione n. 9331.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 9369 in data 13 ottobre 1989:
Concessione
di un contributo di lire 45.000.000 per organizzazione in Donnas
della fiera del legno "S. Orso 1990" - Impegno e liquidazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9369.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 9370 in data 13 ottobre 1989:
Concessione
di un contributo di lire 2.100.000 al Comitato "Amici del Forte di
Bard" per la mostra di artigianato del Borgo Medioevale -
Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 9370.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Poiché è assente il Presidente della Giunta,
gli oggetti n. 14, 15 e 16 vengono rinviati alla seduta pomeridiana
e pertanto si passa alla trattazione dell'oggetto iscritto al punto
n. 17.
