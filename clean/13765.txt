Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 255 del 11 novembre 1993 - Resoconto
OGGETTO N. 255/X - Realizzazione di un centro occupazionale
agricolo per handicappati in Comune di Quart.
(Interrogazione)
Interrogazione - Viste le annose richieste dell'Associazione
famiglie dei portatori di handicap;
A conoscenza dello studio esistente per la realizzazione di un
fabbricato ad uso centro occupazionale agricolo per handicap­pati
da realizzarsi nel Comune di Quart;
Visti i finanziamenti stanziati con legge regionale n. 62 del 21
agosto 1990 per la realizzazione del progetto, rimesso
dall'As­sessorato alla Sanità all'Assessorato ai Lavori Pubblici
per l'espletamento dell'appalto delle opere;
i sottoscritti consiglieri regionali
Interrogano
gli Assessori competenti per conoscere:
? se i lavori per la costruzione del Centro agricolo in premessa
richiamato sono stati appaltati;
? i tempi entro i quali tale opera sarà realizzata.
F.to: Lanièce - Rini.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
Mi scuso per essere arrivato
in ritardo, ma ero in Assessorato.
Primo punto da sottolineare: per quanto riguarda il
finanzia­mento di quest'opera, c'è una legge del 12 gennaio 1993
che stanzia 500 milioni, ed attualmente disponibili sul capitolo
del bilancio in corrispondenza di questa legge ci sono 702 milioni,
rispetto ad un importo a base d'asta dei lavori previsto dal
pro­gettista di 2.706 milioni.
Per quanto riguarda i tempi e l'appalto, i lavori dell'opera non
sono ancora stati appaltati in quanto vi sono dei problemi
rela­tivi al progetto. Sono state fatte delle osservazioni al
progetto trasmesso dall'Assessorato alla sanità all'Assessorato ai
lavori pubblici per ragioni di competenza; gli ultimi rilievi
risalgono all'agosto del 1993, mancano ancora alcuni pareri,
autorizza­zioni, visti eccetera; in particolare, manca la
concessione edili­zia. Quindi, non appena questi aspetti saranno
regolarizzati ed il progetto sarà aggiornato sulla base di quanto
previsto dalla legge, l'appalto potrà essere fatto.
Presidente -
Ha chiesto la parola il Consigliere
Lanièce.
Lanièce (DC) -
Prendo atto della risposta
dell'Assessore, mi dichiaro in parte insoddisfatto. Infatti dalla
documentazione risulta che sono trascorsi ormai tre anni da quando
l'Assessorato alla sanità ha trasmesso all'Assessorato ai lavori
pubblici il problema ineren­te alla realizzazione di questo centro
agricolo per portatori di handicap sulla collina di Quart.
A distanza di tanto tempo l'Assessore afferma che l'opera non è
stata ancora appaltata e che in pratica tutto è ancora fermo. I
finanziamenti sono stati dati, oltre a quello detto dall'Assessore
Ferrero del 1993, anche 800 milioni nel 1990 e circa 500 milioni
nel 1992, sono state liquidate le spese per la progettazione;
quindi, mi sembra che questa sia la continuazione di un certo
comportamento dilatorio dell'Assessorato (non è che mi riferisco
all'Assessore in particolare, ci mancherebbe!), che non è
accet­tabile, anche perché riguarda un problema i cui beneficiari
so­no i disabili, cioè gente che vive in un profondo disagio
sociale.
Portare avanti un problema dilatorio vuol dire non porsi il
problema sociale della integrazione nell'attività lavorativa di
dette persone; vuol dire non comprendere le esigenze delle
fa­miglie che ritengono indispensabile la creazione di tale centro.
Penso che l'ente pubblico debba avere uno spirito di solidarietà
verso queste persone, quindi cercare al più presto di portare
avanti certi progetti che riguardano le stesse.
Mi auguro che quest'interrogazione serva da pungolo
all'Asses­sorato perché faccia al più presto onde poter dare
esecuzione finalmente a tale opera molto richiesta dalle famiglie
dei di­sabili.
