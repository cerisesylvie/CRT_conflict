Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 268 del 30 ottobre 1972 - Resoconto
OGGETTO N. 268/72 - Designazione del Consigliere regionale
Balestri Francesco, quale membro delle Commissioni giudicatrici dei
concorsi per la nomina di impiegati regionali (articolo 88 delle
norme approvate con legge regionale 28 luglio 1956, n. 3 e
successive modificazioni), in sostituzione dell'ex Consigliere
regionale Fosson Pietro.
Montesano (P.S.D.I.)
- Questo punto porta la sostituzione
del Consigliere Fosson per la Commissione giudicatrice dei
concorsi, quindi il Consiglio è chiamato a votare per la sua
sostituzione.
Ci sono proposte? Consigliere Pollicini ha la parola.
Pollicini (D.P.)
- Proponiamo la nomina del Consigliere
Balestri.
Montesano (P.S.D.I.)
- Ecco, vengono distribuite le
schede. Mi faccia vedere l'art. 88. Prego i Consiglieri di non
scrivere perché voglio accertarmi se quel posto nella Commissione
dei concorsi, non sia destinato alla minoranza.
Commissione consultiva, no, no.
E così, vede Commissione giudicatrice dei concorsi per la nomina
di impiegati regionali, commissione - non mi fate dire delle cose
che non sono poi esatte, quale è questa Commissione che va
nominata.
Andrione (U.V.)
- Balestri era per la parte tecnica e
Bordon era per l'amministrativa.
Montesano (P.S.D.I.)
- Va bene. Si continua. Avanti.
Di questa Commissione tu ne fai già parte.
Vediamo prima i risultati della votazione, poi dopo ne
parleremo, un attimo prima...
(Voce)
...chiarire questo
punto un po' scuro, adesso con una riserva, io leggo i risultati
della votazione; votanti: 32; Balestri ha ottenuto voti: 20;
bianche: 12.
Ora leggo l'allegato; l'allegato che è questo, che dice: "con
deliberazione 235 in data 9 ottobre 1972, il Consiglio regionale
aveva preso atto dell'accettazione delle dimissioni del Consigliere
Fosson; con successivo provvedimento, è stato sostituito da Dayné".
Va bene.
L'ex Consigliere Fosson, faceva inoltre parte, assieme al
Consigliere Balestri Francesco, quale membro designato dalla
Commissione giudicatrice dei concorsi; ora mi sembra che il
Balestri ne fa già parte, come si fa a sdoppiarlo e a fare due
Balestri; un attimo.
Balestri (P.S.D.I.)
- ...furono sdoppiate allora...
(
Montesano:
ma chi le ha sdoppiate se era un regolamento che
solo il Consiglio può modificare) ...è il Consiglio. Nominò Fosson
per tutta la parte normale e me per quella sanitaria.
Come anche per la minoranza fu diviso fra Pedrini e Dolchi.
Montesano (P.S.D.I.)
- Allora io tengo sotto riserva
questa votazione.
Mi sincererò delle cose che voi dite, non per mancare di
fiducia, badate bene, ma perché io possa prendere visione di questa
delibera del Consiglio, che abbia modificato questo articolo 88 e
nel pomeriggio ritornerò sul discorso.
Io prego gli uffici di mettermi al corrente di questo equivoco.
C'è un equivoco qui.
Se il Consiglio ha sdoppiato le Commissioni allora ci deve
essere una delibera. Io non ricordo; se invece la Commissione è
stata sdoppiata dalla stessa Commissione, sdoppiamento che per il
Consiglio non è valido e allora si ripropone la questione Balestri
moltiplicato due, quindi ne riparleremo nel pomeriggio.
Allora si passa alle interrogazioni e alle interpellanze.
Punto 7.
