Classificazione
ORDINE PUBBLICO - FORZE ARMATE
Pubblica sicurezza



Oggetto del Consiglio n. 1604 del 19 novembre 2015 - Resoconto
OGGETTO N. 1604/XIV - Approvazione di mozione: "Interventi
per arginare la nuova ondata di furti verificatisi in Valle
d'Aosta".
Presidente
- Per l'illustrazione, chiede la parola il
Consigliere Viérin Laurent, ne ha la facoltà.
Viérin L. (UVP)
- Merci Monsieur le Président.
Quest'iniziativa è un'iniziativa datata, nel senso che avevamo
presentato diverse sollecitazioni e non solo come gruppo e non solo
come altri gruppi, ma negli ultimi tempi, negli ultimi mesi le
preoccupazioni per ciò che sta accadendo ci aveva portato a
sollecitare in quest'aula il Consiglio e il Governo intendendo il
Governo e il Presidente anche per le funzioni prefettizie, che
sappiamo esercitare non da un punto di vista politico, quindi
tecnicamente attraverso altro, ma per portare all'attenzione di
questo Consiglio soprattutto politicamente un fenomeno che
purtroppo sta preoccupando molto noi stessi e la comunità: il tema
dei furti.
Intanto è un'iniziativa che risale a qualche Consiglio fa, ma
che è tornata purtroppo di attualità, è di oggi la notizia di un
fatto che ha visto dei ladri in azione, attraverso prove
scientifiche sono risaliti all'individuazione di chi è il colpevole
di questo furto e l'attenzione quindi rimane alta, le forze
dell'ordine stanno facendo tutto il possibile per arginare questo
fenomeno. È chiaro che le considerazioni politiche sono due: da un
lato, è un fenomeno che preoccupa e che se una volta era
concomitante spesso con certi periodi dell'anno o di passaggi, o di
certi fenomeni che erano prerogativa della nostra comunità in certe
stagioni, oggi diventa un fenomeno diffuso, se prima erano
semplicemente certe zone della Valle d'Aosta, sempre in certi
momenti che erano colpite da questi furti, adesso è qualcosa di
diffuso, quindi la prima è la preoccupazione; l'altra è il rischio
che la comunità impaurita reagisca, si sostituisca.
Il fenomeno quindi inizia a prendere piede e basta consultare
gli organi di informazione sia cartacei, sia
on line
per
vedere che effettivamente ci sono già delle manifestazioni di
disappunto da parte della comunità che esterna queste paure. Questa
nuova ondata di furti e eventi criminosi che si sono verificati in
Valle d'Aosta e la gravità di tali episodi quindi ci aveva spinto
ma proprio come sollecitazione a trasformare le iniziative singole
o dei gruppi in una mozione che impegnava il Presidente ad
intervenire per arginare tali gravi fatti. Abbiamo nel frattempo
anche avuto delle audizioni più su altri temi riferiti alla
criminalità organizzata di più ampio respiro, abbiamo avuto anche
un interessante colloquio in commissione con il Questore su questi
temi e sappiamo che tanto è già stato fatto e tanto si sta facendo.
Ripetiamo che il fatto di riportare in aula questo tema era
un'azione di sensibilità politica per dirci tutti assieme che
stiamo effettivamente monitorando il problema, che il problema
preoccupa anche e soprattutto le istituzioni e che l'impegno è
costante attraverso chiaramente gli organi competenti e nessuno si
vuole sostituire a quello che è il lavoro quotidiano sul territorio
delle forze dell'ordine tutte. È stato fatto anche un lavoro
capillare di distribuzione di volantini e questa è la prevenzione,
che è molto importante secondo noi, che va a codificare che cosa
bisogna fare per cercare di evitare il fenomeno dei furti e in caso
come agire. Questo lo abbiamo trovato qualcosa di interessante,
quindi semplicemente senza fronzoli nel chiedere, modificando
anche, ecco, è un documento aperto, semplicemente chiedendo
l'impegno che si faccia fronte comune su questo tema. Grazie.
Presidente -
Grazie. Chi chiede la parola? La parola al
collega Bertin.
Bertin (ALPE)
- Grazie Presidente.
Non ho molto da aggiungere a quanto è già stato illustrato in
precedenza. Il mio intento è quello di mettere all'attenzione anche
del Consiglio questo fenomeno che sta preoccupando molto la
popolazione valdostana. La percezione di insicurezza purtroppo si
sta diffondendo su tutto il territorio regionale. Se una volta
queste ondate di furti erano limitate a certe zone ed erano appunto
delle ondate, oggi c'è una continuità di questo fenomeno e una
diffusione su tutto il territorio. Riguarda anche le zone più
periferiche e rurali e la percezione dell'insicurezza sta
aumentando con tutto quello che ne consegue e addirittura la
percezione è superiore poi ai fatti in sé come spesso succede. Tra
l'altro, vorrei dire che recentemente è uscita anche una ricerca
dell'ISTAT su questa percezione, che segnala che in Italia è
cresciuta negli ultimi tre anni del 10 percento e c'è in generale
un aumento appunto della consapevolezza di poca sicurezza. È
pertanto importante intervenire con tutti i mezzi possibili.
Tra l'altro, è proprio di questi giorni che, per quel che
riguarda la sicurezza, in seguito ai fatti tragici di Parigi, gli
interventi di finanza pubblica indirizzati in questo settore
sarebbero - e sembra che sia ormai una decisione assunta - estranei
al Patto di stabilità, permettendo di poter investire in questo
settore riguardante la sicurezza. Tra l'altro, la sicurezza viene
interpretata in termini piuttosto ampi e va a finire evidentemente
anche con gli aspetti militari e sappiamo che in questi giorni, ad
esempio, le quotazioni delle aziende che si occupano di armamenti
sono cresciute in modo significativo. Questo evidentemente non è un
atto che di per sé giudico positivo, ma certo, rimanendo al nostro
territorio e alla Valle d'Aosta, questa possibilità potrebbe anche
essere sfruttata per dare maggiore sicurezza, tutti quegli aspetti
di prevenzione che sono stati messi in atto sono certamente molto
positivi e un maggiore controllo del territorio darebbe alla
cittadinanza una maggiore percezione di sicurezza, che poi è quello
che più preoccupa e che può avere conseguenze anche negative.
Grazie.
Si dà atto che dalle 18,22 riassume la presidenza il
Presidente Marco Viérin.
Viérin M. (Président)
- Merci. Y a-t-il d'autres requêtes
d'intervention? La parole au Président de la Région.
Rollandin (UV) -
Sì, grazie Presidente.
Gli interventi dei colleghi e soprattutto dei proponenti di
questa risoluzione sul tema che è stato evocato credo che vadano a
recepire quello che è un malessere diffuso in molti comuni e, come
si diceva, non è più solo a macchia, ogni tanto solo vicino
all'autostrada o vicino all'uscita dell'autostrada, ma è ormai in
tutti i comuni. La situazione quindi sicuramente è difficile, anche
se, come ho già detto anche nel caso di un'interpellanza, a livello
di numeri da un anno all'altro non è che aumentano in proporzione i
furti, l'anno scorso erano 117, quest'anno sono 125 per lo stesso
periodo, però l'impressione che si ha effettivamente è di non avere
più certezza su quella che è la possibilità di mantenere
l'inviolabilità della casa, il fatto di avere la possibilità di
dire: "questa casa è in qualche modo protetta".
Voglio ricordare anche che, grazie alla collaborazione con i
Comuni, si è fatto molto a livello di videosorveglianza estesa,
collegata direttamente con gli organi di polizia, che permette
comunque di fare un'azione preventiva abbastanza importante, poi
quello che si sottolineava è che è sicuramente importante l'azione
che ognuno fa per cercare di rendersi utile nell'individuare
eventuali persone che possono essere sospette e così via,
soprattutto in alcune zone e località. Questo è quanto credo si
stia facendo, però è giusto un richiamo ad operare in tal senso
anche per il futuro.
Chiederei solo per quanto riguarda la risoluzione
"
nell'impegna
" di togliere: "
nelle sue qualità
prefettizie
", chiaramente il discorso lo abbiamo già spiegato,
il discorso delle funzioni prefettizie ha un riferimento alla parte
governativa nazionale e non riferito qui. È chiaro che il COSP, che
è uno degli organi per il coordinamento operativo della sicurezza
pubblica, è gestito e funziona in collegamento con tutte le forze e
con la nostra direzione, però dove dice: "
nelle sue qualità
prefettizie ad intervenire
" chiederei di mettere: "
il
Presidente della Regione a continuare ad operare per
arginare...
" e poi tutto quello che avete scritto. Se è
possibile questo, quindi credo che la cosa in qualche modo possa
andare nella direzione che tutti condividiamo, cioè di fare il
possibile affinché si possa operare per ridurre questi furti nelle
abitazioni con la collaborazione dei Comuni, della popolazione e
delle forze dell'ordine, che ancora una volta voglio ringraziare
per la loro opera e per la loro dedizione. Grazie.
Président -
La parole au Conseiller Viérin Laurent.
Viérin L. (UVP) -
Merci Monsieur le Président.
Per prendere atto con soddisfazione anche a nome del collega
Bertin. Assolutamente avevamo già anticipato che era un documento
aperto e che giustamente anche sulla sottolineatura delle qualità
prefettizie avevamo fatto il distinguo semplicemente per non voler
far sembrare che ci saremmo sostituiti ad altri, ma che la nostra
era un'iniziativa sicuramente politica, ma anche per il ruolo che
lei riveste. Unendoci ai ringraziamenti alle forze dell'ordine e
all'attenzione anche dei Comuni e della comunità valdostana intesa
come istituzioni e unione istituzioni e forze dell'ordine,
accettiamo le modifiche e siamo lieti che questa possa essere
appunto un'iniziativa che nel prosieguo, visto che è passato un po'
di tempo dalla nostra iniziativa in termini di presentazione, possa
dare corso a quella che è una preoccupazione vera della comunità.
Grazie.
Presidente -
Grazie collega. Si vota quindi la mozione
presentata con la modifica "
nell'impegna
" e precisamente:
"
il Presidente della Regione a continuare ad operare per
arginare tali gravi fatti, che stanno creando grande preoccupazione
e timore nella popolazione, attraverso un piano straordinario di
interventi
". Con questa modifica mettiamo in votazione la
mozione. La votazione è aperta. Prego i colleghi di votare. La
votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Presidente -
Punto 35 all'ordine del giorno.
