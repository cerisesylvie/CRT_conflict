Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 193 del 7 ottobre 1970 - Resoconto
OGGETTO N. 193/70 - Lavori di allargamento e sistemazione
della strada regionale Saint Pierre-Saint Nicolas.
(Interpellanza)
Montesano (P.S.D.I.)
- Risponde l'Assessore ai Lavori
Pubblici.
Rollandoz
(D.P.)
- L'appalto verrà approvato in
Giunta, la prima Giunta della settimana prossima, quindi mercoledì
prossimo.
Le cause del ritardo vanno imputate ai progettisti dell'opera,
Ing. Di Stasi e Geom. Distasi, che dovevano presentare il progetto
inderogabilmente entro il 15 maggio 1970; è stato invece consegnato
il 16 settembre, 4 mesi di ritardo.
Ai progettisti, pertanto verrà applicata la penale prevista nel
disciplinare di incarico, di cui alla deliberazione di Giunta n.
240 del 28 gennaio 1970, art. 3, lire 20.000 per ogni settimana di
ritardo.
Il costo complessivo è di Lire 363.000.000 di cui 346 milioni a
base d'asta, la somma a disposizione stanziata con fondi previsti
nella legge statale 22.7.1966 n. 614 è di lire 250 milioni; fondo
approvato sin dall'anno 1967. Il maggior costo dei lavori è
determinato dall'aumento del costo delle opere avvenute dal 1967 al
1970; quindi ci si chiede anche come verrà finanziato la rimanente
opera, noi adesso mettiamo all'appalto per 235 milioni, 15 milioni
per l'occupazione dei terreni e il resto provvederemo con fondi
regionali.
Comunque il ritardo, - questo che voglio far notare -, il
ritardo dell'appalto è dovuto al ritardo di 4 mesi della
progettazione però verrà applicato il disciplinare con il pagamento
della penale.
Manganone
(D.C.)
- Noi prendiamo atto della
risposta data dall'Assessore, e formuliamo allo stesso e alla
Giunta una particolare raccomandazione, affinché in futuro, si
sappiano scegliere opportunamente i professionisti.
Vorrei anche ricordare che anche all'esterno della città di
Aosta ci sono dei professionisti e geometri e ingegneri che in
questo periodo non sono sovraccarichi di lavoro.
Montesano (P.S.D.I.)
- Si passa all'oggetto n. 5.
