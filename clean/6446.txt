Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 929 del 28 novembre 1984 - Resoconto
OGGETTO N. 929/VIII - STUDIO PER LA REALIZZAZIONE DI UN
OSSERVATORIO ECONOMICO-INDUSTRIALE.- (Interrogazione).
PRESIDENTE
: Do lettura dell'interrogazione presentata dal
Consigliere Millet:
INTERROGAZIONE
VISTA
la deliberazione di Giunta n. 6811 del 2
novembre 1984, concernente il conferimento di un incarico per uno
studio preliminare alla realizzazione di un Osservatorio
economico-industriale nell'ambito dell'Assessorato regionale
all'Industria, Commercio, Artigianato e Trasporti;
il sottoscritto Consigliere regionale
INTERROGA
l'Assessore regionale competente per sapere:
1)
se altre Regioni si sono già dotate di analoghi
strumenti e quali risul
tati
essi hanno dato;
2)
se per il conferimento dello studio in questione
sono stati interpellati, oltre al professionista incaricato, altri
professionisti
o
istituti o studi specializzati in materia e
quali sono state le motivazioni che hanno determinato la
scelta.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Mi pare che l'obiettivo
dell'interrogazione, presentata dal Consigliere Millet, sia quello
di avere delle notizie sull'adozione, da parte di altre Regioni, di
strumenti "analoghi" a quelli previsti nella deliberazione della
Giunta regionale che assegna l'incarico di predisporre uno studio
per arrivare, nel prossimo futuro, alla riorganizzazione e
ristrutturazione dei servizi regionali, attraverso la creazione di
un osservatorio economico-industriale. Già dal 1° agosto di
quest'anno è stata fatta una richiesta a tutte le Regioni italiane
per avere un quadro degli interventi che esse hanno adottato in
questo settore: abbiamo già ricevuto le risposte della Regione
Sardegna, del Veneto, del Piemonte, dell'Emilia e della provincia
di Trento. Molto probabilmente non si può parlare di "analogia", in
quanto la nostra
Regione ha competenze legislative e amministrative, alcune delle
quali sono attualmente oggetto di trasferimento, che la pongono in
una situazione del tutto particolare. Se ci si vuole riferire a
predisposizioni o ad approvazione di strumenti conoscitivi sulla
realtà economica, occupazionale e industria le delle altre Regioni,
possiamo trovare una certa "analogia" in un senso molto più
generale, ed in questo senso tutte le altre Regioni hanno sentito
questa esigenza, anche se le altre Regioni, nel campo industriale,
hanno minore competenza amministrativa e legislativa della
nostra.
L'obiettivo al quale ci siamo orientati, predisponendo questa
delibera di Giunta, è soprattutto quello di fornire all'Assessorato
competente, in questo caso l'Industria, Commercio, Artigianato e
Trasporti, un utile strumento di lavoro. In questo senso la
deliberazione di Giunta rappresenta una anticipazione di esigenze e
decisioni, politicamente già sostenute non solo dalla Giunta ma
dalla totalità del Consiglio, che mirano ad avere un flusso
costante di informazioni e di notizie, specie nel settore
industriale, in quanto uno degli obiettivi di questa Giunta è il
potenziamento dell'azione regionale nel campo industriale. Io credo
che la deliberazione illustri in maniera esauriente queste
motivazioni, le tappe e anche il tipo di incarico che è stato
dato.
Per quanto riguarda la seconda domanda, e cioè l'illustrazione
delle motivazioni che hanno determinato questa scelta ed il
conferimento dell'incarico, rispondo che la motivazione principale
è l'utilizzo delle energie locali. Con una certa sorpresa noto che
in questo momento la Valle d'Aosta comincia ad avere a disposizione
"in loco" delle energie umane capaci di affrontare questi temi
tradizionalmente assegnati ad enti o istituti esterni alla Valle.
Noi abbiamo incaricato il Dott. Dalle il quale, tra le altre cose,
ha frequentato a suo totale carico, per due anni una scuola
specializzata in questa materia negli Stati Uniti, conseguendo il
master.
Riteniamo di avere operato una scelta positiva dichiarando che
uguale disponibilità l'Amministrazione regionale intende adottare
nei confronti di atri giovani laureati, di altre nuove energie
delle quali, mi auguro, la Regione potrà disporre in maniera ancora
più consistente dell'attuale nei prossimi anni.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi abbiamo voluto por re questa
interrogazione per fare in Consiglio alcune considerazioni. Ci fa
piacere che anche in Valle si affronti questo problema, seppure con
ritardo. Noi abbiamo voluto chiedere quei dati e, se sarà
possibile, chiederemo anche notizie sulle esperienze fatte dalle al
tre Regioni per conoscere quanto di buono è stato fatto altrove e
per vedere se potrà essere utilizzato dalla nostra Regione che in
materia ha addirittura più poteri.
Noi volevamo dire anche un'altra cosa: i lavori del Consiglio
regionale non vengono svolti in modo organico e razionale; anche la
Commissione speciale, che ha discusso dell'osservatorio
economico-industriale, si è trovata in difficoltà per l'assenza di
vari Consiglieri, per cui bisognerebbe riordinare il lavoro per
renderlo più funzionale. Giustamente l'Assessore ha i suoi poteri,
però sta di fatto che il lavoro complessivo della Regione, che si
esplica attraverso le funzioni svolte dalla Giunta, dal Consiglio e
dalle Commissioni, permanenti e speciali, manifesta delle
discrepanze.
L'obiettivo nostro è di verificare in Consiglio questa
discrepanza, al di là della delibera in sé, per cercare una
soluzione che consenta di lavorare con maggiore speditezza e
razionalità. Noi siamo d'accordo nell'utilizzare le energie locali
rispetto a quelle esterne, però occorrerebbe sapere quali sono le
energie locali. Durante i lavori di una sottocommissione, in una
riunione di gruppo è emerso che la Regione non è in possesso del
numero dei laureati valdostani. Non credo che siano molti, resta
però il fatto che non si riesca a sapere quanti siano i valdostani
che studiano in Italia o all'estero, oppure che tipi di laurea
abbiano coloro che hanno terminato gli studi per poterli
eventualmente utilizzare. Non vorrei che venisse affidato un lavoro
delicato a qualcuno per il solo fatto che occasionalmente si è
saputo che è valdostano e che ha una certa preparazione
professionale.
Vorrei fare ancora un'osservazione: abbiamo visto che sono stati
affidati parecchi incarichi. Ci sarà poi un controllo su questi
lavori? Ho letto la delibera e trovo che le motivazioni sia no
estremamente valide, ma non si parla di un controllo del lavoro
fatto. Quando la Regione spende per ogni incarico 30 milioni
dovrebbe anche provvedere a controllare il lavoro che viene svolto,
questo anche per evitare lavori piuttosto approssimativi o con
risultati deludenti. Sarebbe più conveniente selezionare i
professionisti secondo le loro abilità professionali per vedere chi
è effettivamente in grado di contribuire con la sua esperienza a
fare delle proposte operative. Noi abbiamo voluto porre la
questione per poter meglio razionalizzare questo tipo di lavoro e
di studi. Potrei fare un elenco degli studi che sono stati affidati
in questo periodo, dei quali però non mi risulta che siano mai
stati controllati o verificati i risultati, cosa che io ritengo
estremamente importante.
Attraverso la mia interrogazione invito l'Assessore a dirci a
che punto siamo con questi vari studi, e magari a predisporre un
quadro generale che consenta di verificare i risultati dei vari
studi, pur sapendo fin d'ora che non tutti possono aver dato
risultati positivi, così come non tutte le ciambelle riescono col
buco.
Si dà atto che alle ore 10.37 assume la Presidenza il Vice
Presidente DOLCHI.
