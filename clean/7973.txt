Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2393 del 14 novembre 1986 - Resoconto
OGGETTO N. 2393/VIII - DISEGNO DI LEGGE CONCERNENTE:
"AUTORIZZAZIONE DI MAGGIORE SPESA PER L'APPLICAZIONE DELLA LEGGE
REGIONALE 24 AGOSTO 1982, N. 47, CONCERNENTE LA CONCESSIONE DI
CONTRIBUTI PER LA PROMOZIONE DI FORME ASSOCIATIVE TRA OPERATORI
TURISTICI".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Come già avevo anticipato poco fa, si
tratta di aumentare di 200 milioni la disponibilità di bilancio per
l'applicazione della legge regionale n. 47 del 1982. Questo aumento
si è reso indispensabile per l'aumento del numero dei consorzi fra
gli operatori turistici e delle relative spese di gestione e di
promozione turistica.
PRESIDENTE:
Passiamo ora all'esame dell'articolato.
Do lettura dell'articolo 1:
Articolo 1
1.
Per l'applicazione della legge regionale 24 agosto
1982, n. 47, concernente la concessione di contributi per la
promozione di forme associative tra operatori turistici, è
autorizzata, limitatamente all'esercizio 1986, la maggiore spesa di
Lire 200 milioni, il cui onere graverà sul capitolo 35730 della
parte spesa del bilancio di previsione della Regione per
l'esercizio 1986.
2.
Alla copertura dell'onere di cui al comma
precedente si provvede mediante riduzione di L. 200 milioni dello
stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo (spese
di investimento)" a valere sull'intervento previsto all'allegato n.
8 del bilancio di previsione per l'esercizio finanziario 1986
relativo all'esperimento pilota per la realizzazione di una
centrale idroelettrica; su detto intervento rimane disponibile la
somma di L. 150.000.000.
PRESIDENTE:
Se nessuno chiede la parola pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 2:
Articolo 2
1. Al bilancio di previsione della regione per l'esercizio
1986 sono apportate le seguenti variazioni:
Parte spesa
Variazione in diminuzione:
Cap. 50150 "Fondo globale per il finanziamento di spese per
ulteriori programmi di sviluppo (spese di investimento)" L.
200.000.000
Variazione in aumento:
Cap.
35730
"Contributi per la promozione di forme
associative tra operatori turistici" L. 200.000.000
- L.R. 24.8.1982, n. 47
- L.R. 22.3.1983, n. 11
- L.R. , n.
PRESIDENTE:
Se nessuno chiede la parola pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 3:
Articolo 3
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 24
Contrari: 4
Il Consiglio approva.
PRESIDENTE:
I lavori sono aggiornati a lunedì alle ore
16.00.
La seduta è tolta.
La seduta termina alle ore 12.37.
