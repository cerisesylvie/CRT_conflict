Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1899 del 19 ottobre 2022 - Resoconto
OGGETTO N. 1899/XVI - Sostituzione di componenti in seno alle
Commissioni consiliari permanenti I, IV e V.
Bertin (Presidente) -
Punto n. 5 all'ordine del giorno.
Prima di procedere alla sostituzione, sospendiamo brevemente il
Consiglio per una Conferenza dei Capigruppo al fine di ridefinire
la composizione delle Commissioni consiliari permanenti. Il
Consiglio regionale è sospeso brevemente.
La seduta è sospesa dalle ore 09:51 alle ore 10:30.
Bertin (Presidente) -
Riprendiamo i lavori, che sono
stati interrotti per permettere alla Conferenza dei Capigruppo di
stabilire le nuove composizioni delle Commissioni competenti
permanenti, con il punto n. 5.
Come detto, con le dimissioni della signora Nicoletta Spelgatti
dalla carica di Consigliere regionale e la convalida all'elezione
del consigliere Diego Lucianaz è necessario procedere alla
sostituzione dei Consiglieri di minoranza in seno alla V
Commissione consiliare. Sono pervenute peraltro su questo punto le
dimissioni dei consiglieri Perron, Sammaritani e Foudraz, che hanno
rassegnato le proprie dimissioni rispettivamente da componente
delle Commissioni permanenti I e IV, pertanto è necessario che il
Consiglio regionale provveda a effettuare le sostituzioni in seno a
queste due Commissioni consiliari, tenendo conto che l'articolo 20
del Regolamento interno prevede che la composizione delle
Commissioni consiliari permanenti, per quanto è possibile, sia
determinata con un criterio di proporzionalità. Inoltre, ogni
Commissione è costituita da sette Consiglieri, salvo deroga e, come
ricordato, ogni Consigliere deve essere assegnato almeno a una
Commissione.
Pertanto sono pervenute le dimissioni da parte dei consiglieri
Perron, Foudraz e Sammaritani, la Conferenza dei Capigruppo ne ha
preso atto e ha ritenuto di proporre, anche in seguito alle
dimissioni, quanto segue: in I Commissione, a seguito delle
dimissioni dei consiglieri Perron e Sammaritani, si propongono i
seguenti consiglieri di minoranza che vanno a sostituire Perron e
Sammaritani dimissionari: Foudraz e Lucianaz; inoltre per la IV
Commissione, in seguito alle dimissioni della consigliera Foudraz,
si propone il consigliere Perron come sostituto; per quanto
riguarda infine la V Commissione, il componente di minoranza sarà
il consigliere Sammaritani. Questa è la proposta, anche alla luce
della riunione della Conferenza dei Capigruppo, propongo pertanto
di procedere alla votazione palese per l'accettazione delle
dimissioni dei consiglieri Perron, Sammaritani e Foudraz dalle
rispettive Commissioni permanenti, vale a dire dalla I e dalla IV,
e della proposta di sostituzione nelle Commissioni I, IV e V, come
appena formulato. Se non vi sono interventi, possiamo procedere
alla votazione della proposta come illustrato. Metto in votazione,
la votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti, votanti e favorevoli: 35
La proposta è accettata all'unanimità e le Commissioni sono così
ricostituite.
