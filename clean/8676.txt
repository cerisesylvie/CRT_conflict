Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3177 del 11 novembre 1987 - Resoconto
OGGETTO N. 3177/VIII - PROGETTO DI REALIZZAZIONE
DELL'ARGINATURA DEL TORRENTE FER IN COMUNE DI DONNAS. -
(Interrogazione con risposta scritta)
PRESIDENTE
: Do lettura dell'interrogazione in oggetto,
presentata dal Consigliere Sandri:
INTERROGAZIONE CON RISPOSTA SCRITTA
APPRESO CHE la Giunta regionale intenderebbe realizzare dei
lavori di arginatura del torrente Fer in Comune di Donnas;
RILEVATO CHE un intervento di arginatura è necessario ed
opportuno solo in un breve tratto immediatamente a monte delle
frazioni di Clapey e Outrefer e assolutamente non oltre il tratto
dove già in passato era stata realizzata una "diga";
SOTTOLINEATO CHE l'intervento deve essere progettato con
particolare oculatezza perché il Fer è, da sempre, la splendida
piscina naturale di Donnas;
RICORDATO CHE proprio per valorizzare tali caratteristiche del
Fer è stata realizzata, a ridosso del torrente, l'area verde
attrezzata di Cignas;
RIBADITA l'assoluta necessità di salvaguardare le
caratteristiche naturali del torrente, con le sue tipiche
vasche;
il sottoscritto Consigliere regionale
INTERROGA
la Giunta regionale per sapere:
1)
se c'è un progetto in corso di redazione per
l'arginatura del torrente Fer;
2)
se è stato richiesto ed acquisito il parere del
Consiglio comunale di Donnas;
3)
come si intendono salvaguardare le attuali
caratteristiche del torrente.
PRESIDENTE
: All'interrogazione con risposta scritta,
testé letta, è stata data risposta con lettera n. 1286 in data 14
ottobre 1987.
