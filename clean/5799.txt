Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 222 del 29 novembre 1983 - Resoconto
OGGETTO N. 222/VIII - DISEGNO DI LEGGE CONCERNENTE: ''NORME
INTEGRATIVE ALLA LEGGE REGIONALE 11 AGOSTO 1981, N. 54,
CONCERNENTE: INTERVENTI PER FAVORIRE L'INSERIMENTO LAVORATIVO DI
CITTADINI PORTATORI DI HANDICAP".
PRESIDENTE:
Ha chiesto di parlare l'Assessore alla Sanità
e Assistenza Sociale Marcoz, ne ha facoltà.
MARCOZ (U.V.):
Per l'anno 1983 sono stati programmati
diversi corsi, che sono elencati nella relazione, e cioè: - corso
presso la cooperativa "Nella" per 9 soggetti portatori di handicap
da avviare a lavorazioni su seta, decorazioni su ceramica e
legno;
- corso per 12 soggetti da avviare all'attività legatoria;
- corso di 10 soggetti da avviare all'attività lavorativa presso
vivai regionali;
- corso per 4 soggetti da avviare ad una attività presso le
amministrazioni comunali;
- corso per 5 soggetti da avviare ad una attività presso aziende
private;
- corso per 2 soggetti per i cantieri archeologici.
Come si vede, tra i corsi sono inserite anche diverse
cooperative, le quali però, purtroppo, non rientrano tra i soggetti
destinatari di questa legge.
Pertanto si propone al Consiglio una modifica di questa legge
affinchè anche le cooperative possano beneficiare degli interventi
previsti e quindi favorire l'inserimento lavorativo di persone
portatrici di handicap.
Quindi proponiamo l'introduzione di una norma transitoria che
consenta la concreta attuazione della legge nel Disegno di legge in
esame.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
In linea di massima noi siamo
favorevoli al provvedimento perchè riteniamo che anche le
cooperative possono avere un ruolo nell'opera di inserimento dei
portatori di handicap nel mondo del lavoro. Però avremmo due
emendamenti da proporre al testo di legge.
All'art. 2 si dice: "Alle cooperative con scopi di assistenza
sociale che abbiano come soci e/o dipendenti soggetti portatori di
handicap ...... ecc. il contributo può essere concesso al 100%; a
noi sembra che scrivere: "Alle cooperative con scopi di assistenza
sociale" sia usare una formulazione ambigua, perchè non è chiaro
esattamente che cosa si intenda per cooperative di assistenza
sociale. Ci sembra invece che tutte le cooperative che assumono tra
i loro dipendenti portatori di handicap dovrebbero potere usufruire
di questi benefici, altrimenti si corre il rischio di arrivare ad
una forma di ghettizzazione.
Quindi proponiamo di eliminare all'art. 2 le parole: "con scopi
di assistenza sociale" in modo che il testo rimanga: "Alle
cooperative che abbiano come soci e/o dipendenti soggetti portatori
di handicap".
Il secondo emendamento da noi proposto si riferisce alla
particolare struttura delle cooperative le quali possono avere un
numero di soci che varia dai 9 (caso della realtà valdostana) ai
10.000.Valutare l'importanza delle organizzazioni cooperative dal
numero dei soci è forse usare un criterio che non è
sufficientemente comprensibile e chiaro.
Per le organizzazioni sindacali, normalmente si dice "le
organizzazioni sindacali più rappresentative" per le cooperative si
tratta di vedere se si riferisce al numero dei soci o al numero
delle cooperative. Pertanto proponiamo che alle parole: "gli
organismi cooperativi maggiormente rappresentativi a livello
regionale" si sostituisca con "organismi cooperativi legalmente
riconosciuti presenti a livello regionale" in maniera che poi,
siano queste strutture tra loro a verificare quali siano i
rappresentanti. Presento gli emendamenti alla Presidenza del
Consiglio.
PRESIDENTE
: Ha chiesto di parlare l'Assessore alla Sanità
e Assistenza Sociale Marcoz, ne ha facoltà.
MARCOZ (U.V.):
Accettiamo gli emendamenti.
PRESIDENTE
: Passiamo all'esame dell'articolato. Do
lettura dell'art. 1:
ART.
1
Tra gli enti previsti dall'articolo 3 della legge regionale
11 agosto 1981, n. 54, e che possono beneficiare delle sovvenzioni
previste dall'articolo 2, lettera a) della stessa legge regionale,
sono comprese le cooperative che abbiano sede nel territorio
regionale.
PRESIDENTE
: Metto in approvazione l'art. i testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 2:
ART.
2
Alle cooperative, con scopi di assistenza sociale, che
abbiano come soci e/o dipendenti soggetti portatori di handicap,
come individuati dalla legge regionale 11 agosto 1981, n. 54, il
contributo può essere concesso sino al 100% dell'onere complessivo
sostenuto per la persona occupata.
Possono altresì essere riconosciuti, totalmente o
parzialmente, gli oneri derivanti dall'affiancamento agli
handicappati di personale di sostegno.
PRESIDENTE:
All'art. 2 c'è l'emendamento presentato dal
Consigliere Mafrica:
al 1° comma vengono eliminate le parole
''con scopi di assistenza sociale".
Lo pongo in votazione.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Pongo in votazione l'art. 2 nel teso così
emendato:
ART.
2
Alle cooperative che abbiano come soci e/o dipendenti
soggetti portatori di handicap, come individuati dalla legge
regionale 11 agosto 1981, n. 54, il contributo può essere concesso
sino al 100% dell'onere complessivo sostenuto per la persona
occupata.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
ART.
3
Per il periodo di un anno dall'entrata in vigore della
presente legge, la Regione può derogare alla procedura prevista
dall'ultimo comma dell'articolo 3 della legge regionale 11 agosto
1981, n. 54, per la concessione dei contributi.
PRESIDENTE:
Metto in approvazione
l'art. 3 testè letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 4:
ART.
4
La Commissione prevista dall'arti colo 4 della legge
regionale 11 agosto 1981, n. 54, è integrata da un rappresentante
degli organismi cooperativi maggiormente rappresentativi a livello
regionale.
PRESIDENTE:
All'art. 4 c'è l'emendamento presentato dal
Consigliere Mafrica:
alle parole " maggiormente rappresentativi"
vengono sostituite le parole "legalmente riconosciuti,
presenti".
Lo pongo in votazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Pongo in votazione l'art. 4 nel testo così
emendato:
ART.
4
La Commissione prevista dall'articolo 4 della legge regionale
11 agosto 1981, n. 54, è integrata da un rappresentante degli
organismi cooperativi legalmente riconosciuti, presenti
a
livello regionale.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 5:
ART. 5
La copertura di maggiori oneri derivanti dall'applicazione
della presente legge è assicurata dalla autorizzazione di spesa
recata dalla legge regionale 24 agosto 1982, n. 52.
La relativa spesa graverà sul capitolo n. 41660 "Contributi
per favorire l'inserimento lavorativo di cittadini portatori di
handicap - L.R. 11 agosto 1981, n. 54, e L.R. 24 agosto 1982, n. 52
del Bilancio preventivo della Regione per l'anno 1983 e sui
corrispondenti capitoli per gli esercizi futuri.
PRESIDENTE:
Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 6:
ART.
6
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 6 testè
letto.
ESITO DELLA VOTAZIONE
Presenti 29
Votanti 29
Maggioranza 18
Favorevoli 29
Il Consiglio approva all'unanimità
PRESIDENTE:
Pongo in votazione il disegno. di legge
regionale n. 23 nel suo complesso.
VOTAZIONE SEGRETA
ESITO DELLA VOTAZIONE
Presenti 31
Votanti 31
Favorevoli 29
Contrari 2
Il Consiglio approva
