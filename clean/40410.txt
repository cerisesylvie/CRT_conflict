Classificazione
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali



Oggetto del Consiglio n. 3215 del 6 febbraio 2018 - Resoconto
OGGETTO N. 3215/XIV - Interpellanza: "Presentazione del piano
pluriennale di risanamento aziendale da parte della società
Struttura Valle d'Aosta-Structure VdA".
Farcoz (Président) -
Point n° 30 de l'ordre du jour. La
parole au collègue Chatrian pour l'illustration.
Chatrian (ALPE) -
Circa quattro mesi fa questo Consiglio
approvò all'unanimità la razionalizzazione delle partecipazioni
regionali, dirette e indirette, e facemmo il quadro di tutte le
società, aggiornato, era già stato fatto prima nel 2001, poi nel
2006 e poi il 21 settembre 2017 questo Consiglio aveva approvato
due delibere importanti: la prima che andava a dare corso a tre
piccole società, dove il pubblico aveva un azionariato diffuso,
limitato, e si è deciso di alienare. La seconda parte, quella più
robusta, più cospicua era legata a due criticità, criticità che
però avevamo mantenuto in essere, nel senso che avevamo mantenuto
le quote azionarie in capo o a Finaosta in questo caso, o
all'Amministrazione regionale e le tre società in questione erano
NUV e COUP e il terzo
volet
era proprio dedicato a Valle
d'Aosta-Structure. Dopo avere approvato quel piano, prossimamente
nel prossimo Consiglio torneremo sulla situazione di NUV e COUP per
chiedere agli Assessori competenti cos'è stato fatto in questi
mesi, se c'è la volontà di accorpare, se c'è la volontà di
riportare in essere all'Amministrazione regionale le due aziende
che oggi comunque vengono gestite da un amministratore unico e da
dipendenti, cioè comportano dei costi all'Ente pubblico e che
magari, come più volte detto in questa legislatura, almeno una
delle due si potrà riportare all'interno dell'Amministrazione
regionale Ci si impegnò il 21 settembre dicendo questo: "Valle
d'Aosta-Structure ha delle enormi criticità, negli ultimi anni
questa società è stata caricata anche di altri immobili, immobili
non facili da gestire, che hanno un percorso lungo, modifiche
lunghe, cooperative che vogliono acquistare, un piano alienazioni
che è stato in parte modificato e integrato". Lo stato dell'arte
però è che il legislatore, cioè questo Consiglio, il 21 settembre
ha approvato una delibera che dice: "entro tre mesi Vallée d'Aoste
Structure deve produrre un piano di risanamento, un piano
industriale, un piano di razionalizzazione per il contenimento dei
costi, perché altrimenti questo Consiglio deve decidere un percorso
alternativo: o alienare, o eventualmente ritornare sui suoi passi".
È una legge comunque del 2004, quando si è deciso di conferire
tutto il bene patrimoniale immobiliare di produzione, diretto e
indiretto, e poi nel 2014-2015 conferire l'altro patrimonio più di
natura agricola e vitivinicola.
Di questa nostra iniziativa, passati quattro mesi abbondanti,
noi oggi non ne sappiamo nulla né come Consiglio regionale, né come
singolo Consigliere, né come commissione competente e quindi
volevamo capire cosa in questi mesi il Governo regionale ha fatto,
cosa Finaosta ha avuto modo di fare, ma soprattutto cosa il
Consiglio di amministrazione e i suoi dirigenti, uno
staff
bello ampio di Vallée d'Aoste Structure che, all'epoca, quando
c'era trippa per i gatti, mi sembra che sia stato allargato in
maniera anche abbastanza robusta, in modi sui quali potremmo anche
aprire un dibattito con il collega Assessore Guichardaz. A noi
interessa oggi sapere se il piano è già stato predisposto,
confezionato o presentato a Finaosta; in caso affermativo, perché
ad oggi in commissione noi non sappiamo nulla e "in caso negativo,
se conosca i motivi del ritardo e se intenda sollecitare la
presentazione di tale piano da parte della società in
questione".
L'obiettivo, come avete potuto capire, è di sapere, soprattutto
di far conoscere comunque alla comunità la situazione, cosa state
facendo, cosa avete fatto e ad oggi perché non abbiamo ancora avuto
modo di conoscere il percorso che intendete mettere in campo.
Président -
La
parole à l'Assesseur Guichardaz
pour la réponse.
Guichardaz (PD-SIN.VDA) -
Grazie collega Chatrian per
darmi l'opportunità di aggiornare rispetto a questo argomento. Il
piano pluriennale cui fa riferimento l'interpellanza è stato
presentato a Finaosta nei termini stabiliti dalla deliberazione del
Consiglio regionale n. 2939 del 21 settembre 2017 e, come lei ha
ricordato, avevamo votato anche noi, pur allora essendo
all'opposizione, anzi è stato consegnato con circa tre settimane di
anticipo, e precisamente il 30 novembre, rispetto al termine
previsto del 21 dicembre, peraltro viene indicato proprio dalla DCR
n. 2939 citata come tempo stimato, non come tempo perentorio, in
ogni caso è stato presentato nei termini. Ovviamente da quella
data, essendo la procedura una novità mai introdotta prima e vista
la complessità degli interventi necessari a risolvere la situazione
di perdita degli esercizi precedenti, dei cinque esercizi
precedenti, perdite dovute, come indicato dalla delibera del
Consiglio regionale, ai costi degli ammortamenti e ad alcuni costi
fissi incomprimibili; perdite che, come più volte evidenziato
rispondendo ad altre iniziative, possono essere contenute e risolte
intanto mediante un piano unico o comunque un piano di dismissione,
come peraltro indicato anche nei suggerimenti contenuti proprio nel
capitolo specifico su VdA Structure attraverso anche una politica
industriale sicuramente meno vincolata al solo obiettivo
gestionale, ma di più ampia visione. Dicevo, vista la complessità
della procedura di scrittura e di implementazione del piano di
risanamento pluriennale, si è subito instaurato un fitto dialogo
tra Finaosta e VdA Structure al fine di completare il quadro con
dati e valutazioni da parte di entrambi. Nel periodo successivo
alla presentazione della bozza del piano sono state richieste dagli
uffici di Finaosta svariate integrazioni e modifiche di alcuni
capitoli del piano, della bozza presentata da VdA-Structure per
arrivare infine a un piano pluriennale di risanamento aziendale
realistico, realizzabile e soprattutto sostenibile da approvare,
come lei ha ricordato, nel Cda di VdA-Structure, nel Cda di
Finaosta e, infine, in Consiglio regionale. Segnalo ad ogni buon
conto che giusto oggi si sono incontrati per l'ennesima volta i
tecnici e i vertici di Finaosta e di VdA-Structure al fine di
analizzare l'ultima bozza del piano, rivista e implementata alla
luce dell'integrazione delle modifiche richieste proprio da
Finaosta e apportate da Structure. Crediamo quindi che a brevissimo
la versione definitiva potrà essere licenziata con l'approvazione,
si spera, in Consiglio regionale.
Président -
La parole au collègue Chatrian pour la
réplique.
Chatrian (ALPE) -
Al di là dei tempi, penso che il
collega abbia capito il nostro interesse che non era e non è
perentorio, ma è quello di conoscere la proposta, poterci mettere
le mani e poter capire qual è la strategia sia di Valle d'Aosta
Structure, sia di Finaosta. Ne parlavamo questa mattina, facendo
degli esempi concreti, noi abbiamo bisogno di un'azienda più
efficiente, noi abbiamo bisogno di un'azienda più efficace, noi
abbiamo bisogno di un'azienda che sia più rapida e che possa
essere, io penso, il punto nevralgico, che non sia solo quello di
pagare le utenze e di gestire eventualmente il marciapiede, se ha
avuto qualche difficoltà. Mi sembra che sia un'azienda comunque
strutturata, sono certo che non debba essere un doppione, ma debba
essere invece un'appendice di Finaosta, piuttosto che
dell'Assessorato, o dell'Assessorato delle finanze, ma o le diamo
gli strumenti per poter operare al meglio, per dare delle risposte
puntuali alle necessità, che facciano da volano nel nostro sistema
valdostano, altrimenti diventa un peso.
Lei ci dice che tra qualche settimana avremo modo di
confrontarci in commissione, le chiediamo se per le vie brevi, nel
momento in cui il documento sarà approvato in Giunta, ce lo
scaricate il prima possibile in modo da poter confrontarci - penso
in II o in IV Commissione - con i tecnici che l'hanno predisposto,
che l'hanno confezionato, in modo da poter valutare le strategie.
Vicino al piano di risanamento, o di consolidamento, o di
programmazione, chiamiamolo come vogliamo, ci deve essere anche
quella strategia che questa mattina lei mi diceva... non si potrà
magari fare in poche settimane... che diventi un po' il punto di
riferimento, il pilastro per poter utilizzare al meglio questi beni
pubblici, che oggi non sono utilizzati e soprattutto per poter
essere forse più aggressivi e avere un po' di
appeal
rispetto al vicino Piemonte o alla vicina Lombardia. Dobbiamo
mettere in campo, lo dicevamo qualche settimana fa in Consiglio,
delle agevolazioni anche di natura fiscale per poter essere
attrattivi affinché nuovi imprenditori, locali o esterni, possano
fare la differenza e quindi investire nel nostro territorio.
