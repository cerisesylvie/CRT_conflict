Classificazione
ASSISTENZA SANITARIA E OSPEDALIERA
Piano socio-sanitario regionale


Resoconto integrale del dibattito dell'aula
Oggetto del Consiglio n. 334 del 13 gennaio 1999 - Resoconto
SÉANCE DU 13 JANVIER 1999 (MATIN)
OGGETTO N. 334/XI Iniziative per la conclusione dell'accordo
integrativo regionale della pediatria di base. (Interpellanza)
Interpellanza Considerate le problematiche nate dalla
contrattazione dell'accordo del contratto integrativo regionale dei
pediatri di base;
Preso atto del ritardo della Regione Valle d'Aosta rispetto alle
altre regioni nella determinazione dell'accordo stesso;
Alla luce degli incontri anticipati al Consiglio dall'Assessore
con le rappresentanze dei pediatri valdostani;
i sottoscritti Consiglieri regionali
Interpellano
L'Assessore competente per conoscere le iniziative concordate al
fine di concludere l'accordo integrativo regionale della pediatria
di base.
F.to: Lattanzi - Tibaldi - Frassy
Presidente La parola al Consigliere Lattanzi.
Lattanzi (FI) È evidente che quest'interrogazione è stata
superata dagli eventi visto che il 17 dicembre, essendo slittata
l'interpellanza, l'accordo è stato siglato.
Sarebbe interessante sapere dall'Assessore, se fosse possibile,
proprio per comprendere la pratica attuazione di questo accordo di
base, se c'è stata la deliberazione di Giunta, come l'accordo
sottoscritto prevedeva, e l'istituzione del capitolo di spesa per
il prossimo anno.
Presidente La parola all'Assessore alla sanità, salute e
politiche sociali, Vicquéry.
Vicquéry (UV) Confermo che l'accordo è stato recepito con
delibera del 30 dicembre, proprio "in zona Cesarini" per non
perdere i finanziamenti del 1998. Confermo che c'è ovviamente il
finanziamento anche per il 1999. L'impegno di spesa presunto è di
200 milioni annui.
