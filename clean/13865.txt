Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 355 del 13 dicembre 1993 - Resoconto
OGGETTO N. 355/X - Disegno di legge: "Trattamento di
quiescenza e di pre­videnza dei dipendenti delle aziende di
promozione tu­ristica (APT) della Regione Autonoma Valle
d'Ao­sta".
Articolo 1 - (Trattamento di quiescenza e previdenza del
personale delle APT)
1. Il personale delle Aziende di promozione turistica della
Re­gione Valle d'Aosta è iscritto, dalla data di costituzione di
cia­scuna APT, alla Cassa di previdenza per le pensioni a favore
dei dipendenti degli enti locali, nonché agli altri istituti di
pre­videnza e di assistenza previsti dalle leggi a favore dei
dipen­denti degli enti pubblici locali (CPDEL e INADEL)
Presidente -
Ha chiesto la parola il
Vicepresidente Aloisi.
Aloisi (APA) -
Questo disegno di legge è composto
da un unico articolo e ri­sponde all'esigenza di esplicitare, con
un'apposita norma, l'iscrizione obbligatoria alla CPDEL e
all'INADEL-Previdenza del personale dipendente delle APT.
L'iscrizione decorre dalla stessa data di costituzione delle
nuo­ve APT. Infatti, il Regio decreto-legge n. 680/38, fra gli enti
iscrivibili, prevedeva anche le aziende autonome di soggiorno e
turismo soppresse con la legge regionale 29 gennaio 1987 n. 9, che
ha riformato l'organizzazione turistica della Valle d'Aosta.
Il nuovo assetto conseguente alla nascita delle APT postula
l'esigenza di disporre con una legge regionale l'obbligo
d'iscri­zione alla CPDEL e all'INADEL-Previdenza proprio in virtù
della favorevole accezione dell'articolo 5, lett. p), del
richiamato Regio decreto-legge 680/38.
Del resto, gli articoli 23 e 38 della Costituzione esprimono in
materia previdenziale una riserva relativa di legge, per cui
l'obbligo d'iscrizione alle Casse Pensioni amministrate deve
di­scendere da un'apposita disposizione legislativa.
Essendo, quindi, insufficiente il fondamento giuridico degli
ar­ticoli 21 e 24 della legge regionale 29 gennaio 1987 n. 9,
nonché dell'articolo 1 della legge regionale n. 4, secondo i quali
il per­sonale delle APT conserva la posizione economica e giuridica
acquisita, occorre fare esplicito riferimento in ordine al
tratta­mento di quiescenza, prescindendo dalle citate disposizioni
limitate - nel loro riferimento - ai rapporti intercorrenti il
ser­vizio.
Dal punto di vista sostanziale, la presente norma statuisce
in­fine la pura e semplice continuità dell'iscrizione alla CPDEL e
all'INADEL-Previdenza, come avveniva per le precedenti aziende
autonome di soggiorno e turismo e non comporta alcun onere
finanziario per il bilancio regionale.
La IV e la II Commissione hanno espresso parere favorevole al
disegno di legge.
Presidente -
Dichiaro aperta la discussione
generale.
Se nessuno chiede la parola, pongo in votazione il disegno di
legge in oggetto, che è composto da un unico articolo di cui
abbiamo già dato lettura.
Presenti, votanti e favorevoli: 25
Il Consiglio approva all'unanimità.
Presidente -
Con questo abbiamo esaurito gli
argomenti che prevedevamo di esaminare nella seduta
antimeridiana.
Per consentire a molti colleghi di partecipare ai funerali della
mamma del Consigliere Bionaz, ricordo che la seduta pomeri­diana
inizierà alle ore 17 con la discussione del punto 12 bis. Grazie e
buon appetito a tutti.
La seduta è tolta
La seduta termina alle ore 12,32.
