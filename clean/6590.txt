Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1073 del 28 gennaio 1985 - Resoconto
OGGETTO N. 1073/VIII - INTENDIMENTI DELLA REGIONE SULLA
SCELTA DEL TRACCIATO DEFINITIVO DELLA TANGENZIALE SUD DI AOSTA. -
(Interrogazione ed interpellanza).
PRESIDENTE
: Do lettura dell'interrogazione presentata dai
Consiglieri Torrione, Pascale e Breuvé:
INTERROGAZIONE
Il Consiglio comunale di Aosta ha approvato in data 14
novembre 1984 un ordine del giorno con il quale si richiede la
nomina di una Commissione mista, Comune-Regione, di tecnici esperti
in ingegneria stradale, ingegneria ambientale e geologia per
individuare in sede di realizzazione della tangenziale Sud di Aosta
il percorso che produca, in termini di impatto ambientale e
paesaggistico, le conseguenze meno dannose nei confronti del
territorio di ambedue le Comunità di Aosta
e
Gressan.
Tale ordine del giorno considera inoltre la possibilità che
contestualmente alla progettazione sia presentata una proposta che
attenui l'impatto ambientale sulla parte del territorio
attraversato dalla strada, garantendo un "unicum" a parco
intercomunale che permetta l'accesso ed il godimento del fiume agli
abitanti dei Comuni interessati.
Tutto ciò premesso i sottoscritti Consiglieri regionali del
P.S.I. Gianni Torrione, Liborio Pascale e Lilliana Breuvé.
INTERROGANO
l'Assessore regionale competente per conoscere:
a) gli intendimenti della Giunta regionale in merito alle
richieste formulate dal Comune di Aosta;
b) se sia comunque intenzione della Giunta procedere ad una
preventiva consultazione del predetto Comune all'atto della
progettazione esecutiva della tangenziale Sud di Aosta specie per
quanto riguarda il
tratto
interessante la
zona
di
Mont-Fleury sita appunto nel territorio comunale aostano.
PRESIDENTE
: Do lettura dell'interpellanza presentata dai
Consiglieri Tonino e Mafrica:
INTERPELLANZA
AVENDO APPRESO
dagli organi di informazione di una
riunione tra esponenti della Giunta ed il progettista della
tangenziale Sud, riunione in cui sarebbero ipotizzate soluzioni
tecniche particolari inerenti a difficoltà del tracciato;
i sottoscritti Consiglieri regionali
INTERPELLANO
la Giunta regionale per esser mesi a conoscenza dei problemi
discussi nel corso dell'incontro e per sapere quali organi del
Coniglio regionale verranno consultati prima di una decisione
definitiva in merito al tracciato della tangenziale Sud di
Aosta.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Voglio dare poche spiegazioni sul senso
dell'interpellanza, perchè credo che sia opportuno intervenire in
sede di replica, in considerazione del fatto che l'interrogazione
presentata dal Gruppo socialista completa la serie delle domande.
Abbiamo appreso dai giornali che si è tenuta una riunione, presso
la Giunta regionale, nella quale si è discusso del tracciato della
nuova tangenziale Sud di Aosta. Il giornale riporta che i primi
chilometri della tangenziale creano alcuni problemi, che ci
sarebbero alcune alternative diverse e sottolinea, inoltre, che le
decisioni dovranno essere prese in tempi rapidi, in modo che
l'opera abbia inizio il più presto possibile. Siccome i problemi
delicati non si limitano solo alla prima parte della tangenziale ma
riguardano anche il tratto più ad Ovest, con questa interpellanza
noi chiediamo di conoscere quali sono i problemi emersi nella
riunione e se il Consiglio regionale verrà consultato sulla scelta
del tracciato prima di una decisione definitiva.
Vorrei ricordare al Presidente e agli Assessori che nella
passata legislatura, quando si trattò di esprimere il primo parere
sulla tangenziale Sud al fine di tutelare meglio l'Amministrazione
regionale, la Giunta nominò una Commissione mista della quale
facevano par te Consiglieri ed esperti in materia. Ricordo di aver
partecipato ad una riunione, in quanto facevo parte della
Commissione, nella quale vennero espressi alcuni suggerimenti
rivolti alla tutela degli interessi della Regione rispetto quelli
dei progettisti o dei costruttori. Per quanto riguarda la fase
della progettazione, quella procedura non è più stata seguita e
quindi noi chiediamo quali sono le ragioni e in che modo si
esprimerà il Consiglio sul tracciato complessivo.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Il Consigliere Tonino si riferiva ad una
Commissione che, nella passata legislatura, era stata posta in
essere e aveva espresso delle valutazioni sul tracciato della
tangenziale e dell'autostrada. Più precisamente aveva definito il
tracciato di massima, lasciando la strada aperta alle soluzioni più
minute del progetto esecutivo.
La riunione con i progettisti che stanno stendendo il progetto
esecutivo della tangenziale e che si è svolta 10 giorni fa, era
volta a definire alcuni particolari nell'ambito della scelta già
fatta dal Consiglio regionale. I punti dei quali si è parlato sono
quello dell'attraversamento nella zona dell'Autoporto e
dell'Aeroporto, con i vincoli che quest'ultimo ed il traffico della
zona dell'Autoporto e della zona commerciale impongono, ed ancora i
problemi ed i vincoli che sono imposti dal la viabilità nel Comune
di Pollein. Tutto sommato era una scelta che si riduce va allo
spostamento di alcune decine di metri più a sud dell'autostrada,
spostando la viabilità ordinaria dell'Auto porto ancora più a sud e
creando ulteriori svincoli e modifiche al ponte di Pollein, oppure
allo spostamento più a nord dell'autostrada, come è stato poi
deciso, spostando di conseguenza anche la pista dell'Aeroporto. In
realtà non si tratta di uno spostamento della pista in quanto tale,
ma solo del suo asse: si allargherà il nastro di asfalto che
costituisce la pista dell'Aeroporto e di conseguenza se ne sposterà
l'asse. Si è arrivati a questa soluzione perchè permette di non
modificare sostanzialmente l'attuale viabilità che serve
l'Autoporto e di non stravolgere o modificare la viabilità da e per
Pollein. Questa soluzione comporta ovviamente che si arrivi
tangenzialmente nei pressi dell'eliporto militare, che è demanio
dello Stato. Questo fatto ha comportato dei problemi che, però,
sono ormai in via di soluzione. Questi sono i problemi immediati
che sono stati risolti nelle riunioni della Commissione. E' ovvio
che non appena il progetto esecutivo avrà una sua prima bozza, se
ne discuterà nelle Commissioni consiliari competenti: questo è un
preciso impegno della Giunta.
Per quanto riguarda la questione posta dal gruppo socialista,
che mi pare sia rivolta specificamente all'area del Mont Fleury,
confermo che il problema è stato affrontato con i progettisti. Già
in altre sedi ho avuto modo di dire che l'autostrada corre in
fregio alla Dora, praticamente in una zona che già oggi ha
scarsissimo valore ambientale ed eco logico, per cui il tracciato
dell'autostrada permetterà di risanare una situazione che non è
certo delle migliori. Si tenga conto, oltretutto, che l'ingombro
visuale del rilevato è di soli due metri rispetto al livello del
terreno. Il progettista è stato anche incaricato di studiare il
problema dell'accesso dalla Dora all'area del Mont Fleury, che,
peraltro, è da lui conosciuta abbastanza bene. Ricordo, tra
parentesi, che il progettista tiene un corso di impatto ambientale
al Politecnico di Milano; direi quindi che l'ordine del giorno e la
mozione approvati dal Consiglio comunale di Aosta sono stati
recepiti dalla Giunta regionale proprio con queste scelte e con
queste indicazioni date dalla progettazione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io capisco che quando si esaspera una
situazione si rischia di cadere nell'eccesso e di non essere più
credibili ed efficaci. Il problema del Mont Fleury è certamente
difficile e noi, in questo consesso, abbiamo dato il nostro assenso
al progetto nel suo attuale tracciato. Pertanto quando si parla di
impatto ambientale non bisogna farne una questione campanilistica
altrimenti il discorso non è più credibile e comunque ci si deve
sempre riferire ad un ambito più generale. Se, come dicono i
tecnici, l'impatto ambientale è peggiore sulla riva destra, nel
Comune di Gressan, è chiaro che l'arteria deve essere portata sulla
riva sinistra perchè questa "benedetta" tangenziale deve pur
passare da qualche parte. Io non voglio dare consigli a nessuno, ma
la posizione assunta dal Consiglio comunale è stata unanime.
Certamente è difficile al momento attuale mettere in discussione
posizioni progettuali che sono già state oggetto di un serrato
confronto a livello di Assessorato. Però, di queste iniziative
dell'Assessore, bisognerebbe informare il Consiglio comunale di
Aosta o perlomeno l'Amministrazione comunale: non è giusto che il
Comune capoluogo si senta un pochino messo da parte in un problema
come quello dell'area del Mont Fleury che lo riguarda direttamente.
Se la Giunta ritiene di non nominare una Commissione, perchè questo
incarico è già stato dato al progettista, che almeno si informi
continuamente il Comune di Aosta della nuova situazione
determinatasi per effetto di un contatto avvenuto tra l'Assessore e
il progettista, così si eviteranno fraintendimenti e malintesi.
Grazie.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Io voglio esprimere la mia
insoddisfazione per due ragioni. L'esame di questo tracciato, come
ha detto anche il Consigliere Torrione, impone una valutazione
seria sull'impatto ambientale lungo tutto il tracciato. La mia
impressione è che si proceda come al solito: ci troveremo, magari
con procedura d'urgenza, a dare un parere sul progetto esecutivo il
quale, probabilmente, non conterrà la procedura di impatto
ambientale necessaria. Chiedo alla Giunta regionale che, se si
sceglie questa strada, ci si preoccupi perlomeno di fornire alla
Commissione e ai Consiglieri che devono decidere, tutti gli
elementi tecnici per poter dare una valutazione seria e
approfondita sull'argomento. La nostra opinione è che comunque
sarebbe opportuno che la Giunta regionale, per affrontare questi
problemi, si servisse di alcuni tecnici esperti. L'indicazione
fornita dal Consiglio comunale di Aosta poteva essere recepita,
perchè non si tratta di perdere tempo né di spendere male dei
soldi, ma di avere maggiori elementi per esprimere un giudizio
appropriato.
