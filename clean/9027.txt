Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3548 del 25 febbraio 1988 - Resoconto
OGGETTO N. 3548/VIII - AUSPICIO PER LA SALVAGUARDIA DI
UN'ATTIVITÀ ZOOTECNICA VALIDA SOTTO L'ASPETTO QUALITATIVO E
SANITARIO E GARANTE DEL MANTENIMENTO DELL'AMBIENTE AGRICOLO
MONTANO. (Approvazione di ordine del giorno).
PRESIDENTE:
Se il Consiglio è d'accordo, pongo in
votazione la richiesta di procedere all'immediata discussione e
alla decisione sull'ordine del giorno presentato dall'Assessore
all'Agricoltura, Foreste ed Ambiente Naturale Perrin.
Do lettura della deliberazione in oggetto:
IL CONSIGLIO
- ai sensi del 2° comma dell'articolo 50 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Auspicio per la salvaguardia di
un'attività zootecnica valida sotto
l'aspetto qualitativo e
sanitario e garante del mantenimento dell'ambiente agricolo
montano".
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva
PRESIDENTE:
Do lettura dell'ordine del giorno presentato
dall'Assessore all'Agricoltura, Foreste ed Ambiente Naturale
Perrin:
ORDINE DEL GIORNO
Il Consiglio regionale, preso atto della sentenza della
Corte
di Giustizia della CEE che ha accolto il ricorso di
alcuni paesi della Comunità Economica Europea contro la direttiva
CEE che vietava l'uso di sostanze ormonali nell'allevamento del
bestiame;
constatato che le conseguenze derivanti da tale provvedimento
possono essere particolarmente pericolose per la salute umana,
oltre a generare una concorrenza sleale nei confronti del nostro
settore zootecnico già fortemente penalizzato da costi di
produzione più elevati a causa del particolare ambiente
montano;
AUSPICA
che le autorità statali competenti sappiano assumere quei
provvedimenti atti a salvaguardare la continuazione di un'attività
zootecnica svolta nel rispetto del raggiungimento di una produzione
valida sia sotto l'aspetto qualitativo che sanitario e garante del
mantenimento dell'ambiente agricolo montano della nostra
Regione.
PRESIDENTE:
Se nessuno chiede la parola, pongo in
votazione l'ordine del giorno testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
