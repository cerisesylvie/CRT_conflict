Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1768 del 15 gennaio 1986 - Resoconto
OGGETTO N. 1768/VIII - SERVIZI RADIOTELEVISIVI SULLA VALLE
D'AOSTA. (Interpellanza).
PRESIDENTE
: Do lettura dell'interpellanza in oggetto,
presentata dai Consiglieri Torrione e Breuvé:
INTERPELLANZA
Nel periodo delle recenti festività i due telegiornali
nazionali - TG1 e TG2 - sono stati letteralmente sommersi da
un'ondata di servizi "inneggianti" alle capacità ricettive, alla
funzionalità degli impianti di risalita e alla convenienza
dell'ospitalità di quasi tutte le stazioni invernali del Trentino
Alto Adige e di altre località alpine.
La nostra Regione non solo è stata completamente dimenticata
ma le uniche citazioni hanno riguardato per lo più aspetti
negativi, quali l'assoluta mancanza di neve, la caduta di una
slavina in quel di Courmayeur ed infine un discutibile "pezzo"
messo in onda dal TG1 nel giorno di Capodanno.
Questa situazione di vero e proprio ostracismo televisivo
decretata nei confronti della Valle d'Aosta non è ulteriormente
tollerabile anche perché tale deprecabile fenomeno non si verifica
soltanto durante la stagione turistica invernale ma investe
praticamente tutto l'aspetto turistico valdostano.
Questa "continuità" di comportamento da parte della RAI-TV
non può essere casuale per cui necessita di un'analisi più precisa
e specifica in quanto di fatto si concretizza in un danno di
notevoli dimensioni che si ripercuote sull'intero comparto del
turismo regionale.
Non è necessario infatti essere degli esperti del settore per
capire quale sia l'incalcolabile portata promozionale di un
servizio "apparentemente giornalistico" proiettato nel corso di un
telegiornale in un momento cioè non solo di altissima "audience" ma
anche di facile e convincente presa sul telespettatore.
Tutto ciò premesso, i sottoscritti Consiglieri
regionali
INTERPELLANO
l'Assessore regionale competente per conoscere:
a)
quali iniziative intende assumere la Giunta
regionale nei confronti della RAI-TV per eliminare questa
situazione di assoluta mancanza di proiezione giornalistica, nel
quadro dei programmi nazionali e più specificatamente dei
telegiornali, di notizie e di servizi interessanti i vari aspetti
del turismo regionale specie in rapporto al "trattamento" di
assoluto privilegio riservato ad altre realtà regionali;
b)
quali iniziative ha assunto nel corso degli ultimi
anni il CORERAT (Comitato Regionale Radiotelevisivo) al fine di
formulare, ai sensi dell'art. 5 della legge 14.5.1975, n. 103,
proposte in merito a programmazioni regionali che possono essere
trasmesse in reti nazionali.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Una vecchia canzone di Renato Zero,
"Viva la RAI", sosteneva che la RAI è un gran mistero e credo che
anche nel nostro caso si possa trattare di un gran mistero che però
dovrebbe essere un poco chiarito, perché quello che è successo non
fa certamente onore alla RAI, ma non fa neppure piacere alla nostra
Regione. Ho notato con una certa soddisfazione che anche un
periodico locale ha ripreso questo argomento, perché quello che è
successo durante le festività natalizie sia sul TG1 che sul TG2 è
letteralmente scandaloso, perché si è proiettata... Stiamo parlando
di turismo, ma l'Assessore è impegnato in altre discussioni...
Alcuni elementi fanno supporre che si sia agito con
intenzionalità, perché sono state proiettate decine di servizi
sull'uno e sull'altro canale che presentavano gradevoli visioni
delle varie stazioni del Trentino Alto Adige, come ad esempio la
slitta ed i fidanzatini che si tenevano per mano. Ricordo con
precisione un particolare fra i tanti quando, nella stessa serata
ed immediatamente dopo aver presentato una specie di mondo dei
sogni riferito sempre al Trentino e all'Alto Adige, "il mezzobusto
televisivo" aggiunge che in Valle d'Aosta era caduta una slavina
che aveva provocato quattro dispersi. L'unico servizio sulla Valle
d'Aosta, anche se piuttosto discutibile, è stato mandato in onda il
giorno di Capodanno, allorché è stato fatto un piccolo "résumé" di
quanto era accaduto durante le feste che allora però erano ormai
passate.
Credo che si sia sottovalutata l'importanza promozionale e
pubblicitaria di un servizio che solo apparentemente ha un
carattere giornalistico, mentre in realtà ha una funzione più
propriamente pubblicitaria, anche perché colpisce lo spettatore in
un momento di massimo ascolto, con un impatto sul pubblico
estremamente positivo. Credo poi che "la ciliegina finale" sia
stata la trasmissione "Sereno - Variabile", fatta in Valle d'Aosta
in collaborazione con la nostra Amministrazione, durante la quale
alcuni ascoltatori, che telefonavano alla redazione della
trasmissione televisiva, ricevevano in premio un soggiorno di una
settimana in Trentino Alto Adige. Io non so perché si doveva fare
pubblicità ad un'altra località e ad una Regione nostra concorrente
in campo turistico: visto che la trasmissione era irradiata dalla
Valle d'Aosta, si poteva almeno pretendere che il soggiorno da
offrire in premio fosse scelto in una località della Valle
d'Aosta.
Prima di concludere e conoscere il parere della Giunta, vorrei
dire ancora che questa "non attenzione" o questa sorta di
ostracismo nei confronti della Valle d'Aosta non è un fatto
episodico, successo solo durante l'ultima stagione invernale o nel
periodo delle scorse festività, perché, anche durante il periodo
estivo, la nostra Regione, per quanto concerne i servizi televisivi
di tipo "promozionale", offre un'immagine prossima allo zero. Io
non so da che cosa ciò dipenda. Presentiamo una petizione ai
dirigenti della RAI nazionale, perché non è assolutamente pensabile
che una TV di Stato privilegi una o due Regioni (Anche i servizi su
Sestrières sono stati abbastanza numerosi) e ci si dimentichi
totalmente della nostra Regione.
Devo poi fare un'ultima considerazione su quel "fantomatico"
Comitato Regionale Radiotelevisivo che, stando alla legge, dovrebbe
addirittura formulare proposte in merito a programmi regionali che
potrebbero essere trasmessi sulle reti nazionali, perché non ho mai
sentito che questo Comitato abbia proposto una sola trasmissione.
Io non so a che cosa serva, anche se mi si dice che in altre
Regioni un analogo Comitato ha una grande importanza e serve
effettivamente agli scopi che ne hanno reso possibile la sua
istituzione nell'anno 1975. Grazie.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je répondrai seulement à la première
partie de l'interpellation; pour restant l'Assesseur compétent
donnera les réponses sur les raisons dont a marché le programme en
question.
Pour ce qui est des observations qui ont été faites à propos des
émissions de la RAI, je me suis renseigné, car, ayant très peu
souvent l'occasion de suivre les différentes émissions de la
télévision, je ne pouvais pas dire ce qui s'était passé. J'ai une
lettre de réponse du responsable, le rédacteur en chef de la RAI,
dont je donnerai une copie à Monsieur Torrione, car si je devais
lire le tout, ce serait peut-être trop long. Avant tout, je ne peux
que partager l'avis qu'il est indispensable de prévoir la diffusion
de nouvelles concernant la Vallée d'Aoste dans différentes
émissions, voir le journal télévisé, qui ne parlent pas seulement
des coulées de neige ou d'accidents.
Il y a eu pendant cette période un ensemble de services diffusés
sur la chaîne nationale. Dans le compte-rendu du directeur en chef
on lit: "Servizio natalizio sul Cervino su prima rete; servizio del
24.12.1985; servizio sul Natale valdostano; servizio sul turismo
della neve in Valle d'Aosta"... Je ne les ai pas cités tous, mais
il y a eu 16 services. Malheureusement, cette année dans la période
des vacances nous n'avons pas eu beaucoup de neige dans les
différents domaines skiables.
Quant à l'affirmation "discutibile pezzo messo in onda dal TG1",
j'ai eu le compte-rendu, qui est le suivant: "Capodanno è stato
sereno, nel senso completo della parola. Neve luccicante sotto il
sole. Giornata bellissima per gli sciatori che, smaltito il cenone,
ne hanno approfittato. Qui siamo a Cervinia dove il manto nevoso è
giusto quello che occorre, mentre nelle vicine vallate è più scarso
e non tutti gli impianti sono in funzione". Je ne crois pas qu'il y
avait là un tas d'appréciations différentes à faire. Je n'entre pas
dans le détail des choix, car c'est une question qui relève
l'indépendance de la RAI.
Comme a déjà dit le Conseiller Torrione nous n'avons pas pu
examiner de grandes suggestions de la part du CORERAT, car on nous
a fait remarquer que depuis deux ans on n'a pas eu la possibilité
d'avoir l'interlocuteur, qui serait le Conseil d'Administration de
la RAI (Birzoli permettendo!), car l'article 5 de la loi 103, qui
prévoit les compétences du CORERAT, établit; "Formula altresì
proposte da presentare al Consiglio d'Amministrazione della società
concessionaria, in merito a programmazioni regionali che possono
esser trasmesse in rete nazionale"; je ne fais pas des commentaires
sur ce point. Jusqu'à présent nous avons pu examiner une ébauche
des différents programmes en langue françaises et nous avons
demandé de voir aussi ceux en langue italienne, pour vérifier le
temps dédié à ces différents programmes.
Selon les déclarations du Président du CORERAT quelques
suggestions seront proposées. En ces derniers temps il y a eu
plusieurs réunions et par la suite, il y aura une présentation de
l'ensemble des remarques de la part du CORERAT au sujet des
programmes qu'ont été examinés. Ça c'est ce que j'ai pu savoir à
propos du CORERAT: d'après les différentes lettres qui ont été
envoyées en ces derniers temps entre la Présidence de la Junte et
la Présidence du Conseil, il parait qu'il sera rattaché à la
Présidence de la Junte. Par conséquent je serais à même de donner
des réponses plus exhaustives au Conseiller Torrione, qui a posé le
problème. Mais, à part les requêtes spécifiques, je crois que le
but de cette interpellation c'est d'essayer de trouver une méthode
différente pour faire diffuser certaines nouvelles sur la chaîne
nationale; on ne peut que partager cet avis. Si on aura finalement
la possibilité d'avoir des confrontations avec les organes
compétens, nous soulignerons l'exigence d'avoir des réponses
concrètes à ce sujet.
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Borbey; ne ha facoltà.
BORBEY (D.C.):
Io ritengo che quanto ha detto il
Presidente della Giunta sia più che esauriente. Vorrei solo entrare
nel merito del piccolo incidente che, secondo il Consigliere
Torrione, si è verificato durante la trasmissione televisiva
"Sereno - Variabile". Posso tranquillizzarlo ricordandogli che il
giorno successivo abbiamo ricevuto un telegramma dal responsabile
della trasmissione, Bevilacqua, con il quale venivano informati che
la trasmissione sulla Valle d'Aosta era stata la più seguita tra
quelle della stessa serie.
Io sono convinto che i Consiglieri Torrione e Breuvé seguono
molto da vicino la televisione, perché dimostrano di conoscere
tutti i programmi, e ricorderanno certamente che nello scorso anno
la stessa trasmissione di "Sereno Variabile" offriva in premio dei
soggiorni in Olanda, mentre quest'anno offre dei soggiorni nella
località trentina che ha sponsorizzato tutte le sue trasmissioni.
Possiamo essere imputati di non aver conosciuto in precedenza i
vari aspetti organizzativi della trasmissione, perché a quella
settimana, già prevista nel contratto tra la RAI e la località
trentina, noi avremmo potuto aggiungere qualche altro premio.
Comunque se il Consigliere Torrione ha seguito quella trasmissione
sa che possiamo ritenerci fortunati, perché non si è potuto
effettuare il collegamento telefonico e quindi quella settimana non
è stata assegnata a nessuno.
A volte sembra che noi amministratori andiamo a cercare la pulce
nel pagliaio senza preoccuparci di osservare l'insieme di un
problema. Notiamo ad esempio il piccolo incidente o il "punctum
dolens" e non riconosciamo che una trasmissione possa aver dato un
certo prestigio alla Valle d'Aosta. Per quanto concerne il discorso
più importante e più generale, posso dire che la mancanza di neve
nelle nostre stazioni invernali ha indotto la TV nazionale a
proporre più servizi da altre località. Il nostro sconforto per
l'assenza di neve favoriva una qualche forma di invidia per quei
servizi televisivi e per quelle fortunate località; anch'io, come
il Consigliere Torrione, stavo male nell'osservare quei servizi. Il
Presidente della Giunta comunque ha anche ricordato il numero dei
servizi televisivi trasmessi durante il bimestre dicembre-gennaio,
anche se bisogna riconoscere che quanto dice il Consigliere
Torrione è giusto e noi dobbiamo batterci perché la RAI tratti
tutte le Regioni nello stesso modo. Però dobbiamo anche riconoscere
che la nostra Regione ha solo 16 stazioni invernali contro le 88
del Trentino e questa realtà forse giustifica, in parte, anche il
maggior numero di servizi dal Trentino.
Ho potuto constatare che spesso i servizi televisivi parlano
molto poco dell'Alto Adige, mentre parlano molto del Trentino. Un
dato sicuro però ci conferma che le zone dell'Alto Adige, che pure
vengono nominate molto di rado, hanno una percentuale di
occupazione dei posti letto del 67% o del 70%, quando invece la
percentuale del Trentino non raggiunge il 50%. La televisione conta
molto, ma conta molto di più l'organizzazione dei servizi sul
territorio, così come è molto importante che tutti noi parliamo
bene della nostra Valle e presentiamo al turista i posti belli
della nostra Regione. A volte si ha l'impressione che il valdostano
sia una specie di "kamikaze", perché pone all'attenzione del
turista le immondizie o la pista pericolosa e gli dice che la
discoteca è chiusa perché ha in corso una lite con il sindaco...
Sono tutte osservazioni che contribuiscono a disturbare e ad
arrecare un certo danno al turista, che in quel periodo si trova a
soggiornare in Valle d'Aosta e che, quando se ne andrà, non potrà
che fare una pubblicità negativa alla nostra Regione.
PRESIDENTE
: Ha chiesto la parola il Consigliere Breuvé;
ne ha facoltà.
BREUVÈ Lilliana (P.S.I.):
Assessore, me lo dice una volta
per tutte quali sono le sue funzioni a livello turistico? A che
cosa serve la sua funzione di vertice o di massimo responsabile
della promozione turistica? Quando lei parla di una discoteca e di
qualche lite con un sindaco io dico che non si tratta assolutamente
di liti più con un sindaco piuttosto che con un altro, perché
altrimenti io potrei anche rovesciare la situazione prospettando
l'eventualità che sia stato proprio il sindaco a litigare con me.
Chi lo sa? Si tratta di punti di vista e pertanto conviene lasciar
da parte questo aspetto per vederlo meglio in seguito.
Noi abbiamo fatto una specifica interpellanza nel mese di
dicembre e prima ancora, forse nel 1984, avevamo inviato una
lettera alla quale non è stato risposto nulla, proprio per sapere
qualcosa di più in merito alle chiusure delle discoteche ed al loro
ridotto orario di funzionamento che dava un certo fastidio al
turista. Dov'era lei per cercare di aggiustare questo screzio che
esiste e che vediamo noi, perché lei non c'entra niente, perché lei
deve solo occuparsi di turismo? Voglio sapere, pertanto, fino a che
punto, in questo contesto, lei può preoccuparsi e dare delle
definizioni e soluzioni per il turismo? Grazie.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
All'Assessore Borbey ricordo solo che
io non ho mai detto che quella trasmissione televisiva non sia
stata tra le più seguite, ma, se è stata tanto seguita, noi abbiamo
fatto una figura ancora peggiore, perché, caro Assessore, tutti i
telespettatori hanno scoperto che, partecipando ad una trasmissione
diramata dalla Valle d'Aosta, si sarebbe potuto vincere un
soggiorno in Trentino Alto Adige. Questa è una prima
osservazione.
(...INTERRUZIONE...)
No, no! Tu fai le osservazioni e poi pretendi che la gente stia
zitta!
(...INTERRUZIONE...)
Io condivido le altre considerazioni dell'Assessore sul peso
specifico della nostra Regione, sul fatto che in Trentino Alto
Adige ci siano 88 stazioni invernali, mentre qui da noi ce né solo
16, però io ritengo che la RAI, nel suo complesso, abbia riservato
alla Valle d'Aosta un atteggiamento quasi vessatorio e questo al di
là del significato della lettera inviata al nostro Presidente dalla
sede RAI di Aosta. Del resto io non me la sono presa affatto con la
sede RAI di Aosta, alla quale non ho nulla da rimproverare, ma la
mia polemica era diretta contro la sede centrale della RAI, perché
questi problemi non dipendono certo dalla sede RAI di Aosta la
quale, probabilmente ha riversato sui canali nazionali e sui TG
nazionali molti più servizi di quelli che sono stati effettivamente
mandati in onda. La verità è che noi abbiamo un peso specifico
bassissimo ed a mio avviso occorre fare tutto il possibile per
modificare questa tendenza.
Il Presidente ha preso anche alcuni impegni per quanto riguarda
il CORERAT e con piacere ho appreso che d'ora in avanti sarà alle
sue dirette "dipendenze" e non più della Presidenza del Consiglio.
Mi auguro che tutte queste iniziative servano ad evitare i grossi
inconvenienti successi alla nostra Regione in questi ultimi tempi
per quanto riguarda l'aspetto promozionale turistico dei servizi
televisivi nell'ambito dei telegiornali nazionali. Grazie.
