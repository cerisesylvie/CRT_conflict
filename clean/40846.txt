Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Personale medico e paramedico



Oggetto del Consiglio n. 166 del 17 ottobre 2018 - Resoconto
OGGETTO N. 166/XV - Interrogazione: "Interventi adottati per
supplire alle prevedibili carenze conseguenti al pensionamento di
personale sanitario nelle strutture sanitarie dell'Azienda
USL".
Fosson (Président)
- Point n° 5 à l'ordre du jour.
La parola all'Assessore Certan per la risposta.
Certan (ALPE) -
Riguardo alla prima domanda: "
il
numero di operatori sanitari (medici, infermieri e OSS) destinati
al pensionamento nell'annualità 2019, sia in funzione della vigente
normativa, che a seguito dell'entrata in vigore del nuovo sistema
pensionistico che prevede la "quota 100" nella somma fra età
anagrafica e anzianità contributiva
", si evidenzia che al
momento non è possibile effettuare conteggi puntuali a due giorni
dall'entrata in vigore, perché non vi sono ancora tutte le
sfumature e i vari criteri; si tenga inoltre conto che, salvo
eventuali anticipazioni, non si conoscono ancora i contenuti
esatti. Inoltre l'Azienda USL non è in possesso della situazione di
ciascun dipendente relativamente agli anni di servizio, dato che è
piuttosto diffusa la circostanza per cui il personale dipendente
possa aver svolto anche dei periodi lavorativi presso altri enti
pubblici o privati e che li possa aver portati oppure no per la
ricongiunzione dalle proprie posizioni previdenziali. Nonostante
questo, a titolo puramente indicativo, quindi con dati sicuramente
non esatti, preciso che i dipendenti che al primo gennaio 2019
avranno compiuto i 62 anni sono: 32 medici, 30 infermieri e 15 OSS.
Al momento, stante la legislazione vigente, nel 2019 raggiungeranno
l'età pensionabile sette dipendenti così suddivisi per categoria:
un fisioterapista, un veterinario, un'infermiera generica esperta,
un operatore tecnico specializzato, un commesso, un dirigente
medico, un'infermiera professionale. Questi sono i dati indicativi
che possiede in questo momento l'Azienda.
Per quanto riguarda la risposta alla seconda domanda: "
quali
interventi sono già stati messi in campo dall'Amministrazione
regionale per supplire, provvisoriamente e/o definitivamente, alle
prevedibili carenze di personale
", il piano assunzioni
autorizza annualmente l'Azienda USL a sopperire al
turnover
del personale dipendente e prevede già numerose procedure
concorsuali, alcune da espletare e altre già espletate, volte a
garantire la continuità dei servizi sanitari. In base a questi dati
certi si è quindi fatta questa programmazione. Al momento detto
piano è stato approvato dalla DGR n. 720/2018 e sarà oggetto di
aggiornamento entro il mese di febbraio 2019.
In merito alla supposta approvazione della riforma previdenziale
- che mi pare ormai essere andata a termine - occorrerà
necessariamente del tempo per poter monitorare e accertarsi di
questi dati, verosimilmente non si riesce ad avere una risposta
istantanea, adesso. L'Azienda USL e la Regione possono comunque in
ogni momento prevedere apposite modificazioni e integrazioni del
piano assunzioni. Pertanto, appena ci saranno i dati certi, questo
potrà essere fatto. Se i numeri stimati in precedenza si dovessero
accertare, gli scenari plausibili si dovrebbero sostanzialmente
realizzare in questo modo: la copertura eventuale dei posti che si
renderanno vacanti per infermieri e OSS non è problematica, stante
la disponibilità di tali figure sul mercato del lavoro. Mi pare
siano già in programmazione almeno tre corsi da 25 OSS: un corso la
cui iscrizione è scaduta in queste settimane per lavoratori dai 25
anni in su e poi due corsi destinati a ragazzi più giovani. La
copertura degli eventuali posti vacanti di medici ospedalieri sarà
perseguita attraverso concorsi a tempo indeterminato, ma
generalmente prima del concorso a tempo indeterminato vi è tutta la
procedura della mobilità interna oppure delle assunzioni a tempo
determinato, poi di avvisi per la copertura di incarichi a tempo
determinato e proposte di convenzioni con le ASL confinanti,
qualora non si trovasse attraverso la mobilità, il tempo
determinato e indeterminato la copertura, incarichi di libera
professione, o anche un eventuale passaggio ulteriore pur di non
rimanere scoperti. Indubbiamente le occorrenze e le difficoltà che
già in alcune strutture sono presenti potrebbero subire un
ulteriore appesantimento.
La Regione Valle d'Aosta è attiva nell'emissione di borse di
studio integrative a quelle nazionali per alcune specialità
mediche, per la formazione postlaurea dei medici di medicina
generale e per favorire l'accesso agli impieghi sanitari in Valle
d'Aosta, sempre che sia questa la motivazione per la quale non
arrivano medici in Valle d'Aosta. Infatti non è assolutamente
ancora appurato che possa essere l'esame o la previa conoscenza
dell'accertamento della lingua francese la motivazione per cui
abbiamo una carenza di medici, poiché diversi sono invece gli
aspetti che risultano essere in qualche modo causa di questa
carenza. Comunque sia, per non tralasciare nulla, come struttura
dell'Assessorato stiamo anche facendo delle valutazioni per
proporre eventualmente delle modifiche normative relative alla
prova. Devo dire che abbiamo anche provato a fare alcune
simulazioni. È molto difficile arrivare ad una reale possibilità di
cambiamento, ma è uno degli impegni di cui avevamo parlato anche in
Giunta e abbiamo provato a percorrere pure questa strada che, al
momento, presenta tutta una serie di valutazioni molto
problematiche, soprattutto dal punto di vista legislativo,
normativo e anche costituzionale.
Presidente -
La parola al Consigliere Vesan per la
replica.
Vesan (M5S) -
Grazie, Assessore, per la sua risposta.
Volevo solo evidenziare alcuni punti. Come già è stato ricordato
in quest'Aula ripetutamente riguardo alle decisioni del governo
nazionale, citate di solito in modo cromatico, all'interno di un
contratto di governo definito, firmato e condiviso alla base, è
vero che mancano ancora norme di attuazione e atti definitivi per
quanto concerne il raggiungimento della quota 100, è vero anche che
il tutto è entrato in vigore solo da due giorni, ma noi siamo
politici e pertanto cerchiamo di fare una programmazione, di avere
una visione su un tempo più lungo. Forse raccogliere le
informazioni che è difficile raccogliere, cioè qual è la situazione
di contributi già versati e di propensione al pensionamento da
parte dei dipendenti, può essere particolarmente utile per riuscire
a non doverci confrontare con carenze o con coperture provvisorie
che, dal punto di vista qualitativo, in ambito sanitario hanno già
creato problemi non più tardi della scorsa estate.
Siamo contenti che siano già in programmazione delle procedure
concorsuali per la copertura dei posti. Mi ha citato un corso in
programmazione per 25 posti di OSS, ma non ho capito invece se per
la copertura dei posti da infermiera ci sono procedure concorsuali,
se sono in corso d'opera.
Siamo anche molto soddisfatti del fatto che la Regione Valle
d'Aosta eroghi delle borse di studio finalizzate ad incentivare gli
studenti valdostani ad affrontare una facoltà lunga e faticosa come
quella di medicina.
Relativamente alla prova di francese, nessuno può dire se sia il
francese o meno la causa principale; in realtà probabilmente le
cause sono molteplici, ma fintanto che abbiamo il francese non
possiamo nemmeno dire che non sia quello. Potremmo solo verificare
la conoscenza della lingua francese o di apprendimento della lingua
francese a fronte di sperimentazione, di
post
concorso, che
possono mettere i vari partecipanti ai concorsi per coprire i posti
in Valle d'Aosta nelle stesse identiche condizioni. Dato che il
francese non solo è un
barrage
, ma è anche oggetto di
valutazione da un punto di vista dell'attribuzione del punteggio
concorsuale, è chiaro che questo può ostacolare la
partecipazione.
Presidente -
Con questa interrogazione il Consiglio è
chiuso. I lavori riprenderanno alle ore 15:30.
---
La seduta termina alle ore 12:58.
