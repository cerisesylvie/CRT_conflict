Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 20 del 30 gennaio 1973 - Resoconto
OGGETTO N. 20/73 - Problemi riguardanti la Società Alpina.
(Interpellanza)
Manganoni
(P.C.I.)
- Data l'importanza
dell'argomento, mi sono preparato l'intervento scritto anziché
com'è l'abitudine con le sole note e se per caso dovessi chiederLe
qualche minuto, io La pregherei di essere tollerante.
Nella seduta del Consiglio nella quale è stata approvata la
Convenzione della Società Alpila e l'Amministrazione regionale, da
questi banchi abbiamo denunciato i lati estremamente negativi di
detta Convenzione, che mentre scaricava sugli Enti Pubblici
Regione, Comune di Gressan, gli oneri delle infrastrutture dei
servizi ammontanti a svariati milioni, a svariati miliardi, oltre
naturalmente alle centinaia di milioni di lire sottoscritte dalla
Regione quale azionista della Società, riservava agli azionisti
privati (vedi Fiat) i vantaggi e la possibilità di speculazioni
concentrando nelle mani di costoro ogni potere decisionale.
Abbiamo anche accennato ai danni che avrebbe causato ai piccoli
proprietari di terreno nella zona di Pila il cui indice di
fabbricabilità è rapportato al limite delle zone agricole, cioè
praticamente leggermente maggiore, zero uno. Mentre per i terreni
acquistati dall'Alpila detto indice era elevato a 0,7.
Non abbiamo mancato di sottolineare gli aspetti di corruzione,
di ricatto e di sperpero di denaro pubblico a favore di un certo
numero di professionisti.
Sono stati spesi 230 milioni per progetti, e di altre persone
designate dal Consiglio di Amministrazione con l'attribuzione di
laute prebende.
La Giunta regionale si è sforzata di consultare quanto da noi
affermato, prospettando la predetta Società come il toccasana per
lo sviluppo del Turismo in Valle d'Aosta e concludeva insistendo
sulla possibilità di veto da parte dei rappresentanti della Regione
alle proposte che non dovessero coincidere con gli interessi della
nostra Valle.
Sono trascorsi pochi mesi e i fatti purtroppo ci danno ragione.
Mi risulta che a Pila sono in costruzione due complessi, uno
alberghiero ed uno condominiale con 600 posti letto, i cui alloggi
verranno posti in vendita e lo sono stati a 350 mila lire al metro
quadrato.
È quanto avviene in molte altre zone della Valle ove il solito
speculatore costruisce i condomini e ne vendono gli alloggi ma ad
un prezzo inferiore di quelli dell'Alpila, quelli sono maggiormente
speculatori.
Costoro per lo meno, quegli altri speculatori privati chiedono
convenzioni e finanziamenti alla Regione, la Società Alpila si
avvale del denaro, della complicità della Regione, per avviare
un'operazione di volgare speculazione.
Pensa la Giunta che sia compito specifico della Regione favorire
e finanziare tali speculatori?
Mi sono procurato una copia del verbale dell'Assemblea dei Soci
della Società Alpila tenutasi a Torino il 7.6.72 e devo
innanzitutto constatare che ben sei azionisti non hanno
sottoscritto le nuove azioni per l'aumento del capitale da 825
milioni ad un miliardo e mezzo.
Devo pure notare che mentre la Regione aumenta le sue azioni da
40 mila a 60 mila, la Fiat passa da 16.400 a 49.258 azioni.
Potrebbe la Giunta spiegarmi le ragioni?
Proseguendo poi la lettura osservo che il Presidente nella sua
relazione sottolinea con insistenza la necessità di ottenere
finanziamenti agevolati e contributi a fondo perduto per la
realizzazione degli impianti ricettivi di carattere alberghiero e
degli impianti sportivi, finanziamenti che non essendo possibile
fruire degli incentivi della Cassa del Mezzogiorno, dovranno essere
forniti dall'Amministrazione regionale alla quale il Presidente
dell'Alpila chiede sfacciatamente l'applicazione di antiche e nuove
norme (ripreso dal verbale) in tema di mutui agevolati e contributi
a fondo perduto in materia turistica.
Pertanto la Regione secondo le richieste del Presidente
dell'Alpila oltre alla sottoscrizione azionaria, agli oneri per le
opere di servizi dovrebbe anche finanziare gli impianti
alberghieri, e sportivi.
Io mi chiedo, i millantati apporti di capitali ammontanti a una
dozzina di miliardi da parte degli azionisti dell'Alpila
prospettati con insistenza dalla Giunta... si riducevano a fasulle
le promesse per ingannare il Consiglio e ad indurlo a sottoscrivere
le azioni ed approvare la Convenzione?
Chiedo alla Giunta che cosa ne pensa di queste pretese da parte
del Presidente dell'Alpila?
E per dimostrare concretamente con quale serietà si intendeva
amministrare i fondi già stanziati e che dovrebbero ancora essere
sorti alla Regione, i componenti dell'Assemblea hanno provveduto
immediatamente ad aumentarsi le già laute quanto ingiustificate
prebende ad autoassegnarsene delle nuove.
Risulta dal verbale che al Presidente della Società oltre in
questa seduta quale accenno e risulta dal verbale che ho qui, al
Presidente della Società vengono assegnati dieci milioni di
arretrati dal 70 al 71 sei milioni di nuove indennità annue al
futuro.
Vice Presidenti, chissà perché ne hanno messi tre, io penso che
già che c'erano potevano mettere tutti i Consiglieri e li facevano
tutti Vice Presidenti, no, due milioni di arretrati ed un milione
all'anno negli anni futuri.
Amministratore delegato: 12 milioni all'anno.
I Consiglieri e sono una decina: 500 mila lire all'anno.
La proposta dei Vice Presidenti non è passata in questa seduta
perché non è scritta all'ordine del giorno, non facciamoci delle
illusioni, passerà alla prossima assemblea con tutti gli
arretrati.
È stato approvato l'aumento dei gettoni di presenza ai Signori
Consiglieri da 20 mila a 50 mila più rimborso spese per ogni
seduta.
Risulterebbe che l'Amministratore percepisca, e qui chiedo alla
Giunta se corrisponde a verità, altri 3 milioni e mezzo quale
Amministratore della Società Pila.
Ebbene, detti Signori fanno cadere questa pioggia di milioni
nelle proprie tasche nonostante la Società da loro amministrata
presenti perdite di esercizio ammontanti a 156 milioni.
Sono dati che io ho rilevato, ebbene, è mio dovere esprimere i
miei elogi a Dr. Lucat, delegato del Presidente della Giunta a
rappresentare la Regione che per ben quattro volte è intervenuto
esprimendo la sua netta opposizione alle scandalose proposte.
I fatti dimostrano ancora l'infondatezza delle affermazioni
della Giunta fatte in questo Consiglio circa il diritto di veto
della Regione.
Che cosa ne pensa la Giunta. E vengo alla conclusione,
riportando integralmente quanto scritto nel verbale, il Presidente
dell'Alpila dichiara di essere (premetto che era uscito ed è
rientrato nella seduta) il Presidente dichiara di essere stato
informato dall'Amministratore delegato sul tenore della delibera
assembleare per cui ringrazia il Consiglio di Amministrazione ed i
soci per quanto hanno voluto disporre e pone il quesito e qui
voglio attirare la vostra attenzione sui criteri che hanno aspirato
la posizione assunta dalla Regione autonoma Valle d'Aosta, cioè da
Lucat, se siano sempre stati e vengano costantemente applicati in
tutte le attività economiche che comunque fanno capo alla Regione
medesima cui la stessa partecipa oppure se costituisca un'eccezione
che egli si riserva di esaminare dal suo punto di vista il da
farsi.
In un italiano meno tortuoso o più semplice le espressioni di
questo signore così si possono riassumere:
1) ringrazio l'assemblea per i sedici milioni assegnatemi come
compenso;
2) in questo caso specifico la Regione tramite il suo
rappresentante Dr. Lucat ha dimostrato una lodevole rettitudine
amministrativa. Dubito però che questo caso costituisca una
eccezione alla regola e che in altre circostanze si comporti in
modo disonesto, il suo delle dichiarazioni del Presidente.
Come si permette il suddetto signore di esprimere tali pesanti
apprezzamenti sugli amministratori regionali?
Di quale prove dispone per lanciare simili basse
insinuazioni?
Questo signore che con la complicità degli altri azionisti abusa
del denaro pubblico, del denaro di tutti i valdostani conclude la
disonesta farsa dell'assemblea della società calunniando coloro,
noi Consiglieri regionali, che con troppa irresponsabilità questo
denaro gli hanno fornito.
Dalla Giunta che dovrebbe dare l'esempio di rettitudine
nell'amministrare il denaro pubblico e nel tutelare sia il
prestigio e il buon nome del governo e del parlamento regionale,
aspetto una risposta sia alla mia interpellanza che alle domande
poste nel mio intervento.
Posso aggiungere, nel caso che la Giunta non abbia ottenuto, non
abbia avuto il tempo di esaminare a fondo i documenti, nel caso che
non si trovi in condizioni oggi di rispondermi, sono anche disposto
ad accettare il rinvio della risposta della Giunta alle domande da
me poste nell'interpellanza e nell'intervento.
Dujany
(D.P.)
- Risponderò brevemente perché
pensavo di rispondere ad una semplice interpellanza di richiesta di
informazione.
Mi pare che l'intervento del Consigliere Manganoni ha spaziato
in tutta un'attività direi sottolineando alcuni presunti abusi che
si dovrebbero verificare in sede di quella società.
Mi pare che siano due i problemi, si chiede quali sono stati,
qual è stato il comportamento della Giunta dinanzi ai fini
speculativi manifestati dall'Alpila, il secondo problema chiede
informazioni circa l'auto assegnazione di laute quanto
ingiustificate prebende.
Per quanto riguarda il primo problema ritengo opportuno di dover
fare una riunione per approfondire i dettagli del comportamento di
questo Consiglio di Amministrazione con i rappresentanti di questo
Consiglio regionale.
Voi sapete che la Regione, il Consiglio regionale o la Giunta,
non ricordo esattamente chi, quale organo ha nominato tre membri
come rappresentanti della Regione in sede al Consiglio regionale di
cui due sono Presidenti e Vice Presidente e un terzo
Consigliere.
Mi riservo quindi di voler approfondire questo primo aspetto del
problema con questi tre rappresentanti della Regione.
Per quanto riguarda invece il secondo problema l'assegnazione di
laute quanto ingiustificate prebende credo che il comportamento
della Giunta regionale sia stato un comportamento, per lo meno ha
dimostrato un minimo di serietà in quanto sono stato
preventivamente informato della decisione del Consiglio di
Amministrazione di rivedere le retribuzioni dei membri del
Consiglio di Amministrazione dell'Alpila da un nostro
rappresentante.
E quindi la Giunta ha dato mandato in sede di riunione dei soci
di esprimere il parere contrario a questo aumento di
retribuzione.
Purtroppo la Regione è in minoranza e quindi in suo parere non
ha sortito esito positivo se non in parte minima.
Per quanto riguarda il merito delle retribuzioni questo risponde
al vero e quindi questo, l'interpellanza presentata oggi dal
Consigliere Manganoni mi pare che deve indurci a sorvegliare meglio
e più da vicino l'andamento di questa attività turistica che si sta
svolgendo in un modo un po' prepotente nell'ambito della
Regione.
Montesano (P.S.D.I.)
- Consigliere Manganoni vuole la
replica?
Manganoni
(P.C.I.)
- Volevo solo osservare la
frase molto diplomatica del Presidente dicendo alcuni presunti
abusi.
Io capisco il linguaggio del Presidente, io non ho premesso
presunti, ho detto abusi, ripeto la posizione mia e quella del
Presidente della Giunta...
Sulla questione delle speculazioni vi ho citato da 340 a 380
mila lire al metro quadrato, i condomini, e noi finanziamo quelli,
quando gli speculatori privati del Breuil e di Courmayeur lo
vendono a 250, almeno quelli sono degli speculatori privati.
Qui una Società con la partecipazione finanziaria della Regione,
con partecipazione della Regione nel Consiglio di
Amministrazione.
Qui sta lo scandalo enorme, comunque prebende, l'ho detto e
ripeto e do atto della serietà e della onesta del Dr. Lucat che per
ben quattro volte ha avuto il coraggio da solo, da solo di opporsi
a questo e rappresentava la Giunta.
Dujany
(D.P.)
- Consigliere Manganoni tengo a
precisare che il Dr. Lucat rappresentava l'Amministrazione
regionale quindi apportava la voce della Giunta.
Manganoni
(P.C.I.)
- Nel mio intervento ho detto
Dr. Lucat che rappresentava il Presidente della Giunta, l'ho detto
e lo ribadisco, che rappresentava la Giunta, meglio, quindi io do
atto che questo rappresentante ha ricevuto un mandato dalla Giunta
dalla quale mi felicito, se nonché questo denota che noi in quelle
Società contiamo meno del fante di piche perché è stato il solo ad
opporsi a questo per ben quattro volte ed io ribadisco, mi felicito
di questo fatto, però il famoso diritto di veto di cui si è tanto
parlato qui, quando noi sollevammo le obiezioni e abbiamo detto: ma
guardate che noi siamo in minoranza, quelli faranno quello che
vogliono, non c'è il diritto di veto, è passato tutto malgrado
l'opposizione dei rappresentanti della Regione.
Pertanto io penso che questa situazione sia una questione molto
grave e osservate, io qui mi sono fatto anche portatore
dell'opinione pubblica perché pochi oggi sanno la realtà dei fatti,
ma molti lo sanno già e chiedono, come voi amministratori regionali
vi prestate a queste speculazioni con i soldi nostri, con i soldi
dei valdostani? Avvallate queste speculazioni?
Quindi per me la questione è molto grave, ripeto, ho chiesto se
la Giunta giudicava ancora compatibile la nostra permanenza. Ho
ripetuto che la Giunta dovrà esaminare, non chiedevo oggi la
risposta, però io chiedo che la Giunta entro un termine breve
risponda a questa domanda che io ho posto, cioè se giudica ancora
compatibile la permanenza nostra in detta Società di speculatori,
la Giunta non mi ha risposto oggi, chiedo quando intende
rispondermi, non è che mi risponda il pomeriggio, ma entro un
termine breve, perché è una questione grave, qui ci vanno di mezzo
non solo i finanziamenti, non solo i miliardi, ma il prestigio
dell'Amministrazione che si rende complice di volgarissimi
speculatori.
Montesano (P.S.D.I.)
- Oggetto n. 4.
Dujany
(D.P.)
- Scusatemi, ho già detto che
prenderò contatti con i membri del Consiglio di Amministrazione;
l'Amministrazione regionale ha tre membri che fanno parte di questa
Società e mi pare che la Regione li abbia nominati in quella sede
proprio per verificare quello che succede e per essere i
rappresentanti dell'Ente pubblico; scusatemi, che prenda contatti
con queste persone per vedere quali decisioni si ritengono
opportune di prendere.
