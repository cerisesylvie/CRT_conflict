Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 299 del 17 dicembre 1971 - Resoconto
OGGETTO N. 299/71 - Comunicazioni del Presidente del
Consiglio.
Fosson (U.V.) -
Faccio le comunicazioni, e poi Le do la
parola.
Devo prima di tutto scusare l'assenza del Presidente del
Consiglio e del Presidente della Giunta.
Il Presidente del Consiglio m'ha scritto questa lettera:
"Vice Presidente Fosson, Le comunico che dal giorno 11 al giorno
19 dicembre 1971, compresi, sarò assente dalla Valle d'Aosta per
motivi di famiglia. La prego pertanto di presiedere le adunanze
consiliari del 17 e 18 c.m. e la delego a compiere tutti quegli
adempimenti relativi alla carica di Presidente del Consiglio che si
rendessero necessari durante la mia assenza.
In attesa di un cortese riscontro anche telefonico, Le porgo
i miei migliori saluti.
Il Presidente - Montesano"
.
Ieri, m'ha telefonato il Presidente della Giunta, e ha detto che
se per caso c'erano degli argomenti di particolare importanza che
richiedevano la sua presenza, perché se ce n'erano di importanza
proprio fondamentale, di farglielo sapere oggi, che lui sarebbe
potuto venire ad Aosta nella seduta e rinviare eventualmente quegli
oggetti alla seduta di domani.
Devo dare comunicazione anche al Consiglio di due lettere
pervenute al Presidente di ringraziamento sia della famiglia
Berthet, sia della famiglia Fresia, quella del Senatore Berthet:
"Egregio Signor Presidente, A lei Signor Presidente, all'Ufficio
della Presidenza, ai Capi Gruppo e a tutti i Consiglieri esprimiamo
commossi nostri sentimenti di riconoscenza per le manifestazioni di
cordoglio con le quali avete portato il vostro ultimo saluto, al
nostro indimenticabile scomparso, con stima porgiamo deferenti
ossequi - Lina Berthet e Famiglia".
"Caro Professore, La ringrazio molto commossa per le nobili
espressioni di elogio e di rimpianto al mio defunto marito nella
sua bellissima commemorazione al Consiglio Valle; a nome anche
della mia famiglia, voglia gradire, unitamente ai Signori
Consiglieri l'espressione della nostra riconoscenza - Silvia
Fresia".
Come comunicazioni, io non ho altro da dire.
Ha chiesto la parola il Consigliere Pedrini, può parlare.
