Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 383 del 28 febbraio 1984 - Resoconto
OGGETTO N. 383/VIII - CREAZIONE DI UN GRUPPO DI LAVORO PER I
PROBLEMI RELATIVI ALLA GESTIONE E RISTRUTTURAZIONE DEL QUARTIERE
COGNE DI AOSTA. APPROVAZIONE DI ORDINE DEL GIORNO.
PRESIDENTE
: Do lettura dell'ordine del giorno presentato
dal Consigliere Riccarand e testé iscritto in via d'urgenza
all'ordine del giorno dell'adunanza:
ORDINE DEL GIORNO
IL CONSIGLIO REGIONALE
SOTTOLINEATO
il rilevante intervento finanziario della
Regione per l'acquisizione pubblica del Quartiere Cogne di
Aosta;
CONSIDERATA la complessità degli adempimenti conseguiti alla
applicazione della legge e, nello stesso tempo, di trovare uno
strumento di proficua collaborazione con il Comune di Aosta:
DELIBERA
1) di proporre al Consiglio comunale di Aosta la creazione di un
gruppo di lavoro di 9 persone così composto: 3 Consiglieri
regionali (di cui uno designato dalla minoranza); 1 funzionario
regionale esperto in problemi dell'edilizia abitativa; 3
Consiglieri comunali di Aosta (di cui uno designato dalla
minoranza); 1 funzionario del Comune di Aosta esperto in problemi
dell'edilizia abitativa; il Sindaco della Città, con funzione di
Presidente.
2) Tale gruppo avrà compiti di coordinamento fra Regione e
Comune per quanto concerne i problemi relativi alla gestione e
ristrutturazione del Quartiere e svolgerà funzioni di consulenza
nei confronti degli organi del Consiglio comunale di Aosta e del
Consiglio regionale;
3) di procedere alla designazione dei propri rappresentanti nel
citato gruppo di lavoro appena perverrà una risposta positiva dal
Consiglio comunale di Aosta;
4) di dare mandato al Presidente del Consiglio di trasmettere il
presente ordine del giorno al Sindaco di Aosta.
PRESIDENTE
: Se nessuno chiede la parola pongo in
votazione l'ordine del giorno.
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
