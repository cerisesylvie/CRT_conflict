Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1442 del 3 luglio 1985 - Resoconto
OGGETTO N. 1442/VIII - TRASFERIMENTO ALLA REGIONE ED
UTILIZZAZIONE DEL FORTE DI BARD. (Interpellanza)
PRESIDENTE
: Do lettura dell'interpellanza presentata dai
Consiglieri Viberti e Tonino:
INTERPELLANZA
RICORDATA
la mozione approvata all'unanimità dal
Consiglio regionale in data 29 novembre 1984 con cui si impegnava
l'Assessore regionale al Turismo, Urbanistica e Beni Culturali
a:
1) riferire, entro 30 giorni, alla II Commissione consiliare
permanente sulla situazione ed evoluzione delle trattative per il
passaggio del Forte di Bard dal demanio dello Stato alla Regione
Valle d'Aosta;
2) illustrare, entro 90 giorni, alla II Commissione i criteri
con cui bandire un concorso internazionale di idee per
l'utilizzazione del Forte;
RILEVATO
che, a sette mesi di distanza, non si sono
registrati progressi significativi per il passaggio di proprietà e
non sono stati ancora definiti i criteri per il concorso di
idee;
i sottoscritti Consiglieri regionali
INTERPELLANO
l'Assessore regionale al Turismo, Urbanistica e Beni
Culturali per sapere:
1) quali sono gli ostacoli che hanno finora impedito l'auspicato
passaggio di proprietà del Forte di Bard dal demanio dello Stato
alla Regione Valle d'Aosta;
2) a che punto è l'elaborazione dei criteri per il concorso
internazionale di idee sull'utilizzazione del Forte.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Questa interpellanza fa riferimento ad
una mozione che è stata approvata da molti mesi, anzi addirittura
nello scorso anno, e che impegnava l'Assessore Borbey a riferire
entro 30 giorni alla II Commissione consiliare permanente sulla
situazione ed evoluzione delle trattative e sul passaggio di
proprietà dal Demanio all'Amministrazione regionale del Forte di
Bard ed impegnava l'Assessore ad illustrare, entro 90 giorni, con
quali criteri si intendesse bandire un concorso internazionale di
idee per l'utilizzo di questa struttura dalle dimensioni non
indifferenti e che potrebbe contribuire a valorizzare in modo
interessante il nostro territorio ed il nostro patrimonio a fini
turistici.
La mozione risale al 29 novembre del 1984, sono ormai passati
sette mesi, ma non si è visto alcun progresso ed i problemi
restano. Per quanto è di mia conoscenza non mi risulta che
l'Assessore abbia detto nulla di particolare sul passaggio di
proprietà ed il concorso di idee è rimasto nel campo delle
ipotesi.
Nel frattempo le condizioni della copertura del Forte di Bard
sono peggio rate e ogni volta che piove si creano nuovi danni. Non
si può certo parlare di lavori di conservazione in riferimento agli
interventi fatti in questi ultimissimi giorni per rendere fattibile
ed agibile la mostra che è in corso di svolgimento nel Forte, anche
se si tratta sempre di una iniziativa valida e che va nella
direzione del riutilizzo
delle strutture del Forte. Tuttavia se continuiamo di questo
passo non so se l'anno prossimo potrà essere ripetuta una
iniziativa del genere, a parte naturalmente il fatto che occorre
presentare le necessarie richieste insieme agli altri adempimenti
burocratici indispensabili per utilizzare il Forte.
Se l'edificio fosse di nostra proprietà le difficoltà
diminuirebbero, anzi avremmo a nostra disposizione un enorme
patrimonio edilizio proprio all'ingresso della nostra Regione, per
presentarci con un impatto non indifferente al turista che arriva
dalla pianura. Il Forte, rimesso in sesto e con una opportuna
azione pubblicitaria, potrebbe essere considerato la porta
d'ingresso della nostra Regione.
Sappiamo che da oltre un anno giacciono inutilizzati a Torino,
non certo per colpa nostra, 700 milioni stanziati dallo Stato e
credo che anche noi abbia mo stanziato un miliardo per iniziare i
lavori di ristrutturazione del Forte, però, almeno che io sappia,
questi lavori non sono ancora iniziati. Notevoli sono quindi le
nostre preoccupazioni per questa struttura che, oltre al valore
storico, può assumere un importante valore come struttura turistica
e utilizzabile anche a fini culturali, come è stato fatto ora con
questa mostra.
Aspettiamo pertanto la risposta del l'Assessore per dare una
valutazione diversa su quanto è stato fatto finora.
PRESIDENTE
: Ha chiesto la parola l'Assessore ai Lavori
Pubblici Borbey; ne ha facoltà.
BORBEY (D.C.):
Ribadisco ancora quanto ho già riferito
alla seconda Commissione e cioè che il passaggio di proprietà del
Forte di Bard dal Demanio Civile dello Stato alla Regione, benché
non ci siano impedimenti di natura politica e ci sia il parere
favorevole del Ministero dei Beni Culturali (richiesto dal
Ministero delle Finanze) ed il parere favorevole del Ministero
delle Finanze, purtroppo si sta allungando proprio sotto l'aspetto
burocratico. Il funzionario che segue la pratica, il dott. Ruiu, mi
ha riferito che aspetta almeno l'appalto del Ministero dei Lavori
Pubblici che ha delegato, giustamente, il Provveditorato alle Opere
Pubbliche di Torino prima di procedere al completamento della
documentazione definitiva per il trasferimento della proprietà. La
sua preoccupazione è determinata dal fatto che lo Stato possa
intervenire su un immobile che non è più di sua proprietà.
Vengo ora al problema dell'appalto. Il ministero dei Lavori
Pubblici, sempre dietro sollecitazione del Ministro dei Beni
Culturali, Gullotti, aveva stanziato 700 milioni che ora sono un
miliardo e 200 milioni ed i progettisti invieranno il progetto
esecutivo per l'appalto il 15 luglio (questa è una data certa
perché ho avuto una riunione solo dodici giorni fa). C'è anche il
benestare del nostro Sovrintendente (perché il progetto esecutivo
del tetto è stato concordato in fase di progettazione con il
Sovrintendente) con il qua le ho fatto due sopralluoghi insieme
anche ai progettisti ed ai responsabili del Provveditorato alle
Opere Pubbliche. Il primo appalto sarà quindi di un miliardo e 200
milioni come stralcio. L'iter dovrebbe essere di circa un mese e
mezzo, stando sempre a quanto mi ha riferito il dirigente del
Provveditorato alle Opere Pubbliche e quindi non solo
ottimisticamente ma realisticamente si può prevedere che entro la
fine di settembre dovrebbero iniziare i lavori.
Noi non vogliamo appaltare il miliardo che abbiamo messo in
preventivo ed aspettiamo che prima venga utilizzato quanto
stanziato da parte del Provveditorato alle Opere Pubbliche.
Esperito questo appalto, vorremmo vedere se i prezzi sono congrui e
se l'impresa darà un sicuro affidamento; in questo caso ci potremmo
anche agganciare all'appalto del Provveditorato, perché sarebbe
piuttosto delicato dover impostare l'intervento utilizzando due
imprese diverse.
Per quanto concerne invece l'elaborazione del concorso
internazionale di idee la Giunta regionale ha incaricato tre
professori universitari, con il coordinamento del prof. Ceccarelli,
Preside della Facoltà di Architettura dell'Università di Venezia e
che già nel 1967 o 1976 aveva già fatto uno studio economico e
territoriale sulla nostra Regione per incarico dell'Amministrazione
regionale, di studiare il problema e con essi abbiamo già avuto una
prima riunione. Questi tre esperti saranno in Valle d'Aosta per
quattro giorni consecutivi ed hanno l'incarico di studiare anche le
varie forme di utilizzo e sviluppo dei domaines skiables, dei quali
abbiamo anche i progetti esecutivi degli impianti, ma in modo parti
colare questi esperti prepareranno anche i bandi di concorso del
Forte di Bard e della copertura dell'area archeologica di St.
Martin de Corleans.
Questo è quanto posso dire e ritengo che le bozze, che mi
impegno fin d'ora di portare a conoscenza della Commissione
competente, potrebbero essere più o meno pronte entro il mese di
settembre.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Intervengo solo per esprimere la nostra
parziale soddisfazione per le risposte dell'Assessore.
Per quanto riguarda invece il passaggio di proprietà del forte
di Bard è davvero incredibile che trascorrano i mesi senza che si
riesca a capire quali siano le vere ragioni che ne impediscono il
trasferimento. Ci auguriamo che dopo l'appalto del primo miliardo e
200 milioni di lire questo trasferimento sia possibile.
Per quanto riguarda invece il concorso di idee noi riteniamo
interessante l'incarico ai tre professori universitari di preparare
lo schema del bando, ma chiediamo di discutere qui in Consiglio
sugli indirizzi da proporre per questo bando e per questo concorso
di idee. Infatti è impensabile ragionare sul Forte di Bard senza
considerare i possibili riflessi che il riutilizzo di quella
struttura può avere sul Borgo di Bard, sull'occupazione in quella
zona e sulla stessa offerta turistica della Regione nel suo
complesso.
Credo pertanto che sia opportuno avere dagli esperti gli
indirizzi e le idee, ma anche poter discutere in loco, perché si
tratta pur sempre di scelte politiche rilevanti, e soprattutto
coinvolgere la Comunità di Bard che, pur essendo piccola, ha sempre
dimostrato grande attenzione verso questo problema.
Questi sono i suggerimenti che diamo all'Assessore, con
l'augurio che i tempi siano abbastanza ristretti.
