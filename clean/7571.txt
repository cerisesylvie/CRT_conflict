Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2519 del 14 gennaio 1987 - Resoconto
OGGETTO N. 2519/VIII - COPERTURA DEL POSTO DI RESPONSABILE
DELL'UNITÀ OPERATIVA MICROBIOLOGICA PRESSO L'U.S.L..
-
(Interrogazione con risposta scritta)
PRESIDENTE:
Do lettura dell'interrogazione con risposta
scritta in oggetto presentata dal Consigliere Aloisi:
INTERROGAZIONE CON RISPOSTA SCRITTA
In riferimento alla risposta ad una interrogazione, ricevuta
in data 18.8.1986 sulla necessità di un piano annuale per
l'assunzione in deroga "dei responsabili di Unità Operative
dell'U.S.L. della Valle d'Aosta", veniva precisato che la legge
finanziaria 86, così come la precedente, ha disposto il blocco
delle assunzioni ma non quelle delle procedure concorsuali.
Ciò premesso, il sottoscritto Consigliere regionale del
MSI-DN
INTERROGA
l'Assessore alla Sanità ed Assistenza Sociale per conoscere
le motivazioni per cui l'U.S.L., non ha tuttora richiesto la
procedura concorsuale per una Unità Operativa, come quella
microbiologica, affidata da circa due anni ad un sanitario che non
solo riveste la posizione apicale ma che risulta tuttora sprovvisto
dell'idonea specializzazione.
Si vorrebbe inoltre assicurazione che l'intendimento non sia
quello di lasciare trascorrere il tempo necessario e che il
suddetto sanitario maturi i titoli di studio e di
anzianità.
PRESIDENTE:
All'interrogazione con risposta scritta
presentata dal Consigliere Aloisi, è stata data risposta con
lettera n. 1552 in data 18 dicembre 1986.
