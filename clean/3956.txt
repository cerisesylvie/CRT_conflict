Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 229 del 13 maggio 1981 - Resoconto
OGGETTO N. 229/81 - SOSTITUZIONE DEI CONSIGLIERI TONINO ALDER E
COUT ENZO IN SENO ALLE COMMISSIONI CONSILIARI PERMANENTI PER GLI
AFFARI GENERALI, FINANZE, PROGRAMMAZIONE, DECENTRAMENTO E
PARTECIPAZIONE E PER LO SVILUPPO ECONOMICO.
Presidente
- Dò lettura dell'allegato all'oggetto n.
22.
Con lettera in data 29 aprile 1981 il Consigliere Tonino Alder
ha rassegnato le dimissioni da membro della I^ Commissione
consiliare permanente per gli Affari Generali, Finanze,
Programmazione, Decentramento e Partecipazione.
Con lettera in data 29 aprile 1981 il Consigliere Cout Enzo ha
rassegnato le dimissioni da membro della III^ Commissione
consiliare permanente per lo Sviluppo Economico.
Si propone di prendere atto delle dimissioni di cui sopra e di
procedere alla loro sostituzione.
Presidente
- La relazione del Presidente del Consiglio
sarà brevissima. Vi è una relazione scritta, ci sono le lettere di
dimissioni dei Consiglieri Tonino e Cout. Ci sono anche le proposte
di sostituzione di questi nostri due Colleghi, nelle rispettive
Commissioni, proprio per un assestamento, come viene detto, interno
e l'utilizzazione dei componenti del Gruppo Consiliare
comunista.
È aperta la discussione sull'oggetto n. 22.
Nessuno chiede la parola? Allora faccio presente che devo
mettere in approvazione, se nessuno chiede la parola,
separatamente, per alzata di mano, la presa d'atto delle due
dimissioni e poi, con votazione segreta, la sostituzione dei
dimissionari.
La Presidenza ha ritenuto di favorire la votazione segreta
predisponendo una scheda sola, quindi facendo fare ai Consiglieri
una sola votazione segreta, suddividendo in due righe per il
nominativo del sostituto:
I^ Commissione e III^ Commissione.
In questo modo si vota una volta sola ed anche gli scrutatori
possono fare molto più in fretta. Per questa votazione, in quanto i
Consiglieri rappresentavano quello che allora era la votazione di
minoranza, non è richiesta la maggioranza dei Consiglieri votanti
per essere eletti nella Commissione.
Nessuno chiede la parola, per cui metto in approvazione la presa
d'atto delle dimissioni del Consigliere Tonino dalla Commissione
Affari Generali, Finanze, Programmazione, Decentramento.
Chi è d'accordo è pregato di alzare una mano.
Chi è contrario? Chi si astiene?
Esito della votazione:
Presenti: 30
Favorevoli: 30
Approvato all'unanimità.
Il Consiglio approva la presa d'atto delle dimissioni del
Consigliere Tonino dalla I^ Commissione.
III^ Commissione: le dimissioni sono del Consigliere Cout.
Chi è d'accordo è pregato di alzare una mano.
Chi è contrario? Chi si astiene?
Esito della votazione:
Presenti: 28
Votanti: 28
Favorevoli: 28
Approvato all'unanimità.
Il Consiglio prende atto delle dimissioni del Consigliere Cout
della III^ Commissione.
Come avete visto dalle lettere di dimissioni, le proposte sono
quelle di nominare nella I^ Commissione, il Consigliere Mafrica e
nella III^ Commissione il Consigliere Tonino.
La Presidenza chiede al Consiglio se esistono opposizioni per la
votazione al posto. Non c'è nessuno che è contrario? Allora
possiamo distribuire le schede. Sulle schede troverete due righe:
sulla prima c'è scritto I^ Commissione; sulla seconda riga c'è
scritto III^ Commissione.
La parola al Presidente della Giunta. Ne ha facoltà.
Andrione (UV)
- Per rispettare la prassi che abbiamo
instaurata da tempo, la maggioranza su questa votazione si astiene,
è sufficiente la votazione delle minoranze.
Presidente
- Vi prego di rimanere in aula per assicurare
il numero legale, dichiarando l'astensione al momento della
chiamata. Proclamo l'esito della votazione concernente l'allegato
n. 22:
1^ votazione: nomina del sostituto del Consigliere Tonino della
I^ Commissione:
Esito della votazione:
Presenti: 26
Votanti: 12
Astenuti: 14
Hanno riportato voti per la I^ Commissione:
Mafrica Demetrio: 12
Mafrica Demetrio viene eletto nella I^ Commissione.
III^ Commissione: sostituzione del Consigliere Cout.
Esito della votazione:
Presenti: 26
Votanti: 12
Astenuti: 14
Hanno riportato voti per la III^ Commissione:
Tonino Alder: 12
Per conseguenza con 12 voti su 26 presenti, 14 astensioni e 12
voti espressi, il Consigliere Tonino Alder viene eletto nella III^
Commissione.
Passiamo quindi alla trattazione dell'oggetto n. 23.
