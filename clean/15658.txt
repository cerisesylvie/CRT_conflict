Classificazione
ASSISTENZA SOCIALE


Resoconto integrale del dibattito dell'aula
Oggetto del Consiglio n. 1961 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1961/X Approvazione di una nuova bozza di convenzione
da stipulare con la Casa di riposo "J.B. Festaz", di Aosta, per
l'anno 1996, ai sensi e per gli effetti della legge regionale 19
agosto 1992, n. 41.
Deliberazione Il Consiglio
Richiamata la legge regionale 19 agosto 1992, n. 41 recante:
"Interventi finanziari della Regione per case di riposo
convenzionate per anziani ed inabili";
Richiamato l'accordo preliminare tra la Regione e
l'Amministrazione della Casa di Riposo "J. B. Festaz" in data 15
ottobre 1986 - Rep. 7790, per la regolamentazione dei rapporti
patrimoniali e per la gestione della casa di riposo;
Richiamata la deliberazione del Consiglio regionale n. 478/X in
data 9 febbraio 1994 con la quale è stata approvata una bozza di
convenzione da stipulare con la Casa di Riposo "J. B. Festaz" di
Aosta, ai sensi e per gli effetti della legge regionale sopracitata
per il triennio 1993/95;
Considerato che la Casa di Riposo in questione, per il rinnovo
della Convenzione per l'anno 1996, ha inviato il bilancio
preventivo, la relazione al bilancio per l'anno stesso e la
relazione per il triennio 1996/98;
Visto il parere favorevole di legittimità rilasciato dal
Dirigente del Servizio Affari Generali, Assistenza e Servizi
Sociali dell'Assessorato alla Sanità ed Assistenza Sociale, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1,
lettera e) - e 59 - comma 2 - della legge regionale n. 45/1995,
sulla presente deliberazione;
Delibera
1) di approvare la sottoriportata bozza di convenzione da
stipulare con la Casa di Riposo "J. B. Festaz" di Aosta per l'anno
1996;
2) di dare atto che la spesa complessiva presunta derivante
dall'applicazione della suddetta convenzione per l'anno 1996
ammonta a L. 1.822.450.000;
3) di approvare ed impegnare la spesa di L. 1.822.450.000
(unmiliardottocentoventiduemilioniquattrocentocinquantamila) con
imputazione al Capitolo 61700 del bilancio di previsione della
Regione per l'anno 1996 "Contributi nelle spese di gestione di case
di riposo convenzionate per anziani ed inabili" che presenta la
necessaria disponibilità (richiesta n. 1587);
4) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
5) di demandare all'Assessore alla Sanità ed Assistenza Sociale
la sottoscrizione della convenzione;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Bozza di convenzione
(...Omissis...)
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 30
Il Consiglio approva all'unanimità
