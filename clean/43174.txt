Classificazione
INFORMAZIONE
Radiotelecomunicazioni



Oggetto del Consiglio n. 602 del 26 maggio 2021 - Resoconto
OGGETTO N. 602/XVI - Interrogazione: "Variazioni di velocità
media del 4G sul territorio regionale".
Bertin (Presidente) -
Punto n. 13. Per la risposta, ha
chiesto la parola l'assessore Marzi, ne ha facoltà.
Marzi (AV-SA) -
L'Amministrazione regionale non ha e non
può avere funzioni di monitoraggio sulle prestazioni delle reti di
comunicazione anche se operative sul proprio territorio. Ogni
operatore economico che opera in tale ambito è sempre molto
riservato sulle caratteristiche tecniche della propria
infrastruttura e ancor più sulle prestazioni erogate. Le possibili
variazioni prestazionali di norma derivano dalla quantità di utenza
che opera contemporaneamente sulla stessa infrastruttura andando a
saturare la capacità di trasporto radio disponibile. Di fatto tutti
gli operatori di telecomunicazioni prediligono per questo motivo il
rilegamento delle postazioni 4G con la fibra ottica per non avere
criticità nel trasporto dei dati e per poter sfruttare al massimo
lo spettro radio disponibile per la rete di accesso, come già
abbiamo avuto modo di comunicare nell'iniziativa dello scorso mese
di gennaio. L'infrastruttura è a disposizione, quella relativa alla
fibra, di tutti gli operatori di telecomunicazione per l'erogazione
dei servizi di connettività in banda ultra larga, la cui
implementazione, con la rete di accesso, rimane a discrezione degli
operatori stessi per il rilascio dei servizi all'utenza finale. In
tal senso sono ripartiti investimenti cospicui da parte dei
principali operatori di telecomunicazioni sul territorio valdostano
che effettuano l'investimento sulla dorsale sino al
cabinet
di proprietà regionale, sfruttando quindi l'investimento regionale
svolto negli ultimi anni. Avremo modo di evidenziare l'incrementare
dei dati in tal senso rispondendo all'iniziativa n. 43 del gruppo
di cui fa parte.
In via più generale, riguardo alla sua considerazione circa
l'importanza di avere una copertura
Internet
su tutto il
territorio valdostano, ricordo che, grazie alla sua rete di
proprietà, la Valle d'Aosta può conseguire la diffusione di una
rete pubblica in fibra ottica su tutto il suo territorio ed è
possibile la navigazione
web
in tutti i settantaquattro
comuni della Valle d'Aosta.
Questo elemento è di diretto controllo dell'Amministrazione
regionale e, anche vista la sensibilità che lei dimostra nelle
iniziative che porta in essere sulla territorialità e su un
approccio
bottom up
che è consono a quello che è il modello
che la Valle d'Aosta si vuole dare e che, tra l'altro, anche la sua
conformazione obbliga, rappresenta un tema meritevole di
un'attenzione particolarissima.
Nel corso degli anni si è sicuramente dimostrato che
l'investimento sulla fibra, sul BB VdA, che oggi a tutti gli
effetti può ancora rappresentare delle criticità di natura
sicuramente tecnica sulle quali tutti si stanno impegnando, i
Governi precedenti e anche quello attuale, oltre ad avere delle
peculiarità appunto di natura tecnica, è anche da interpretare come
un modello che parte dalle caratteristiche sia del nostro
territorio, ma anche nel concepire un giusto rapporto che ci deve
essere a livello di territorialità andando quindi a dare la
possibilità - fondamentalmente copiando una spina dorsale presente
sul territorio valdostano e pertanto cercando il più possibile di
intervenire rispetto a quelli che potrebbero essere dei modelli
invece di applicazione e di sviluppo che gli operatori di
telecomunicazioni invece probabilmente avrebbero solo in termini di
reddito, reddituali - avendo voluto investire dal più grande al più
piccolo dei comuni valdostani, di poter essere raggiunti dalla
spina dorsale, dall'innervamento che la fibra permette di
raggiungere arrivando poi anche a livello simbolico, lo possiamo
dire, alla piazza del Comune stesso. Si tratta di un tentativo che
sicuramente nei prossimi anni sarà da compiere per fare in modo che
tutti siano posti nella stessa condizione. Questo è
l'
incipit
, l'
alpha
, con il quale si è ragionato nel
momento in cui si è deciso di fare quel tipo di investimento.
Sicuramente oggi ci sono tutta una serie di aspetti che scontano
aspetti di natura sia legale che economica sull'ultimo miglio, il
famoso ultimo miglio. Avrò modo poi di dimostrare che, in realtà,
anche in tal senso si stanno facendo tanti lavori e ovviamente li
si stanno facendo tutti quanti assieme; però questi lavori non
erano possibili se non si fosse partiti dal principio che
l'abitante nel territorio più lontano dal "centro" - e sto facendo
anche qui simbologismo - deve essere messo nelle stesse condizioni
di vivere quel territorio, di lavorare in quel territorio e di
tutelare quel territorio così come l'abitante che viveva in Piazza
Chanoux. Questa è l'idea di fondo che si sta cercando di portare
avanti, ma che parte da un investimento che questa Regione ha
deciso di fare nel corso degli anni, cioè fondamentalmente essere
proprietaria della fibra che poi permette agli operatori di potersi
innestare.
Presidente -
Per la replica, ha chiesto la parola il
consigliere Lavy, ne ha facoltà.
Lavy (LEGA VDA) -
Grazie Assessore per la risposta.
Sicuramente condividiamo la stessa visione. Su questo tema, come ha
ben ricordato, ho già portato altri tipi di iniziative, in questo
caso mi sono voluto concentrare essenzialmente sulla questione del
4G semplicemente perché ho avuto diverse segnalazioni del fatto che
la velocità media, proprio di connessione del 4G, sia calata, so
che ovviamente gli operatori non hanno tutto l'interesse a rivelare
certi dati semplicemente perché adesso è un momento abbastanza che
potremmo definire anche epocale perché con il passaggio del 5G, non
me ne si voglia, ma certi operatori magari ci giocano anche sul
fatto di abbassare la velocità del 4G per avere una maggiore
conversione anche per quanto riguarda proprio l'utenza nel
passaggio del 5G.
Me l'aspettavo la sua risposta sul fatto di dire che non c'è,
diciamo, la disponibilità da parte di questo operatore di
condividere dei dati, perché giustamente, se venisse fuori che c'è
una sorta di condizionamento della velocità con 4G per ovviamente
far sì che il 5G abbia una visione diversa e ci sia una conversione
verso il 5G maggiore, non ci si farebbe una bellissima figura,
quindi so benissimo che su tanti punti di vista su questo tema la
pensiamo alla stessa maniera, ha giustamente fatto anche la sua
digressione per quanto riguarda proprio la questione dell'ultimo
miglio, della fibra, sono totalmente d'accordo perché sono convinto
che questo sia uno dei presupposti fondamentali per mantenere le
persone in montagna.
