Classificazione
ASSISTENZA SANITARIA E OSPEDALIERA
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 99 del 25 settembre 2013 - Resoconto
OGGETTO N. 99/XIV - Interrogazione: "Conferimento di
incarichi di consulenza in materia di radioterapia oncologica da
parte dell'Azienda USL della Valle d'Aosta".
Président -
La parole, pour la réponse, à l'Assesseur
Fosson.
Fosson (UV)
- Grazie Président.
Cercherò, con alcune note, di semplificare questa che non è una
situazione semplice, su cui bisognerà ritornare, per cui ci
vorrebbe molto tempo per spiegare i vari passaggi. Credo che alla
base di questa interrogazione ci stia proprio il problema del
funzionamento del Dipartimento di radioterapia del nostro ospedale,
che è un dipartimento interregionale; ecco, questa è una realtà un
po' particolare, nel senso che questo dipartimento debba funzionare
con degli operatori che vengono da un'altra regione.
Il centro di radioterapia nasce e il Consigliere lo sa
benissimo, anni fa, quando ci facemmo carico di non mandare più
malati oncologici, a fare una radioterapia a Torino, con pullmini e
viaggi terribili; ecco, forse noi abbiamo, con grande desiderio, un
po' aperto questa strada che era una strada nuova. In particolare,
qui c'è un periodo di passaggio non solo organizzativo, ma anche di
rapporti con la radioterapia piemontese, nel senso che avevamo due
tipi di consulenze: un tipo di consulenza storico con la
radioterapia di Ivrea, retta una volta dal professor Cugini e poi
dalla dottoressa Ozzello, per cui l'équipe di radioterapia di Ivrea
veniva a fare le consulenze ad Aosta; e noi c'è il responsabile
della fisica clinica, il dottor Tofani, che studia le radiazioni,
eccetera. Dico che non si può aprire un servizio di radioterapia
senza avere un dirigente specifico che sia responsabile in
radioterapia oncologica, che non c'è in servizio in questo momento
all'ospedale di Aosta. Tra l'altro, questa consulenza con Ivrea
permetteva - lei avrà sicuramente letto le delibere - una
bidirezionalità, nel senso che loro venivano a fare la radioterapia
da noi e noi andavamo giù a fare degli interventi di radiologia
interventistica, eccetera. Poi però, nel tempo, noi siamo andati
molto poco, e loro sono venuti di più, ecco, è questa la
problematica.
La delibera a cui Lei si riferisce è di fatto un rinnovo,
praticamente, perché la dottoressa Ozzello è andata in pensione, e
allora, al posto della dottoressa Ozzello, si è trovato questo
primario della Città degli studi di Torino, il dottor Riccardi, su
cui - mi permetta - nessuno può fare obiezioni sul suo curriculum
professionale, nel senso che è responsabile della radioterapia
della Città degli studi, è direttore della scuola di
specializzazione in radioterapia di Ivrea, cioè... una persona che
pur non venendo ad Aosta però ha la responsabilità
tecnico-scientifica sulla parte oncologica e la retribuzione è
prevista proprio per questo.
Io direi che adesso, soprattutto - e forse poi ci torneremo su
questo - è proprio in discussione il funzionamento della nostra
radioterapia, tanto più che la Regione ha fatto un investimento
scientificamente innovativo, quello di comprare una tomoterapia,
eccetera, per cui i flussi dal Piemonte dovrebbero essere molto più
elevati. Per questo bisognerà tornarci per dare un servizio
migliore ai valdostani, ma soprattutto bisognerà tornarci per
stabilire dei rapporti politici col Piemonte, degli accordi
interregionali ben specifici, per cui ci sia un passaggio di
malati, ecco, tanto più che noi abbiamo un macchinario che loro non
hanno! Su questo io lavorerò sia quando saremo convocati a Roma con
gli Assessori regionali, in particolare con l'Assessore regionale
del Piemonte con cui cercheremo di nuovo di stabilire dei rapporti
funzionali, pensando al bacino del Canavese.
La settimana prossima incontrerò il professor Riccardi. Io penso
si debba mantenere mantenere una radioterapia, un servizio, con
l'intento di ottimizzarla per le cose che ho detto, sperando che il
Piemonte voglia comunque dialogare con noi, perché questo è alla
base di questo funzionamento. Grazie.
Presidente
- Grazie. Per la replica, la parola alla
collega Fontana.
Fontana (PD-SIN.VDA)
- Grazie all'Assessore per i
dettagli che mi ha fornito. Io non voglio entrare nel merito di una
questione così delicata, perché effettivamente è molto complessa ed
è una situazione che effettivamente va migliorata.
Faccio una riflessione su quello che diceva lei: noi abbiamo le
attrezzature e ci manca un direttore. Spendiamo una marea di soldi
per la sanità, non vedo chi ci vieta di avere un direttore in Valle
d'Aosta, in Valle d'Aosta, con tutti i soldi che spendiamo, si
lavora per avere...di dare, questo sarebbe un servizio di
eccellenza, perché se abbiamo le strutture, poi dobbiamo sempre
dipendere dagli altri; mi sembra che non diamo un servizio di
eccellenza!
Ma il mio obiettivo era un altro, quello della mia
interrogazione erano i costi. La convenzione di prima ho visto che
costava molto meno, venivano...ho fatto, così, un calcolo: sui 100
euro all'ora. La convenzione che è stata fatta adesso costa 500
mila euro all'anno per un totale di 96 ore, sarebbero 2 ore alla
settimana...500 mila euro allora, ma voi...io non so, è possibile
che non abbiamo altre persone? Io non metto in dubbio il
professore, non lo conosco, non mi permetto di giudicare
sicuramente, non è questo il mio obiettivo. A livello nazionale ho
fatto una ricerca: sono al massimo 180 euro all'ora! Io mi chiedo:
con 50 mila euro all'anno, per 2 ore alla settimana, ma che
servizio abbiamo? Me lo dovete spiegare voi! La convenzione di
prima, la 1018, dava molte più ore, dava molti più servizi, erano
più presenti. Io non li conosco...non è che voglio fare il tifo per
l'uno o per l'altro, però mi chiedo: siamo in un momento di crisi,
la sanità è in crisi, dobbiamo fare dei tagli e noi andiamo a dare
consulenze di questa portata qua? Ma veramente io non capisco più
niente! E poi vogliamo che i cittadini capiscano qualcosa? Ma o la
finiamo, veramente, e cerchiamo...questo non vuol dire che io non
voglio dare servizi di eccellenza ai malati, ci mancherebbe altro!
Per noi il primo obiettivo deve essere il malato! È ora di finirla
che vengano prima le altre cose! Dobbiamo cominciare a mettere al
centro dell'attenzione il cittadino, e poi vengono le altre cose!
Mi sembra veramente un'esagerazione, Assessore. Non voglio fare la
colpa a nessuno, però rifletteteci un attimo e vedete! Non la trovo
giusta!
Mi auguro che in futuro si rifletta su questo, si faccia
veramente una riflessione per vedere come risolvere questa
problematica, perché è inutile che andiamo sempre ad investire
soldi, soldi, soldi, e poi non abbiamo i servizi. E questo è il
risultato? Ma sì, veramente, guardi...lasciamo giudicare ai
cittadini, e vedrà che giudizio danno su queste delibere!
Grazie.
Président
- Point 11 à l'ordre du jour.
