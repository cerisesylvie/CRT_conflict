Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2591 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2591/X Concessione ai sensi della legge regionale
31/1992, di un contributo di lire 10.000.000 all'Associazione
Triangle de l'Amitié nelle spese previste per l'organizzazione del
V° raduno regionale denominato "Gran Criterium Ferrari Club
Italia", valido per il campionato italiano dei raduni Ferrari, in
programma in Valle d'Aosta il 12 e 13 luglio 1997. Approvazione ed
impegno di spesa.
Deliberazione Il Consiglio
Premesso che:
L'Associazione Triangle de l'Amitié di Aosta ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione del V° raduno regionale denominato "Gran Criterium
Ferrari Club Italia", valido per il Campionato italiano dei raduni
Ferrari, in programma in Valle d'Aosta il 12 e 13 luglio 1997;
La manifestazione, alla quale è prevista la partecipazione di
circa 60 vetture provenienti da diverse regioni italiane inizierà
con la gara St.Vincent/Aosta, al termine della quale è prevista una
sosta in piazza Chanoux per consentire agli appassionati di
ammirare le vetture, e seguirà con la gara Aosta/Gran St.
Bernardo/St. Vincent;
Alla richiesta sopra specificata è stato allegato il preventivo
di spesa che ammonta a complessive Lire 22.300.000, così
dettagliate:
- assicurazione manifestazione Lire 5.000.000
- cronometraggio e classifiche Lire 1.800.000
- tipografia per stampati vari Lire 4.500.000
- premi Lire 1.000.000
- ospitalità: personale Ferrari, hôstess, Video-
gruppo e cronometristi Lire 10.000.000
=============
TOTALE Lire 22.300.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta dell'Associazione
Triangle de l'Amitié mediante la concessione di un contributo
massimo di lire 10.000.000, pari al 45 percento circa delle spese
preventivate per l'organizzazione e lo svolgimento dell'iniziativa
in questione;
Si fa presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
10.000.000 (diecimilioni) a favore dell'Associazione Triangle de
l'Amitié, con sede in Aosta, P.I. 00546900077, e comunque in
percentuale non superiore al 45 percento delle spese effettivamente
sostenute e regolarmente giustificate per l'organizzazione e lo
svolgimento del V° raduno regionale denominato "Gran Criterium
Ferrari Club Italia", valido per il Campionato italiano dei raduni
Ferrari, in programma in Valle d'Aosta (St. Vincent/Aosta/Gran
S.Bernardo) il 12 e 13 luglio 1997;
2) di approvare e di impegnare la spesa di lire 10.000.000
(diecimilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 1659, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, a manifestazione avvenuta e previa presentazione del
bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Chiarello.
Chiarello (RC) Volevo sapere se questi della Ferrari hanno
bisogno del contributo....
Presidente Pongo in votazione la delibera in oggetto:
Presenti, votanti e favorevoli: 24
Il Consiglio approva all'unanimità
