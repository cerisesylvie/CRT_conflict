Classificazione
BILANCIO E CONTABILITA' REGIONALE



Oggetto del Consiglio n. 1653 del 9 dicembre 2005 - Resoconto
OGGETTO N° 1653/XII - Disegno di legge: "Disposizioni per la
formazione del bilancio annuale e pluriennale della Regione
Autonoma Valle d'Aosta (legge finanziaria per gli anni 2006/2008).
Modificazioni di leggi regionali".
Président - Nous examinons maintenant l'article 36, sur lequel
il y a l'amendement n° 6 présenté par le groupe "Arcobaleno", dont
je donne lecture:
Emendamento
Abrogare l'articolo 36.
La parole au Conseiller Riccarand.
Riccarand (Arc-VA) - Su questo articolo 36, che riguarda il
contributo straordinario all'Aeroclub, riproponiamo le stesse
argomentazioni che avevamo già sostenuto rispetto al contributo
ordinario dell'articolo 35, e non solo direi che possiamo ripetere
le stesse argomentazioni, ma a maggior ragione possiamo sostenere
l'opportunità di stralciare questo articolo dalla legge
finanziaria. In effetti, se non è assolutamente giustificato un
contributo ordinario all'Aeroclub per le motivazioni che già
abbiamo indicato e che riassumo: si tratta di un intervento
finanziario non motivato, intempestivo, non equo rispetto alla
composizione numerica dell'Aeroclub, scriteriato rispetto alla
gestione di un bilancio regionale; se questo vale dal punto di
vista del contributo ordinario, a maggior ragione vale per un
contributo straordinario. Allo stesso modo in cui non si giustifica
assolutamente un contributo ordinario, stante il fatto che
attualmente l'Aeroclub "Corrado Gex" non può operare sull'aeroporto
di Aosta per la specialità per cui si è costituito per il volo
ultraleggero che dovrebbe essere un motivo di fondo della sua
attività, a maggior ragione non si giustifica un contributo
straordinario. Ribadiamo quindi un giudizio negativo su questo
articolo.
Penso anche che la maggioranza una riflessione politica dovrebbe
farla sull'esito del voto sull'articolo 35, perché sono mancati
alla maggioranza ben 4 voti e... questo cosa significa? Significa
che non c'è compattezza neanche all'interno della maggioranza su
questo finanziamento, sia sul finanziamento ordinario, sia - tanto
meno - sul quello straordinario. Anche alla luce dell'esito del
voto sull'articolo 35, chiediamo alla Giunta una valutazione
sull'opportunità di mantenere l'articolo 36 che va a raddoppiare il
finanziamento previsto all'articolo 35. Chiediamo quindi alla
Giunta se non ritiene opportuno, anche alla luce del voto
sull'articolo 35 che ha espresso un dissenso nel merito che
riguarda non solo le file della minoranza, ma anche le file della
maggioranza, di stralciare questo articolo 36.
Président - La parole au Conseiller Tibaldi.
Tibaldi (CdL) - L'articolo 36 riproduce lo stesso "canovaccio" e
gli stessi principi di cui all'articolo precedente, però questo
articolo fa riferimento alle spese straordinarie, ovvero a quelli
che dovrebbero essere gli impegni straordinari per la costituzione
e l'avvio di questo Aeroclub. In particolare si prevede uno
stanziamento di una cifra di 30mila euro annui per l'esercizio
2006, declinati sul triennio 2006-2008.
Stamani l'Assessore, cercando di argomentare in risposta alle
diverse osservazioni fatte dalle forze di opposizione, sia noi sia
i colleghi del gruppo "Arcobaleno", ci ha detto che è naturale che
qualsiasi Aeroclub abbia la dignità di avere una propria sede, una
propria struttura, degli uffici per poter funzionare. Vorremmo
sapere se, leggendo questo articolo, effettivamente questo Aeroclub
ha una sua struttura, dove è ubicata, se sta funzionando con una
propria autonomia o se questo contributo - così come previsto -
viene erogato ancor prima dell'insediamento dell'associazione,
parallelamente all'associazione già esistente, cioè l'"Aeroclub
Valle d'Aosta". Questa è una prima domanda che ci sentiamo di fare
all'Assessore per avere ulteriori elementi di valutazione sulla
funzionalità di questo contributo a vantaggio dell'Aeroclub
"Corrado Gex".
Seconda cosa: vorremmo capire la metodologia sulla base della
quale è stata decisa una somma di questo tipo, per quale ragione
determinate strutture, rientrando nell'ambito di quello che sarà
l'ammodernamento dell'aeroporto, non possono essere invece
utilmente condivise. Tanto per capirsi - la sede dell'Aeroclub
"Corrado Gex" immaginiamo che sia vicino o adiacente alla sede
dell'"Aeroclub Valle d'Aosta" -, vorremmo capire se determinate
strutture possono essere condivise, se pur avendo uffici
differenziati magari hanno altre tecnologie o uffici, immagino
l'ufficio che può radunare i soci, perché non può essere condiviso
e dobbiamo andare ad affrontare doppie spese. Poi, come è stato
detto giustamente da chi mi ha preceduto, crediamo che l'esito del
voto sull'articolo precedente debba indurvi ad una riflessione più
approfondita, perché tutte le convinzioni che avete manifestato
oggi si sono improvvisamente sbriciolate innanzi all'esito del
voto; quindi se l'Assessore può riproporci alcune risposte in
merito a queste osservazioni, gliene saremmo grati.
Président - La parole à l'Assesseur au tourisme, aux sports, au
commerce et aux transports, Pastoret.
Pastoret (UV) - Non mi voglio sottrarre al dibattito, però credo
di aver espresso precedentemente qual era il mio pensiero... che
questo poi sia stato accolto bene o male ormai poco importa perché
il tempo è trascorso!
Personalmente voterò contro questo emendamento. Al collega
Tibaldi fornirò - se ha pazienza di volerlo aspettare - l'elenco
dettagliato delle questioni, peraltro ricordo che l'articolo parla
di concorso nelle spese finalizzate all'acquisto di beni
funzionali. Detto questo, dico anche perché voterò contro: perché
semplicemente l'abrogazione di questo articolo, sulla base
dell'emendamento presentato, non si limiterebbe ad abrogare questo
articolo, ma metterebbe in discussione tutto l'impianto della
finanziaria, in quanto questo articolo ha valenza di spesa.
Abrogare questo articolo significa rinviare la finanziaria e non
approvarla.
Président - La parole au Conseiller Tibaldi.
Tibaldi (CdL) - Per una breve dichiarazione. Come ho detto, si
tratta di un contributo straordinario e la straordinarietà di
questo contributo consente l'insediamento e l'istituzione di un
ufficio dignitoso a favore dell'Aeroclub "Corrado Gex", e questo
potrebbe andare bene; però è una straordinarietà che si declina su
3 anni. È ammissibile che ci debba essere un contributo che si
ripete per 3 anni per la costituzione di un ufficio, che può essere
fatta in 6 mesi con un contributo "una tantum" all'inizio per lo
"start up" dell'attività associativa per poi rientrare
nell'ordinarietà? Non riusciamo a capire come mai si debba
protrarre fino al 2008 e nel triennale è indicato così, come pure è
indicato così nel 3° comma dell'articolo 36.
Non vogliamo farle dire delle cose che non condivide,
Assessore... perlomeno delle spiegazioni ragionevoli e ragionate su
domande legittimamente poste non ci spiacerebbero!
Président - La parole au Conseiller Riccarand.
Riccarand (Arc-VA) - Per annunciare il ritiro
dell'emendamento.
Voteremo contro questo articolo con le motivazioni che avevamo
espresso in precedenza. Anche l'argomentazione ultima che ha
espresso ora il collega Tibaldi è pertinente, perché definire un
contributo straordinario spalmato su 3 anni è già di per sé una
contraddizione in termini, significa un contributo ordinario
mascherato, finalizzato a raddoppiare il contributo di cui
all'articolo 35.
Président - La parole au Conseiller Frassy.
Frassy (CdL) - Penso che l'ultima affermazione dell'Assessore
sia un'affermazione da "ultima spiaggia", non ha dato risposte
sostanziali ad una serie di puntuali rilievi ai presupposti di
questi due articoli - uno il 35 e l'altro il 36 -, anche perché
forse era difficile dare delle risposte che potessero contraddire
puntuali e precise illustrazioni di una situazione che, nei fatti,
è supportata da tutto un insieme di dati: dall'attività alla
quantità degli associati.
Che lei venga a dire che la bocciatura dell'articolo 36 faccia
saltare la finanziaria, pensiamo sia "terrorismo politico"! Ci sono
tanti modi di fare del terrorismo, ma la radice comune del
terrorismo è quella di mettere paura. Se il fine ultimo è quello di
mettere paura, può darsi che qualcuno venga suggestionato da questa
sua affermazione.
Le voglio dare un consiglio: dovevate gestirla un po' meglio
nella riunione di maggioranza, perché probabilmente detta
dall'Assessore alle finanze poteva essere più credibile, mentre
detta dall'Assessore tecnico ci sembra un po' meno credibile! Però
vorrei ricordare che normalmente quello che potrebbe far saltare
una finanziaria, sono delle spese che non hanno copertura. Il fatto
che non ci siano delle spese, va bene, c'è un risparmio nella
quadratura del bilancio...
(interruzione dell'Assessore Marguerettaz, fuori
microfono)
... ma come no, Assessore! Andrete a fare il primo assestamento
utile e la cosa finisce lì! Non stiamo licenziando delle spese che
non hanno copertura, eventualmente ci troveremmo nella situazione
di avere un "surplus" di entrate rispetto alle spese e questo in
nessuna giurisprudenza e norma di diritto fa saltare una legge
finanziaria! Questo deve essere chiaro, altrimenti questo è
terrorismo politico e il terrorismo politico è molto peggio
dell'ostruzionismo!
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Qui, dal punto di vista contabile, nel
momento in cui c'è uno sbilancio, che ci sia avanzo o che ci sia
disavanzo, dal punto di vista contabile è la stessa cosa. Abbiamo
tutta una serie di documenti - che sono gli allegati del bilancio -
che perderebbero di significato perché sono falsi, perché se non
c'è questo tipo di sostegno rispetto a quel capitolo, quel capitolo
deve essere stralciato e tutte le tabelle che fanno parte del
bilancio cadono.
Non essendoci la possibilità di presentare emendamenti...
(interruzione del Consigliere Frassy, fuori
microfono)
... dov'è la novità? Abbiamo avuto modo di discutere 2 anni fa
su un ragionamento che avete fatto quando avete detto: "io farei
così e farei cosà"! Nella discussione le avevamo detto che il
bilancio non è emendabile, allora c'è un ragionamento che è stato
fatto: lo bocciamo, mandiamo a casa questa maggioranza e ne
facciamo un'altra! Il bilancio, quando arriva - e Riccarand è
Consigliere di lungo corso e lo sa - non è emendabile, soprattutto
rispetto al nuovo Regolamento che ci siamo dati.
Président - La parole à la Conseillère Squarzino Secondina.
Squarzino (Arc-VA) - È vero che abbiamo un nuovo Regolamento, ma
questo dice che si possono sempre presentare emendamenti collegati
e collegabili con emendamenti presentati.
Finora siamo stati di fronte a 2 emendamenti, che chiamiamo "sub
emendamenti", presentati dalla sottoscritta e dall'Assessore Fosson
in relazione al comma 2 dell'articolo 6. Li abbiamo presentati
l'altro ieri, per dire che è possibile presentare altri
emendamenti.
Cosa fare di quei soldi? Una cosa semplicissima: come
emendamento alla vostra proposta che voi accettate, dite che questi
60mila euro vengono stornati al teatro... perché? Perché chiedo
allora che venga fatto dalla Giunta lo stesso ragionamento fatto su
questo articolo rispetto ad altre scelte. Voi avete detto che
volete fare risparmio su tutto, avete indicato i settori in cui
mettevate le risorse - sanità e sociale -, per tutte quante le
altre voci di spesa c'è una riduzione. Allora io uso il
ragionamento fatto stamani dall'Assessore Pastoret, in cui mi si
dice: "è emersa una nuova esigenza, mettiamo nuovi soldi". Ora per
il teatro nel '97 c'erano 3-4 compagnie, in questi anni sono
raddoppiate, ma il contributo è quasi dimezzato, non si è fatto lo
stesso ragionamento.
Cos'è che non vediamo? Non vediamo un ragionamento politico
chiaro sotto questi 2 articoli, perché qui non si usa lo stesso
ragionamento che si usa rispetto a tutte le altre voci di bilancio:
qui dovete spiegarci quale scelta politica di fondo per lo sviluppo
di questa valle c'è dietro l'approvazione di questi 2 articoli.
Presidente - L'emendamento è ritirato.
La parola al Consigliere Frassy per dichiarazione di voto
sull'articolo 36.
Frassy (CdL) - Chiedo la votazione segreta dell'articolo 36.
Presidente - La votazione segreta è sostenuta da un altro
gruppo?
La parola al Consigliere Riccarand.
(intervento del Consigliere Riccarand, fuori
microfono)
Presidente - Pongo in votazione l'articolo 36 per scrutinio
segreto:
Consiglieri presenti e votanti: 33
Favorevoli: 19
Contrari: 14
Il Consiglio approva.
Presidente - Pongo in votazione l'articolo 37:
Consiglieri presenti: 33
Votanti: 24
Favorevoli: 21
Contrari: 3
Astenuti: 9 (Comé, Frassy, La Torre, Lattanzi, Lavoyer, Salzone,
Stacchetti, Tibaldi, Viérin Marco)
Il Consiglio approva.
Presidente - Pongo in votazione l'articolo 38:
Consiglieri presenti: 33
Votanti: 24
Favorevoli: 21
Contrari: 3
Astenuti: 9 (Comé, Frassy, La Torre, Lattanzi, Lavoyer, Salzone,
Stacchetti, Tibaldi, Viérin Marco)
Il Consiglio approva.
Presidente - La parola al Consigliere Tibaldi.
Tibaldi (CdL) - Vorrei porre una domanda all'Assessore delegato
su questo articolo. Rispetto allo scorso anno le poste in bilancio
sono cambiate significativamente, perlomeno per quanto riguarda la
nomenclatura, adesso ci troviamo questo articolo 3 bis che prevede
l'erogazione di un ulteriore finanziamento annuale di 250mila euro.
L'entrata in funzione dei servizi camerali in capo alla "Chambre"
ha procurato questa mutazione nel corso dell'esercizio 2005, che si
completerà nel 2006.
Chiedo all'Assessore se può farci la panoramica delle forme di
finanziamento alla "Chambre", immaginando che a questo
finanziamento se ne aggiungano altri.
Presidente - La parola all'Assessore alle attività produttive e
politiche del lavoro, Ferraris.
Ferraris (GV-DS-PSE) - Per quanto riguarda il finanziamento alla
"Chambre", il Consiglio ha votato una norma secondo la quale il
diritto camerale viene incamerato direttamente dalla "Chambre",
circa 2 milioni di euro all'anno. Questi 250mila euro sono relativi
al fatto che c'è stato un ulteriore trasferimento di competenze, in
particolare quello relativo all'Albo artigiani, quindi la spesa di
250mila euro è collegata a questo: questo non significa che gli
ulteriori trasferimenti di competenza comportino automaticamente un
trasferimento di finanziaria alla "Chambre", è che l'Albo artigiani
ha una sua configurazione particolare, quindi la scelta di un
trasferimento alla "Chambre" è stata una scelta concordata con il
Consiglio camerale, ma nel momento in cui la "Chambre" si è fatta
carico di questa incombenza, era necessario trasferire anche le
somme relative alla gestione di questo albo.
Presidente - Pongo in votazione l'articolo 39:
Consiglieri presenti: 33
Votanti: 24
Favorevoli: 21
Contrari: 3
Astenuti: 9 (Comé, Frassy, La Torre, Lattanzi, Lavoyer, Salzone,
Stacchetti, Tibaldi, Viérin Marco)
Il Consiglio approva.
Presidente - Pongo in votazione l'articolo 40:
Consiglieri presenti: 33
Votanti: 24
Favorevoli: 21
Contrari: 3
Astenuti: 9 (Comé, Frassy, La Torre, Lattanzi, Lavoyer, Salzone,
Stacchetti, Tibaldi, Viérin Marco)
Il Consiglio approva.
Presidente - La parola al Consigliere Frassy sull'articolo
41.
Frassy (CdL) - Per dichiarazione di voto. Esprimiamo un parere
negativo all'articolo 41, non perché siamo contrari al
finanziamento dell'Università della Valle d'Aosta, ma perché
riteniamo - per i motivi che abbiamo già espresso durante la
discussione dei capitoli di bilancio e che non sto qui a richiamare
- insufficienti le risorse qui stanziate.
Presidente - Pongo in votazione l'articolo 41:
Consiglieri presenti: 32
Votanti: 24
Favorevoli: 21
Contrari: 3
Astenuti: 8 (Comé, Curtaz, La Torre, Riccarand, Salzone,
Squarzino Secondina, Stacchetti, Viérin Marco)
Il Consiglio approva.
Presidente - Pongo in votazione l'articolo 42:
Consiglieri presenti: 31
Votanti: 26
Favorevoli: 21
Contrari: 5
Astenuti: 5 (Comé, La Torre, Salzone, Stacchetti, Viérin
Marco)
Il Consiglio approva.
Presidente - Pongo in votazione l'articolo 43:
Consiglieri presenti: 32
Votanti: 29
Favorevoli: 21
Contrari: 8
Astenuti: 3 (La Torre, Lavoyer, Salzone)
Il Consiglio approva.
Presidente - Pongo in votazione l'articolo 44:
Consiglieri presenti e votanti: 32
Favorevoli: 21
Contrari: 11
Il Consiglio approva.
Presidente - Pongo in votazione l'allegato A:
Consiglieri presenti e votanti: 32
Favorevoli: 21
Contrari: 11
Il Consiglio approva.
Presidente - Pongo in votazione l'allegato B:
Consiglieri presenti e votanti: 32
Favorevoli: 21
Contrari: 11
Il Consiglio approva.
Presidente - La parola al Consigliere Frassy, per dichiarazione
di voto sul disegno di legge nel suo insieme.
Frassy (CdL) - Anche se la discussione sulla materia del
bilancio è stata lunga, e forse per qualcuno anche estenuante,
pensiamo che una dichiarazione di voto - seppure sintetica - vada
fatta, e vada fatta per riassumere i tanti concetti che sono stati
affrontati durante la discussione dei singoli capitoli.
Penso che la prima considerazione vada fatta in relazione al
contesto politico, nel senso che il momento politico è un momento
particolare, dove abbiamo assistito a una serie di avvicendamenti
che hanno interessato la massima espressione del potere politico
regionale, la "poltrona" del Presidente della Regione; di
conseguenza, le aspettative di tutti erano incentrate su questa
finanziaria, che per la valenza che ha un bilancio di previsione, è
anche un po' il momento durante il quale si può tentare di valutare
gli obiettivi di chi si appresta a governare per l'anno che sta per
iniziare.
Allora dobbiamo dire se delle novità erano attese, noi abbiamo
fatto fatica a vederle, ammesso che per "novità" si voglia
intendere un concetto di tipo positivo. Se per novità, invece, si
intende qualsiasi variazione rispetto l'esistente, forse di novità
ne abbiamo avute molte, di queste penso che difficilmente se ne
possano trovare di particolarmente positive! Le molte novità sono
la confusione che ha caratterizzato questa sessione di bilancio,
che è partita male per la congiuntura che ha visto discutere il
"PREFIN", il quale dovrebbe essere propedeutico alla discussione di
bilancio nella stessa sessione di bilancio; di conseguenza,
vanificare sia il "PREFIN", sia il bilancio nelle sue fasi
preparatorie, in quanto non c'è stato spazio per accogliere in
maniera serena dal punto di vista delle valutazioni i tanti
emendamenti che sono pervenuti dai banchi dell'opposizione.
Se la novità di questa Giunta doveva vedersi dal bilancio, dico
che non c'è nulla di nuovo, non solo, ma per certi versi c'è
quell'inesorabile, continuo e lento declino della qualità
dell'Amministrazione, e sottolineo "Amministrazione", richiamando
un concetto che aveva espresso il collega La Torre, perché non
stiamo più neppure facendo politica, nel senso che lo spazio per le
scelte che competono alla politica è sempre più ridotto, non solo
nei numeri che il collega Lattanzi ha voluto ricordare - 5% delle
risorse di bilancio sarebbero gli spazi sui quali poter fare
manovre e quindi dare flessibilità all'Amministrazione -, ma perché
andando a scorrere questo bilancio anche quel 5% vi siete
dimenticati di gestirlo con quel minimo di originalità, salvo che
l'originalità non la vogliate rinvenire nei contributi che avete
messo in finanziaria all'Aeroclub, sul quale abbiamo dedicato più
di qualche intervento; di conseguenza, un bilancio e una
finanziaria che non portano nulla di nuovo rispetto a quello che
abbiamo già visto, una finanziaria che viene presentata dallo
stesso Presidente in maniera abbastanza mesta.
Ha detto, in replica, il Presidente: "rivendico il tempo
necessario per il cambiamento". Noi diciamo che sarà il tempo a
dirci se il Presidente avrà tempo dal punto di vista della
conduzione politica. Diciamo semplicemente che se il tempo che
avrà, lo utilizzerà con questo tipo di "fantasia politica",
sicuramente il valore aggiunto della sua Giunta a quelli che sono i
tanti problemi della Regione Valle d'Aosta saranno minimali! Voglio
citare un esempio per tutti: la leggerezza con cui la Giunta,
tramite l'Assessore Marguerettaz, ha presentato l'articolo 27 bis,
problema che sicuramente non era frutto di queste giornate, ma era
frutto di una crisi sulla quale c'era stato addirittura un
Consiglio straordinario indetto dall'allora Presidente Perrin,
facendo riferimento all'esigenza emersa non solo da tutte le forze
politiche, ma anche dalle parti sociali sulla crisi dell'industria.
L'articolo 27 bis invece è stato il classico "fuori sacco" che non
ha risolto nulla, ma ha evidenziato la superficialità con cui
argomenti importanti vengono affrontati.
Il nostro giudizio è perciò negativo, anche per tutta una serie
di affermazioni politiche che sono state fatte, perché in questo
bilancio di politico non c'è nulla, salvo alcune affermazioni -
peraltro smentite dai fatti - e fra queste mi piace richiamare la
considerazione fatta dal Presidente Caveri sugli strumenti obsoleti
con i quali noi operiamo, che dice risalenti alla Provincia di
Aosta.
Vorrei ricordare al Presidente Caveri, che in questo momento si
sta preoccupando di altre situazioni, che quegli strumenti obsoleti
li avete in gran parte creati voi, o perlomeno non li avete
modificati; quando il Presidente Caveri dice: "è necessario
modificare gli strumenti", vorrei ricordare che è sulla modifica
dello Statuto - per indicare lo strumento principe - che avete
dimostrato una totale inadeguatezza con ben 2 Commissioni speciali
e state dimostrando una totale inadeguatezza in questa legislatura,
dove, senza aver costituito una commissione speciale, avete l'onere
di questa maggioranza assoluta che in precedenza non era mai
capitata; di conseguenza non si può demandare al fato le situazioni
che qui viviamo.
Vorrei anche ricordare come i rapporti con Roma, a cui ha fatto
riferimento il Presidente Caveri, non siano mai stati buoni forse
come da quando governiamo, noi, a Roma. Vorrei ricordargli ancora
che quando lui era Sottosegretario con delega agli Affari regionali
in Governi di Centro-Sinistra, alla Valle d'Aosta arrivò molto poco
rispetto a quello che è arrivato adesso! Sa l'Assessore
Marguerettaz che il Governo di Centro-Destra ha aperto un tavolo
tecnico per quanto riguarda la vicenda degli oneri sanitari, per
quanto riguarda la partita dei 70, 100 - ognuno li quantifica a
modo suo - milioni di euro che dovrebbero spettare alla nostra
Regione a seguito dell'abolizione del contributo sul Servizio
sanitario nazionale.
Vorrei anche ricordare come la seconda legge costituzionale dei
tempi moderni, che ha riguardato l'ordinamento costituzionale dello
Stato italiano, abbia riconosciuto quella natura pattizia fra le
autonomie speciali e lo Stato, che era stata negata dal
Centro-Sinistra, quando licenziò sul finire della scorsa
legislatura la riforma costituzionale del titolo V; di conseguenza,
se c'è una inadeguatezza politica dello strumento con il quale
operiamo, colleghi di maggioranza, questa la dovete cercare facendo
autocritica, perché sia per quanto riguarda il tavolo nazionale,
che le responsabilità in quest'aula, sicuramente l'onere maggiore
non può che stare in capo a chi ha la maggioranza assoluta dei voti
e in chi, ultimamente, pensando di non avere più antagonisti
politici, ha deciso di arrivare alla resa dei conti all'interno
della maggioranza assoluta stessa!
Esprimiamo un giudizio negativo su questo bilancio, non solo per
una posizione politica che ci vede all'opposizione, ma anche per la
convinzione che in questo bilancio c'è molto poco di quello che la
Valle d'Aosta si aspetta, c'è molto poco di quello che si potrebbe
fare con queste risorse che sono ancora tante ed è l'ennesima
occasione persa rispetto alle aspettative e le esigenze che forse,
con scelte più coraggiose, potevano essere oggetto - se non per
l'intero, per una parte maggiore - di più attenzione!
Presidente - La parola alla Consigliera Squarzino Secondina.
Squarzino (Arc-VA) - Nella nostra relazione del bilancio di
alcuni giorni fa avevamo ricordato come, a nostro avviso, esiste in
Valle una crisi del "sistema Valle d'Aosta", che richiederebbe una
svolta chiara e decisa.
Abbiamo chiesto nel nostro intervento - e sollecitato - che
dalla parte di chi governa questa Valle fosse indicato quale
modello di sviluppo si vuole perseguire con la propria politica con
questo bilancio; abbiamo chiesto che fosse indicata con chiarezza
la direzione di marcia di questo Governo. Abbiamo cercato questo
modello di sviluppo, questa direzione di marcia, andando a scavare
nei vari atti deliberativi, nelle voci di bilancio, negli
articolati della legge finanziaria, ma non abbiamo trovato un
disegno complessivo di modello di sviluppo di questa Valle, come
non lo avevamo trovato nel "PREFIN".
Abbiamo trovato piuttosto una contraddizione nelle varie scelte
fatte nel bilancio. A parte, ripeto, le risorse messe per il
sociale e il sanitario, vediamo che per il resto i 2 perni portanti
del futuro di questa Valle, che sono la cultura e il lavoro, questi
2 grossi obiettivi non sono stati presi in esame con sufficiente
chiarezza e dando sufficienti risorse e progettualità. Abbiamo
visto nella cultura come sono mancati i fondi per la riforma della
scuola, abbiamo visto come si tolgono, senza neanche giustificare,
risorse al teatro e ad attività culturali importanti, mentre si
trovano risorse per altre quisquiglie! Non abbiamo individuato
negli stanziamenti di bilancio un'attenzione per l'occupazione, per
il lavoro, per lo sviluppo dell'industria.
Nelle parole di replica e dell'Assessore Marguerettaz e del
Presidente ci saremmo aspettati, dopo una giornata intera in cui da
questo Consiglio erano arrivate critiche - ma anche suggerimenti -
delle risposte a critiche documentate con l'indicazione chiara di
cosa volevano fare. L'Assessore Marguerettaz ha rivendicato la
scelta di aver dato a tutti qualcosa, ma questa non è una scelta
politica, questa è l'indicazione di un'assenza chiara di direzione
politica del Governo, è l'attenzione al particolare, al proprio
presente, ma non ad una prospettiva futura! È come se non ci fosse
la consapevolezza che c'è una crisi e che bisogna individuare con
urgenza le direzioni da intraprendere! Lo stesso Presidente è
intervenuto, ci ha parlato del fatto che è importante Aosta, è
importante il collegamento con Roma, con Bruxelles, con il mondo
intero, ma... per fare cosa? Non una parola sul progetto di Valle
d'Aosta che si vuole portare avanti, come se l'unico progetto che
questa maggioranza ha fosse quello di mantenere la propria attuale
situazione di potere, il proprio attuale sistema di potere per sé e
per i propri amici! Si veda la recente discussione fatta
sull'"Aeroclub Valle d'Aosta"...
Credo però che un minimo di speranza ci sia, che io vedo nella
presa di coscienza di Consiglieri di maggioranza che, di fronte a
certe scelte scellerate, hanno avuto uno scatto di orgoglio e di
onestà ed hanno dato dei segnali chiari a questa maggioranza,
perché deve assolutamente "cambiare rotta" se non vuole portare
questa Valle verso il vuoto, perché manca totalmente un progetto
verso cui questo bilancio, questa maggioranza e questa legge
intendono andare!
Presidente - La parola al Consigliere Sandri.
Sandri (GV-DS-PSE) - Innanzitutto devo fare i miei complimenti e
rendere onore alle capacità del gruppo "La Casa delle Libertà",
perché mai come questa volta si deve prendere atto che una forza
politica di opposizione ha fatto un'opposizione seria, corretta,
puntuale, e seppure un po' lunga - come dice qualcuno - almeno ha
affrontato molti temi. Questo non può che far onore a questo
Consiglio, perché penso che il Consiglio regionale, come tante
istituzioni, funziona bene quando ognuno fa il suo dovere.
Ritengo però di prendere anche atto dei lavori come si sono
svolti, per evidenziare una difficoltà istituzionale. Penso che se
questa discussione sulla finanziaria fosse stata gestita in
commissione così come gestiamo la "Omnibus", molto meno rilevante
dal punto di vista dei soldi e dei contenuti, probabilmente una
parte di osservazioni, una parte di richieste di chiarimenti, una
parte di tentativi di trovare dei punti in comune si sarebbe potuta
fare in commissione, lavorando serenamente, potendo fare
emendamenti, emendamenti su emendamenti e sub emendamenti...
insomma, potendo lavorare seriamente, cosa che qui dentro significa
"tensione politica", poiché non potendo più modificare gli
emendamenti, diventa esclusivamente un confronto "muro a muro" che
non serve a nessuno. Pertanto mi auguro che la Commissione del
Regolamento, se del caso, precisi questa necessità: che il "PREFIN"
e il bilancio possano andare in questa direzione.
Ci sono molti punti che - secondo me - in questo dibattito sono
stati molto interessanti e sarebbe una necessità politica quella di
fare delle valutazioni: dall'ospedale, che sarà valutato
all'interno delle grandi opere rispetto alle varie ipotesi
presenti, a partire da quella dell'ampliamento ad est, alle
drammatiche condizioni del casinò che riaffronteremo nei prossimi
mesi; quindi avremo occasione di affrontare questi temi più in là e
non mi dilungo.
Mi permetto un'osservazione sulle votazioni, su questa
instabilità politica, su queste difficoltà che si incontrano.
Queste evidenziano 2 necessità fondamentali: la prima, quella di
arrivare ad una modifica dello Statuto, in modo che si attuino
revisioni della forma di Governo, del modo di eleggere la Giunta,
modalità di fiducia e di sfiducia del Governo regionale, ma
soprattutto mi sembra che diventi non più rinviabile una modifica
del sistema elettorale del Consiglio regionale. È indispensabile
non solo per un problema di stabilità, ma anche per un problema di
chiarezza: è bene che i programmi siano concordati prima, le
coalizioni siano realizzate prima, in modo che l'impegno davanti ai
cittadini sia un impegno forte che duri 5 anni, altrimenti il
rischio è quello di vedere dei programmi che evolvono non sempre
bene, non si sa come e perché, di alleanze che tendono ad evolvere
o che qualcuno "strattoni" una situazione di tipo politico.
Arrivare a un sistema in cui i programmi siano, insieme con le
coalizioni, predeterminati e ci sia un premio di maggioranza che
premi la coalizione più significativa, credo che sia un passaggio
assolutamente determinante.
Con questo concludo il mio intervento, annunciando il voto
positivo del nostro gruppo, e auspico che in una stagione di
riforme che ci attende istituzionali, tutti i gruppi del Consiglio
possano sentirsi protagonisti e possano partecipare non solo al
confronto, ma alla determinazione delle scelte.
Presidente - La parola al Consigliere Cesal.
Cesal (UV) - Sarei dovuto intervenire in sede di discussione
generale, mi ero anche preparato con un intervento basato su
analisi, dati, prospetti, considerazioni varie. Gli interventi
puntuali ed esaustivi di alcuni colleghi di maggioranza mi hanno
convinto a non prendere la parola, anche per non rischiare di
essere ripetitivo e riproporre ragionamenti che altri avevano fatto
prima e meglio di me.
Ho seguito attentamente il dibattito, ho sentito apprezzamenti,
molte critiche, alcune trite e ritrite, concetti riproposti in
quest'aula decine e decine di volte; altre persino condivisibili,
provenienti non solo dai banchi della maggioranza. La mia opinione
è che questo bilancio sia un buon bilancio, che contiene luci ed
ombre, rappresentativo di una realtà fatta di luci ed ombre.
Da un punto di vista delle scelte, delle analisi e delle
risposte ai problemi, secondo me il documento è inattaccabile, se
non in maniera strumentale; manca però di qualcosa e mi scuserà
l'Assessore Marguerettaz se lo dico, anche se poi non è colpa sua:
manca di un'anima, manca di un sogno che possa coinvolgere,
trascinare, far discutere, suscitare problemi, sollecitare
interrogativi, ma è la politica che non sa più risvegliare i
sogni.
È un documento lucido, razionale, freddo. Mi si obietterà che un
documento di questa portata non può che essere così - conosco bene
il concetto - provengo da una professione
ragionieristico-contabile, ma faccio anche della politica
soprattutto per passione e credo che la politica debba anche far
sognare, non può limitare il suo raggio di azione alla definizione
dei bisogni ed indicare il modo per soddisfarli. È anche questo, ma
non può essere solo questo, deve anche saper coinvolgere,
appassionare, stimolare le intelligenze, suscitare entusiasmi,
voglia di partecipare, emozioni soprattutto in momenti difficili
come questo, per quanto riguarda la sfera dei valori e degli
ideali. Il tutto viene esclusivamente ricondotto al materiale, al
semplice soddisfacimento dei bisogni primari; per il resto, per i
sogni, per la passione, per i valori e gli ideali non c'è più
spazio!
Noi politici dobbiamo prendere coscienza che i sogni non li
sappiamo più coltivare, eppure disponiamo di mezzi sempre più
sofisticati. Sono contento che non ci sia la stampa oggi, perché
qualcuno potrebbe dire che questo intervento ha "dei fini
mediatici"... è invece una riflessione che io lancio all'interno di
quest'aula, deve essere fatta qui, questo genere di riflessione,
non sui giornali o al di fuori di quest'aula!
Dicevo: noi politici non li sappiamo più coltivare i sogni,
eppure disponiamo di mezzi sempre più sofisticati: comunicati,
uffici, addetti stampa, trasmissione in tempo reale dei lavori del
Consiglio, videocomunicati - basta andare sulla pagina del
Consiglio regionale e seguire in diretta i lavori del Consiglio
comunale -, eppure tutto questo non ha impedito che fra noi e il
cosiddetto "mondo di fuori" ci sia un fossato, una frattura che non
riusciamo a colmare. Purtroppo veniamo sempre più giudicati e
valutati non per la nostra capacità di incidere in funzione del
bene comune, ma solo sulla funzionalità dei nostri comportamenti
alla logica dell'interesse di parte: mi riferisco agli interessi
legittimi, "lobbies", potentati, interessi territoriali, perché la
gente, soprattutto i giovani, non conoscono più il concetto di
"bene collettivo", lo confondono con il posto di lavoro sicuro e
ben retribuito. Per loro le speranze, le emozioni, le tensioni
morali sono legate al videotelefono di ultima generazione, al
vestito "griffato", alla serata in discoteca! Di chi è la colpa di
tutto ciò? Al ceto politico, che pur di sopravvivere a questa
tendenza, ha fatto ricorso a tutte le sue risorse per soddisfare
appetiti sempre più voraci? O all'evoluzione di una società
moderna, senza più regole morali, senza certezze, alla rincorsa di
un individualismo sempre più esasperato? Un individualismo che
prescinde da qualsiasi considerazione di tipo solidaristico... non
conosco la risposta, non sono in grado di darla, poi forse sto
divagando, sto uscendo dal tema. Devo tornare al bilancio e alla
dichiarazione di voto.
La relazione dell'Assessore - lo dico sinceramente - è
impeccabile da un punto di vista tecnico: da un lato, le entrate,
dall'altro, le uscite, prima i problemi e poi la loro soluzione -
ripeto - è lucida, razionale, puntuale, puntigliosa, precisa, ma
fredda, non riesce a scaldare i cuori! Io l'avrei scritta anche
peggio, altrettanto fredda o forse più fredda e non sarei stato
capace di scaldare i cuori neppure io! Non conosco la ricetta per
far rinascere quel clima di passione, quella tensione ideale che ha
permesso alla nostra comunità di uscire dalle tante situazioni di
difficoltà, dalle crisi periodiche frequenti, puntando solo sulla
sua capacità, sulla lungimiranza di qualche personaggio che sapeva
vedere lontano...
Un Assessore alle finanze - per quanto bravo esso sia - che
rediga un bel bilancio, forse non basta; ci vuole l'impegno di
tutti... sarebbe pretendere troppo da un solo individuo! Bisogna
ritrovare quel clima di unità, di partecipazione, quello spirito
solidaristico che apparteneva tradizionalmente alle genti di
montagna e che ora sembra scomparso. Non è la ricerca individuale,
l'impegno personale che lo può determinare, ma un percorso
collettivo che deve sbocciare dalla base, dai singoli individui,
dalle famiglie, dalle associazioni, dalle istituzioni locali, per
sfociare poi nella politica ed essere realizzato dalla politica,
politica che deve tornare ad essere intesa come "servizio e
passione", nell'esclusivo interesse comune!
Sono un po' deluso dei risultati di questo dibattito, non ho
rilevato grandi indirizzi che indicano l'abbozzo per una inversione
di tendenza. Vi è stata una puntuale disamina del documento ed una
adesione o una contestazione generica ai suoi contenuti e alle sue
indicazioni programmatiche. Ben poche sono state le analisi
profonde e generali dei mali della nostra società attuale.
Credo sia opportuno dire, in qualità di Capogruppo dell'"Union"
- sto parlando come Capogruppo dell'"Union", adeguandomi alla
tendenza generale -, che il bilancio è un buon bilancio, atto ad
affrontare le criticità della comunità valdostana, capace di
offrire soluzioni adeguate ai problemi che stiamo vivendo oggi.
Viviamo in una Regione che non conosce grandi tensioni sociali, che
vanta un relativo e diffuso benessere, con la prospettiva di un
avvenire non certo roseo, conseguente all'invecchiamento della
popolazione, ad una immigrazione costante e di difficile
integrazione - non ho sentito parlare di questo fenomeno, che credo
dovremo affrontare al più presto, e che sia un fenomeno difficile
da affrontare -, ad un generale e preoccupante impoverimento di
sempre più larghe fasce di popolazione, fasce che hanno difficoltà
a far quadrare il bilancio familiare a fine mese, difficoltà che
aumenteranno in conseguenza dell'aumento del costo del petrolio,
della benzina, del gas, dell'elettricità e di altri servizi
primari, aggravando una situazione già di per sé grave, ma sapremo
farvi fronte e affronteremo con la consueta determinazione e
perizia, facendo ricorso a quelle energie positive che sono ancora
ben presenti, magari nascoste, ma ben presenti nella nostra
comunità, che andrebbero però coltivate ed incentivate
maggiormente. E sappiamo che queste energie positive riusciranno ad
emergere nei momenti difficili.
Concludo esprimendo il voto favorevole del gruppo "Union
Valdôtaine" a questo documento.
Presidente - La parola al Consigliere Salzone.
Salzone (FA) - Dall'ultimo intervento del Capogruppo
dell'"Union", se avevo deciso di fare un intervento breve e
stringato per dichiarare il nostro voto contrario a questo
bilancio, ho ricevuto uno stimolo che mi fa dire che le cose che ho
sentito in questo momento sono state le cose che abbiamo detto in
queste giornate di dibattito consigliare.
Abbiamo detto già nel nostro primo intervento che potevamo
iniziare e chiudere il discorso con una sola parola: "crisi", crisi
in tutti i settori, nonostante non si possa affermare che siano
venute a scarseggiare le entrate in questo bilancio. È evidente che
questa è una crisi strutturale che negli anni ha diseducato i
nostri giovani al posto sicuro in Regione, al casinò; questo
sistema ha frenato la formazione alle libere professioni, il gusto
per la competitività, il rischio d'mpresa a fronte di un
sistematico intervento pubblico nel campo del privato.
Oggi abbiamo una situazione dove la presenza del pubblico nel
sistema economico valdostano è devastante con più di 50 società,
con un azionariato regionale che tramite "Finaosta" governa
l'economia della nostra Regione. Questo fatto andrebbe anche bene
se la Regione avesse impostato un ruolo di presenza nelle diverse
società partecipate in una logica di aiuto iniziale, con la
creazione di nuove attività, per poi uscirne però, ma non è così e
questo secondo noi non va bene!
Oggi, che siamo in difficoltà e che sentiamo più di altri la
recessione internazionale e nazionale, viste anche le piccole
dimensioni della nostra comunità, avremmo bisogno di una classe
dirigente preparata, all'altezza di proporsi e proporre; avremmo
bisogno di un'imprenditoria motivata, pronta al rischio;
un'amministrazione pubblica sburocratizzata, capace di dare
risposte immediate. È necessaria più concertazione e noi diciamo
anche più confronto con le forze politiche presenti in quest'aula.
Siamo ancora una Regione ricca, ma la forbice fra chi è sempre più
ricco e chi diventa sempre più povero si sta allargando e non ci
pare che ve ne stiate accorgendo! Peggio ancora: non so se lo state
nascondendo! Non vi piacciono i richiami costanti che vi facciamo
sulle nuove povertà, sull'emergenza casa, sui disoccupati di mezza
età, sui cassa integrati... quando vi portiamo i dati e le
percentuali, non replicate mai; non riusciamo a capire se siete
sordi, ciechi o... "ci fate"!
L'Assessore Marguerettaz è immerso nei suoi ragionamenti
ragionieristici, ma mai politici e lo manifesta quando dice che con
questo bilancio diamo una risposta a tutti; proverò a mandargli
qualcuno! Eppure basta leggere i titoli dei giornali per rendersi
conto che non è così: gli imprenditori sono pessimisti, la crisi
dilaga, la ripresa è lontana, sono pochi quelli che vogliono
investire. "Confindustria" dice che vi è il rischio di un
deterioramento della situazione finanziaria a fronte di un bilancio
sempre più rigido; CGIL, CISL e UIL esprimono la loro
insoddisfazione in merito al metodo di confronto e disapprovano un
bilancio che, nella sostanza, non presenta indirizzi innovativi
della gestione finanziaria e non affronta la crisi economica e
sociale in atto nella nostra Regione. Secondo l'ISTAT - dati 2004 -
l'8,7% della popolazione della nostra Regione vive sotto la soglia
di povertà. Potremmo continuare all'infinito, ma a cosa servirebbe?
Gli unici che paiono non vedere siete voi, allora noi ci schieriamo
con tutti quelli che non fanno finta di non vedere e dicono che
bisogna cambiare!
Noi, di "Fédération", in questi due anni e mezzo vi abbiamo
concesso una sorta di "cartellino giallo" che ci è costato
tantissimo in termini di immagine; all'occorrenza vi siamo venuti
incontro, siamo stati collaborativi, in alcuni casi nelle
commissioni consiliari abbiamo tenuto la maggioranza, vi siamo
venuti in soccorso in Consiglio su votazioni importanti... a lei,
Presidente, come al Presidente Perrin in precedenza, abbiamo
concesso la nostra fiducia.
Oggi i nostri elettori ci invitano a modificare la linea
politica e, in attesa di azioni concrete, per decidere le sorti di
questa maggioranza, mi limiterò a sventolare un bel "cartellino
rosso" all'Assessore alle finanze! Pertanto noi voteremo contro
questa finanziaria.
Presidente - La parola al Consigliere Perrin.
Perrin (UV) - Je voterai ce budget, car c'est un budget qui a
des éléments importants de continuité des choix qui ont été opérés
dans la première partie de la législature. Il est un document
comptable, qui garantit quand même la communauté valdôtaine un peu
dans toutes ses instances, de cela je concorde avec l'Assesseur
Marguerettaz, et cela afin de donner continuité à son activité. Et
c'est surtout avec un sens de responsabilité que je fais ces
déclarations, aussi pour respect du travail accompli pour la
préparation de cet important instrument; là aussi je partage
quelques réflexions de l'Assesseur; je suis convaincu que chaque
Assesseur ait travaillé pour réussir à garantir le bon
fonctionnement de ce département.
Le jugement politique reste néanmoins négatif et je tiens à le
préciser, par pour des conflits de nature personnelle avec le
Président Caveri - comme quelqu'un voudrait le faire entendre -,
mais pour des raisons politiques que j'ai déjà tâché d'exprimer
lors de la discussion générale. Je répète, le budget 2006, surtout
aussi sur le triennal à qui personne ne fait référence, il ne
représente non pas ces signaux de nouveauté que nous nous
attendions. Aucun nouvel élan et, quant à la stabilité que M.
Caveri réclame justement - car quand il faut gouverner, il faut
pouvoir compter sur la stabilité - je crois qu'il y a de signaux de
comportement qui ne vont pas dans cette direction! Mais il faut
quand même avouer que vous n'avez pas donné, M. le Président, une
grande contribution pendant les deux années précédentes à garantir
la stabilité. Il existe quand même un dicton qui exprime bien cette
situation:
"Chi semina vento, raccoglie tempesta".
Il me semble qu'il est temps, afin de garantir un travail
profitable pour la Vallée d'Aoste, sans recourir à des méthodes
sournoises de votation secrète ou à des accords de pouvoir
personnalisés, d'envisager une solution politique qui puisse gérer
avec un certain partage cette deuxième moitié de législature, car
la Vallée d'Aoste a besoin de stabilité et surtout de démocratie,
d'une assomption de responsabilité forte: notre autonomie est le
résultat historique de cette assomption de responsabilité, le
résultat d'un long parcours qui a vu une communauté transformer,
petit à petit, un lieu de montagne plein de difficultés et de
handicaps dans un pays que nous connaissons aujourd'hui, beau,
plein de ressources. Ce parcours a demandé surtout un grand
engagement collectif qui engendre une culture de démocratie basée
sur le sens de responsabilité de chacun, sur la solidarité et sur
la dignité de comportement et un fort sentiment d'appartenance et
d'identité.
Aujourd'hui, nous pouvons le dire avec une certaine
satisfaction, cette culture de l'autonomie que nous n'avons jamais
citée dans cet acte de programmation - c'est vrai, c'est un acte
financier, il est froid, mais il doit être quand même encadré dans
notre contexte institutionnel - je disais, ce concept d'autonomie
représente un patrimoine de valeurs partagées par toute la
communauté valdôtaine. Donc notre Région doit se préparer à faire
des choix importants pour ses institutions avant tout, dans le
débat ces nécessités ont été mises en évidence: Statut, loi
électorale, nouvelle organisation, il est temps de discuter sur les
grands thèmes, sur les dossiers importants, un exemple pour tous je
voudrais répéter les communications et les transports. Je crois que
les réactions populaires de la Vallée de Suse sont dues surtout à
un manque de confrontation, elles sont éloquentes, parce que
souvent la politique avec ses choix - et parfois avec son arrogance
- est toujours plus éloignée des citoyens.
Nous percevons, nous aussi, la volonté exprimée souvent par la
société civile de participer, de se confronter, de compter quelque
chose, au-delà des rites qui sont souvent dépassés des mouvements
politiques et des partis politiques; donc la valeur retrouvée aussi
des initiatives populaires, je crois qu'un bon exemple a été la loi
sur le référendum propositif que ce Conseil vient d'approuver.
Encore deux réflexions politiques: dans cette période de congrès
et d'assemblées, de formation de nouveaux partis politiques, de
pourparlers pour les coalitions, les programmes et les candidatures
des prochaines élections politiques, nous nous rendons compte que
2003 est éloigné et que certaines opérations qui ont alerté la
politique, mais surtout l'opinion publique valdôtaine, ne
représentent ni la stabilité souhaitée, ni le futur de la politique
valdôtaine. Il est nécessaire que la politique supère les accords
personnels et les protections plus ou moins évidentes. Tout cela
favorise un système contrôlé, favorise le clientélisme diffusé et
des privilèges pour quelqu'un: il faut considérer qu'à chaque
privilège accordé, correspond une injustice pour d'autres.
L'"Union Valdôtaine", dans le document approuvé par son congrès,
après un débat qui a marqué la nécessité d'opérer un changement
radical dans les méthodes et dans les comportements politiques,
tout en ayant confirmé la validité de l'actuelle majorité, a
souhaité une confrontation à tous les niveaux sur la situation
politique régionale, confrontation sur les thèmes institutionnels,
sur le "système Région", une confrontation nécessaire que
j'appellerais "d'intérêt régional", pour débloquer un système qui
va inévitablement vers la paralyse; reconduire au débat, au respect
des rôles, à la liberté d'expression, à l'égalité des chances, à la
transparence et à l'honnêteté dans les choix. C'est avec ces
souhaits que je vote ce budget.
Presidente - La parola al Consigliere Viérin Marco.
Viérin M. (SA) - Il bilancio per l'anno 2006 e per il triennio
2006/2008 convalidano l'impressione, peraltro già espressa nel
dibattiti degli anni scorsi, che la situazione finanziaria della
Regione è deteriorata per il costante aumento dell'ammontare delle
spese correnti, lasciando ben poco spazio alle spese di
investimento. Per superare queste evidenti "storture" del nostro
sistema, l'Assessore Marguerettaz ha incentrato la sua relazione
sulla necessità di una migliore programmazione, gestendo più
oculatamente vari processi di spesa e sostiene che "la Valle
d'Aosta non è il "Paese del Bengodi" dove le risorse sono infinite
e per questo occorre spendere meglio". Possiamo solo concordare,
magari non concordiamo su quello che è espresso nella proposta di
bilancio. Mi auguro che il "meglio" si riferisca ad una migliore
selettività della spesa e non al riscontro di una gestione
"sprecona"!
Quanto alla manovra di bilancio, intesa come il complesso di
azioni per garantire il mantenimento di un elevato grado di
sviluppo, mi sembra di poter affermare che è ancora troppo arida
per l'assenza di un progetto o di una proposta atta a modificare la
situazione in atto. L'effetto delle spese di investimento è
sterile, perché esse hanno assunto caratteristica di marcata
obbligatorietà per evitare la sospensione di iniziative che, in
assenza del sostegno regionale, cesserebbero di essere
"economiche".
È venuto il momento di fare delle scelte importanti, orientando
la politica di spesa verso chi ha veramente bisogno; smettiamo
perciò di rincorrere le iniziative che possono determinare un
momentaneo consenso, e privilegiamo, invece, quelle scelte che nel
tempo possono effettivamente assicurare migliori prospettive di
vita, di sviluppo e di progresso sociale. Quindi, se è apprezzabile
l'emendamento alla legge finanziaria proposta dal Governo regionale
diretto a far fronte alle particolari condizioni di disagio vissute
dai dipendenti delle imprese valdostane sottoposte a procedure
concorsuali, contestualmente, auguriamoci però che l'intervento del
Governo regionale non si trasformi in un palliativo, perché se non
troviamo il modo di sviluppare i livelli occupazionali, specie nel
settore industriale, questi nostri concittadini non riusciranno mai
a pagare il debito contratto per comprarsi la propria casa.
Ampliando l'orizzonte all'intera Valle d'Aosta, lo scenario che
ci si presenta non è molto confortante per i problemi di vita
presenti nella nostra comunità e qui mi richiamo anche
all'intervento del Capogruppo Cesal. Quali le inderogabili
esigenze? Riteniamo che con le nostre iniziative parecchie di
queste le abbiamo toccate per quello che potevamo. Riteniamo che
queste inderogabili esigenze si possano sintetizzare in quanto
segue:
- le famiglie: proprio nei giorni scorsi è apparsa la notizia -
"La Stampa" del 15 novembre 2005 - che per il quarto mese
consecutivo Aosta è la capitale italiana dell'inflazione. La
crescita dei prezzi rilevata nel mese di ottobre è stata, su base
annua, del 3,6% quasi un punto in più di Torino e di 2,1 punto
percentuale in più di Firenze. La medesima situazione è
riscontrabile negli altri Comuni della Valle d'Aosta ed è destinata
a peggiorare a fronte degli annunciati aumenti, dal prossimo mese
di gennaio 2006, delle tariffe dell'energia elettrica (3,3%) e del
gas (5,5%). La difficoltà delle famiglie a far quadrare i bilanci è
sempre più evidente nei settori più deboli della popolazione, in
particolare quelli che vivono la drammatica situazione di crisi del
settore industriale della bassa Valle;
- i giovani: l'offerta di posti di lavoro è sempre più debole,
soprattutto a fronte dell'esaurimento dei posti disponibili nei
ruoli degli enti pubblici - unica scelta che abbiamo dato in questi
ultimi anni) - e/o delle aziende collegate. Le offerte provenienti
da aziende del settore privato sono spesso mortificanti, sia per
l'instabilità del rapporto di lavoro, sia per l'inadeguatezza del
trattamento economico;
- gli extracomunitari: altro tema che nessuno vuole toccare. La
concorrenza del settore pubblico ha costretto il settore privato ad
avvalersi di lavoratori extracomunitari il cui peso si attesta,
come risulta a pagina 10 del "PREFIN", al 4% del totale degli
occupati in Valle d'Aosta. Non siamo contrari a questa risorsa per
soddisfare le esigenze occupazionali della Regione, ma - e qui c'è
il "ma", perché dobbiamo essere coscienti di quello che sta
succedendo - dobbiamo comportarci in modo serio e rispettoso verso
quelle persone nel cui vissuto sono presenti molte vicende penose.
Non dobbiamo isolarci e rifiutare queste persone proveniente da
mondi tanto dissimili dalla nostra cultura, ma al tempo stesso non
dobbiamo generare false aspettative, cosa che stiamo facendo anche
in Valle d'Aosta - lasciando credere che in Valle d'Aosta ci sia
lavoro in abbondanza e che ci siano abitazioni a disposizione,
insomma quel "Bengodi" a cui faceva riferimento l'Assessore
Marguerettaz nella sua relazione... è necessaria una seria verifica
delle reali possibilità di lavoro, in modo da arginare un flusso
incontrollato di manodopera a basso costo - perché oggi riteniamo
che questo flusso sia incontrollato -, ma che nel tempo potrebbe
essere fonte di problemi di convivenza con la nostra comunità;
- l'industria: le attenzioni di "Stella Alpina" verso questo
settore di attività sono note, abbiamo presentato 2 risoluzioni che
ipotizzavano tutta una serie di iniziative per ridare slancio a
questo indispensabile volano dell'economia regionale. Abbiano
accettato di fondere le nostre proposte in una risoluzione che è
stata votata da tutto il Consiglio, collega Cesal, ma che non ha
sortito alcun effetto! Forse si è voluto "annacquare" una
iniziativa che non aveva alcun fine elettorale-propagandistico, ma
che intendeva soltanto porre l'attenzione verso un settore
dell'economia che deve preoccupare gli amministratori regionali, ai
quali vorrei ricordare che nei giorni scorsi i sindacati
valdostani, a conclusione di un incontro a Montjovet, hanno
affermato che il perdurare della crisi del settore industriale sta
determinando pesanti e drammatiche ricadute sociali in Valle e che
si stanno creando problemi esistenziali e di sfiducia nelle
istituzioni;
- agricoltura: questo storico settore della nostra economia è
vitale, sia per la salvaguardia del territorio, sia per l'offerta
turistica, ma sarà sempre fonte di preoccupazioni perché è
difficile immaginare che possa diventare autosufficiente e
garantire redditi accettabili per gli operatori di questa
categoria. A onor del vero nel settore enologico sono stati
raggiunti risultati apprezzabili in relazione ad una politica di
formazione che lentamente ha dato i suoi frutti. Perché, dunque,
non utilizzare maggiormente lo stesso metodo, sfruttando le
peculiarità del nostro territorio verso prodotti di alta qualità
che potrebbero generare redditi interessanti... quali le scelte
fatte per questa montagna viva... dove sono in questo bilancio?
- turismo: le difficoltà del settore sono conseguenti ad una
congiuntura negativa che privilegia le vacanze brevi, non a caso è
aumentato il numero degli arrivi, ma contestualmente diminuisce il
numero delle presenze. È necessario valutare se questa tendenza
discende dai prezzi, tali da rendere il mercato turistico
valdostano fuori mercato per un vasto strato di utilizzatori. Tra
le 1.000 inchieste commissionate dalla Regione manca probabilmente
la numero 1001, dove ci sia un confronto serio con i prezzi
praticati in località vicine tipo Savoia, Svizzera e Trentino Alto
Adige. Un obiettivo potrebbe essere quello di costruire un nuovo
modello di sviluppo turistico che sappia realizzare un nuovo
connubio tra l'offerta del territorio, i prodotti di un'agricoltura
di alta qualità e le numerosissime offerte culturali provenienti
dal nostro patrimonio storico-monumentale.
Tutto ciò premesso, mi chiedo se il pressante e ripetuto invito
"alla programmazione" contenuto nella sintesi finale dell'Assessore
delle finanze, costituisca l'adeguata risposta alle molteplici e
complesse istanze e agli impegni già assunti... non credo!
Personalmente ritengo che la programmazione possa contribuire a
riorganizzare un'amministrazione soffocata da un pesantissimo
apparato burocratico prodotto dal mancato decentramento di funzioni
verso gli enti pubblici, ma soprattutto ritengo che sia necessario
programmare ciò che la Regione deve o non deve fare. Molto
opportunamente la "Confindustria" della Valle d'Aosta ha chiesto
all'Amministrazione regionale di ridurre la propria presenza,
diretta o indiretta. Purtroppo la presenza della Regione è
diventata ossessiva - e qui dobbiamo fare attenzione, mi ricollego
anche, condividendo in parte, all'intervento del Consigliere Cesal
e a quello del collega Perrin - anche nell'intenzione di aggregare
realtà consimili per conseguire economie di scala, iniziative che
una volta erano una parte del retaggio di vecchie consuetudini,
spesso radicate nella nostra cultura montanara e che nel tempo
hanno sempre funzionato molto bene. Basti pensare ai caseifici,
alla raccolta rifiuti e al servizio idrico integrato che stanno
suscitando un profondo malcontento sia negli amministratori che in
tutta la popolazione locale. Anzi, non è escluso che la popolazione
valdostana vedrà, dal 2006 in poi, un'esplosione delle tariffe sui
rifiuti solidi urbani e sull'erogazione dell'acqua potabile... si
parla, da proiezioni rispetto alla deliberazione di Giunta che
avete approvato 2 o 3 Giunte fa, dal raddoppio alla decuplicazione
di una bolletta che una famiglia riceverà dal 2006 in poi! Nelle
piccole comunità le forme di autocontrollo si sono sempre attivate
senza alcun onere, unicamente per l'attenzione che le nostre
comunità hanno sempre rivolto alla gestione delle cose di proprietà
pubblica e/o al suo pubblico.
Oggi stiamo progressivamente impoverendo questa pregevole
attitudine e - come già detto - non è isolato il riscontro di
malcontento per questa costosa e spesso inefficiente invasione di
campo. Questo ultimo concetto è a noi molto caro e spero sia caro
anche alla gran parte dei colleghi, perché sempre più il concetto
di "corvée" sta sparendo dalla mentalità dei nostri concittadini,
ma ancor più pericolosamente dalla nostra mentalità di
amministratori; quindi ai "gridi di allarme" che oggi ho sentito
qui e dall'imbarazzo percepibile negli interventi soprattutto dei
colleghi di maggioranza, e ancora sentirsi dire che non si
affrontano i mali di questa società valdostana, che in questi
giorni non li abbiamo affrontati a sufficienza, io dico: "ma chi
deve affrontarli"? Deve affrontarli un movimento come il nostro o
altri qui presenti, dell'opposizione, dopo che sono state
presentate delle leggi sulla riduzione delle tariffe per le
famiglie del 50%, leggi che sono, dopo un anno, ancora in
commissione? Dopo che si sono presentati degli ordini del giorno
per acquisire il 51% di "DEVAL" per far tornare dei denari nelle
tasche dei cittadini e queste proposte sono state ritirate su
impegno della Giunta di affrontare immediatamente la questione? E
invece sono passati 13 mesi, del 51% di "DEVAL" da acquisire non
sappiamo niente, ad oggi!
La stabilità politica: questo è un sistema che va sbloccato,
credo che parecchie forze di opposizione hanno cercato di sbloccare
questo sistema e questo modo di fare.
Oggi, noi, come "Stella Alpina", su queste considerazioni,
sperando che si cambi attitudine nel futuro, voteremo contro questa
proposta di bilancio.
Presidente - La parola al Consigliere Vicquéry.
Vicquéry (UV) - Deux mots de ma part pour faire une simple
déclaration de vote.
Nous allons voter un budget qu'on peut définir d'ordinaire
administration, qui est d'ailleurs l'expression d'une phase de
transition politique très particulière. Le moment est délicat en
Europe, en Italie et aussi en Vallée d'Aoste, la crise économique
est évidente. Il y a dans la société valdôtaine un pessimisme fort
et ça revient à nous de donner des réponses fortes, il faut
l'avouer, cette Assemblée à mon avis n'est pas à même de le faire.
La politique a la responsabilité de gérer le "système Vallée
d'Aoste" avec du sérieux, hélas nous sommes incohérents et
faibles!
Les votes des francs tireurs, desquels je ne fais pas partie,
ont lancé un message équivoque. J'avoue que je ne les ai pas
compris, mais une chose est sûre, cette Assemblée devient de plus
en plus esclave des choix que les partis politiques font ailleurs
d'ici. Quand les élections s'approchent, c'est le drame et ça est
grave. Le Conseil doit reconquérir le rôle central et de décideur
politique, se refuser d'être un simple instrument de ceux qui nous
considèrent non pas les représentants de la société civile, mais au
contraire des parasites incapables.
J'annonce le vote favorable au budget, mais je le dis très
franchement je ne suis plus disponible à accepter dorénavant les
petits jeux des provocateurs qui, en plus, en se cachant, essaient
de décharger sur les autres l'accusation de manque de loyauté...
j'en ai marre des transformismes!
Qu'on finance ou non l'Aéroclub ou la Pro-loco ou les groupes
sportifs, il s'avère nécessaire faire comprendre aux Valdôtains que
la logique de la contribution et de la place sûre dans
l'administration publique est désormais finie. Il faut faire
éducation dans le sens large du terme et, en ce sens, pour faire
surgir une génération de jeunes actifs, il faut investir non pas
sur le bref terme, mais si nous voulons éviter qu'on nous accuse
d'ici à peu d'être responsables de la crise d'identité évidente
dans la société valdôtaine, il faut garder en haut.
C'est avec cet esprit et en vous confiant un mandat qui va
au-delà de la quotidienneté, que je confirme mon vote favorable au
budget.
Presidente - La parola al Presidente della Regione, Caveri.
Caveri (UV) - Je me limite à remercier le Conseil de la Vallée
et les fonctionnaires qui nous ont accompagné tout le long de nos
travaux. Le débat a été fort intéressant, même avec toutes les
différences, et en sachant qu'il faut contrecarrer l'ensemble des
difficultés qui touchent à notre communauté.
Le Gouvernement a travaillé sur le budget avec un grand
engagement et à l'écoute plus des critiques que des compliments,
mais il me paraît qu'il n'y a pas eu de compliments, donc c'est
plutôt les critiques. Qu'il soit clair que quand j'ai parlé de
stabilité, ce n'est pas pour un quelconque avantage, c'est-à-dire
une plus longue durée de ce Gouvernement qui reste lié aux volontés
démocratiques de cette même Assemblée, rien d'autre. C'est parce
que je crois qu'il faut de plus en plus bâtir un projet pour ce
nouveau millénaire et pour notre Vallée, sans être pessimiste parce
que le pessimisme s'avère tout à fait inutile et sans être otage
des évènements du moment.
Président - Je soumets au vote la loi dans son ensemble:
Conseillers présents et votants: 33
Pour: 21
Contre: 12
Le Conseil approuve.
