Classificazione
INDUSTRIA



Oggetto del Consiglio n. 2480 del 7 febbraio 2007 - Resoconto
OGGETTO N. 2480/XII - Rapporti tra l'Amministrazione
regionale e la Società Valeco S.p.A.. (Interrogazione)
Interrogazione
Vista la D.G.R. n. 4237 del 29/12/2006, nella quale si
approva il finanziamento alla Valeco SpA come "quota parte degli
oneri di acquisto delle aree sulle quali realizzare l'ampliamento
della discarica annessa al centro regionale di trattamento RSU e
assimilati di Brissogne" per un importo di € 3.125.845;
Vista la D.G.R. n. 34 del 12/01/2007, nella quale
l'Amministrazione regionale promuove resistenza alla richiesta
avanzata dalla Valeco SpA di ottenere "il mancato pagamento degli
oneri sostenuti per lo smaltimento del percolato per una somma
ammontante a € 760.149,02, Iva inclusa, oltre a interessi e
rivalutazione monetaria";
Considerato che risulta dai documenti ufficiali che
l'Amministrazione regionale partecipa, nella misura del 20%, nel
capitale sociale della Valeco SpA;
Atteso che, a fine dicembre, l'Amministrazione regionale
delibera una partecipazione all'acquisto di aree ben superiore alla
quota azionaria di sua competenza (sulla base di una spesa
presunta, nella stessa delibera, di 5.000.000 di euro) e, appena 15
giorni dopo, emerge un contenzioso con la società partecipata di
non lieve consistenza;
il sottoscritto Consigliere regionale
Interroga
l'Assessore competente per conoscere:
1) se sono previsti, per la società Valeco SpA, contributi
annui di gestione e/o in conto capitale o in conto
interessi;
2) quali sono le ragioni, ad avviso dell'Assessore, per le
quali l'Amministrazione regionale si oppone alle richieste della
Valeco e se, dal momento della costituzione societaria, si siano
verificate altre controversie nei suoi confronti;
3) quali sono le ragioni che hanno portato a scegliere una
propria partecipazione di minoranza, e quale composizione abbia il
socio Ecofin;
4) se è proprio necessario che i costi dell'ampliamento della
discarica, essendo a carico della Regione, debbano essere
recuperati sulle tariffe.
F.to: Bortot
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Questa è un'interrogazione molto più
complessa, cercherò di dare lettura, perché ci troviamo di fronte a
un quadro normativo e amministrativo di non poco conto, spero di
rimanere entro i tempi, chiedo scusa ma le domande sono
delicate...
(interruzione del Consigliere Bortot, fuori
microfono)
... per me va benissimo, posso dare la risposta come formulata,
mediante documentazione scritta.
Presidente
- Non credo che il Consiglio abbia
difficoltà... semmai l'Assessore ne lascia una copia anche a noi,
affinché venga acquisita agli atti.
