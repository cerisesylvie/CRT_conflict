Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 3 del 15 gennaio 1973 - Resoconto
OGGETTO N. 3/73 - Espressioni di saluto all'On. Chanoux,
presente in aula.
Manganoni (P.C.I.) -
Dato che nessuno l'ha ancora fatto,
mi sento onorato ed in dovere di porgere, se non a nome del
Consiglio, perché non mi compete, almeno a nome del Gruppo
comunista, il cordiale caloroso saluto al Deputato della Valle
d'Aosta che per la prima volta partecipa ai nostri lavori.
Il mio saluto è particolarmente commosso, perché il Deputato è
il figlio del Martire della Resistenza valdostana che, non solo ho
conosciuto, ma con il quale ho collaborato, prima della Resistenza,
nel periodo della Jeune Vallée d'Aoste, e in seguito, nel periodo
della Resistenza. Io sono certo che il nostro Deputato saprà
difendere e tenere alto il nome della Valle d'Aosta e difendere i
suoi interessi alla Camera.
