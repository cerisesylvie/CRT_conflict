Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1901 del 17 aprile 1996 - Resoconto
SEDUTA ANTIMERIDIANA DEL 17 APRILE 1996
OGGETTO N. 1901/X Concessione di un secondo contributo di lire
385.867.000 all'Amministrazione comunale di Pré-Saint-Didier per
l'acquisizione di immobili da destinare al completamento dell'area
sportiva, ai sensi della legge regionale 27 giugno 1986, n. 27.
Approvazione, impegno e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, nella
misura massima del 90 percento della spesa complessiva, a favore
dei comuni per la creazione di un patrimonio immobiliare
comunale;
Considerato che la legge finanziaria per l'anno 1996 e per il
triennio 1996-1998 (legge regionale 19 gennaio 1996 n. 1),
all'articolo 10, 2° comma, ha rideterminato la suddetta percentuale
massima, riducendola al 70 percento;
Richiamata la delibera del Consiglio regionale n. 1717/X del 20
dicembre 1995, con la quale si approvava la concessione a favore
del Comune di Pré-Saint-Didier di un primo contributo di Lire
83.185.000= per l'acquisizione di immobili, siti in zona Campo
Sportivo, di proprietà di ditte varie, contraddistinti al Catasto
Terreni del Comune censuario di Pré-Saint-Didier al Fg. XI, mappali
vari, per una superficie totale di 26.803 metri quadrati, da
destinare al completamento dell'area sportiva;
Ricordato che la suddetta deliberazione rinviava a successivo
provvedimento l'erogazione allo stesso Comune di Pré-Saint-Didier
di un ulteriore contributo da determinarsi sulla base e nella
misura prevista dalle vigenti disposizioni;
Rilevato che in relazione all'insufficiente disponibilità di
fondi sullo stanziamento del bilancio 1995 non era stato possibile
procedere all'erogazione in una unica soluzione del contributo
spettante al Comune di Pré-Saint-Didier in applicazione, secondo
una prassi consolidata, della percentuale massima prevista dalla
legge;
Ritenuto, pertanto, opportuno procedere alla concessione di un
secondo contributo al Comune di Pré-Saint-Didier nelle spese di
acquisizione degli immobili sopraindicati, per un importo di Lire
385.867.000=, risultante dall'applicazione al totale della spesa
complessiva, pari a Lire 670.075.000= della percentuale massima del
70 percento ora prevista e detraendo dal risultato così ottenuto
l'importo del primo contributo di Lire 83.185.000=;
Visto il parere favorevole di legittimità, rilasciato dal Capo
di Gabinetto, ai sensi dell'articolo 72 della legge regionale
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale 45/1995, sulla presente deliberazione;
Delibera
1) di approvare la concessione di un secondo contributo di Lire
385.867.000=
(trecentottantacinquemilioniottocentosessantasettemila), a favore
dell'Amministrazione comunale di Pré-Saint-Didier per
l'acquisizione di immobili, siti in zona Campo Sportivo, di
proprietà di Ditte varie, contraddistinti al catasto Terreni del
Comune censuario di Pré-Saint-Didier al Fg. XI, mappali vari, per
una superficie di 26.803 metri quadrati, da destinare al
completamento dell'area sportiva, ai sensi della legge regionale 27
giugno 1986, n. 27;
2) di approvare ed impegnare la spesa di lire 385.867.000=
(trecentottantacinquemilioniottocentosessantasettemila) da imputare
al Capitolo 20620 del bilancio di previsione della Regione per
l'anno 1996 - utilizzando per lire 50.000.000 il dettaglio 72, per
lire 300.000.000 il dettaglio 70 e per lire 35.867.000 il dettaglio
71 ("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 25
Il Consiglio approva all'unanimità
