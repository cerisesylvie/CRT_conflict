Classificazione
INFORMAZIONE
Radiotelecomunicazioni
SPORT E TEMPO LIBERO



Oggetto del Consiglio n. 1213 del 27 gennaio 2022 - Resoconto
OGGETTO N. 1213/XVI - Interpellanza: "Progetto unico di
copertura Wi-Fi in tutti i comprensori sciistici
valdostani".
Marguerettaz (Presidente) -
Passiamo ora al punto n. 34
dell'ordine del giorno. Si è prenotato il consigliere Ganis, ne ha
facoltà.
Ganis (LEGA VDA) -
La nostra interpellanza nasce da
un'esigenza comune di tutti gli sciatori che trascorrono le vacanze
nella nostra regione, in particolare quando lungo le nostre piste
da sci gli sciatori vorrebbero controllare le
mail
, inviare
foto e scaricare dati. Un servizio questo che in molti comprensori
sciistici è già garantito come a Folgaria e a Madonna di Campiglio
grazie a una copertura Wi-Fi gratuita a disposizione degli
sciatori, una soluzione finalizzata non solo per comunicare con i
social network
ma anche per suggerire itinerari in tempo
reale agli scialpinisti e ai ciaspolatori. Il tutto è dovuto al
fatto che ai giorni nostri il mondo dei
social
e
Internet
sono diventati dei compagni di vita irrinunciabili:
ecco perché una copertura Wi-Fi capillare darebbe al mondo della
montagna e a tutti i suoi fruitori un servizio in più e
indispensabile. Nella nostra regione molte località turistiche si
stanno già attivando al fine di poter garantire un servizio di
questo tipo anche sulle piste, già in parte garantito in prossimità
delle biglietterie e delle scuole di sci. Prendiamo atto infatti
della volontà della società Cervino di voler attuare un progetto di
copertura Wi-Fi al fine di poter garantire un servizio di
connessione ai turisti. Anche nel comprensorio sciistico di Pila la
nuova telecabina Pila/Couis fornirà il servizio di connessione
Wi-Fi anche in linea. Bisogna evidenziare che questi servizi, una
volta registrati i dati degli utilizzatori e rispettando tutte le
normative sulla
privacy
, potrebbe essere di supporto per
azioni di
marketing
al fine di inviare ai turisti
informazioni utili su tutte le attività e i servizi offerti dalla
nostra Regione. In questo modo si creerebbe una sinergia tra i
comprensori sciistici valdostani al fine di poter dare un servizio
migliore al turista amante della nostra Regione. Per questo motivo
interpelliamo l'Assessore competente per conoscere se un progetto
unico di copertura Wi-Fi in tutti i comprensori sciistici
valdostani sia stato preso o si intenda prendere in considerazione
e se si sia considerato che un simile progetto potrebbe ottimizzare
i costi di gestione per tutte le società e uniformare tutte le
stazioni sciistiche valdostane.
Presidente -
Risponde l'assessore Bertschy.
Bertschy (AV-VdA Unie) -
L'interpellanza si pone con uno
sguardo interessante e corretto del miglioramento dei servizi che
vogliamo andare a offrire e completare nei nostri comprensori
sciistici, soprattutto con l'offerta turistica complessiva, è
l'ottica giusta nella quale e con la quale stiamo lavorando insieme
alle società di impianti a fune in una situazione che, come lei sa,
oggi vede ancora le società condurre la loro azione all'interno di
una strategia ma in piena autonomia. L'idea che poi è scaturita in
un provvedimento di legge nell'estate scorsa che ci ha permesso di
assegnare un incarico attraverso Finaosta per poter avere nel
prossimo periodo un progetto che ci porti a migliorare ancora
l'organizzazione societaria con una visione che potrà anche essere
quella di una
holding
o di una società unica, migliorerà
ancora questi aspetti.
Per quanto riguarda le due domande, cercherei di andare su una
risposta che le unisce, anche perché questo è il lavoro. Come lei
sa, le strutture di infrastruttura digitale, la fibra ottica, il
Wi-Fi nascono in particolare negli anni passati per esigenze di
servizio delle società più che per esigenze di servizio verso la
clientela. Adesso la cosa importante che si sta facendo dove si
stanno evolvendo le società è di trasformare queste infrastrutture
sempre di più per garantire quello che nella vita quotidiana ormai
rappresenta il nostro vivere, la socialità che viene determinata
dall'essere sempre connessi e collegati dalle infrastrutture, con i
limiti che questo ha nelle situazioni di montagna. Lei citava
alcune località del Trentino, ci sono stato anch'io e le posso dire
che su certi impianti sei super connesso e su altri sei super
disconnesso perché, purtroppo, non si tratta di città o di
quartieri ma si tratta di montagne dove vanno costruite
infrastrutture con molta più difficoltà.
In risposta alla prima domanda: "se un progetto unico di
copertura Wi-Fi in tutti i comprensori sciistici valdostani sia
stato preso o si intenda prendere in considerazione" direi proprio
di sì, non tanto in termini di un'infrastruttura unica, ma di una
visione di offerta di servizi, perché un'infrastruttura unica
dipende ovviamente dai gestori, che non in tutti i posti possono
garantire la copertura del servizio e poi si tratta di entrare nel
merito dei contratti commerciali, però riuscire a determinare una
copertura dei servizi per gli sciatori e gli utenti degli impianti
determina anche una maggiore copertura a livello di sicurezza,
oltre che di qualità dei servizi. Diverso è, ma in quella direzione
bisogna andare, poi cercare di garantire poi delle zone di Wi-Fi
free
, la libertà di potersi connettere soprattutto nelle
zone di partenza, alle casse e in certe zone dove oggi l'evoluzione
anche del sistema della bigliettazione ci porta e ci deve portare a
dare ai clienti una sempre maggiore qualità dei nostri servizi. Su
questo si sta lavorando ma si può implementare cercando di dare un
indirizzo ancora più forte in questa direzione proprio perché va
nella direzione di migliorare la qualità dei servizi. Se vuole, poi
possiamo anche raccontare cosa c'è già nelle località, cosa non
c'è, cosa stanno facendo le società per andare nella direzione che
ci stiamo dicendo.
Seconda domanda: "se sia considerato che un simile progetto
potrebbe ottimizzare i costi di gestione e per tutte le società
uniformare tutte le stazioni sciistiche valdostane", un po' le cose
ce le siamo già dette. Ad oggi pensare a un unico progetto nel
sistema attuale societario è un po' più complicato, anche se non
impossibile, ma è soprattutto legato alla possibilità di avere con
un unico operatore la copertura di tutte le stazioni, che non è
così semplice da determinare. Mentre l'uniformità dei servizi in
tutte le piste sciistiche è appunto l'obiettivo a tendere perché
noi dobbiamo offrire un'immagine complessiva della qualità dei
servizi nei nostri comprensori che non sia legata a una qualità
differente sul territorio. I servizi devono essere sempre più
simili e le differenze stanno nel sistema complessivo delle piste,
dell'offerta sciistica, ma i servizi devono essere il più possibile
simili affinché lo sciatore si ritrovi, quando viene a sciare in
Valle d'Aosta, con le stesse risposte, soprattutto oggi che
l'implementazione della bigliettazione della vendita on-line sta
prendendo decisamente piede. Citavo un dato prima, un dato del
fatturato ai primi quindici giorni di gennaio che è arrivato a
circa 33 milioni di euro, su quel fatturato la vendita on-line oggi
è di quasi 14 milioni di euro, c'è stato un aumento del 14 percento
del 18-19 e al 41 percento di questa prima parte di stagione.
L'implementazione della vendita è un segnale importante che ci dice
che quella della digitalizzazione è la sfida sulla quale continuare
a investire anche per... e qui sì che credo il suo richiamo vada
raccolto, anche per rendere le banche dati sempre più unite per
poter fare operazioni di commercializzazione, di proposta dei
nostri servizi con una visione che sia globale dell'offerta
sciistica valdostana. Sono tutti aspetti che fanno parte di tappe,
di un percorso che bisogna fare, ma è la direzione giusta che anche
lei traccia con la sua interpellanza.
Presidente -
Per la replica, ha chiesto la parola il
consigliere Ganis, ne ha facoltà.
Ganis (LEGA VDA) -
Grazie Assessore per la risposta. Ci
fa molto piacere che comunque l'Amministrazione regionale lavori in
questa direzione. Non è sicuramente un progetto semplice ma, come
ha detto lei, non impossibile; avere una copertura unica di Wi-Fi
può creare dei benefici, come avere una banca dati unica. Da una
discussione con alcuni tecnici informatici è emerso che è fattibile
coprire una zona con la rete Wi-Fi utilizzando appunto i pali di
sostegno dell'impianto, portando il segnale da valle a monte
utilizzando le moderne tecnologie, fibra ottica, o dei
range
extender
a cascata. Possono essere investimenti importanti ma
finalizzati a dare un servizio a tutti gli utenti, i quali
apprezzerebbero di gran lunga. Sviluppare una copertura Wi-Fi su
tutto il territorio valdostano, vista la nostra vocazione
turistica, è fondamentale, come indispensabile è investire nelle
tecnologie. Infatti una copertura a 360 gradi permetterebbe di
avere tutta la bellezza della nostra regione in un
click
.
Essere sempre connessi, questa è l'arma vincente.
Presidente -
Vista l'ora, anticipiamo la Conferenza dei
Capigruppo nella speranza che il Presidente della Regione possa
partecipare. Sospendiamo e ci vediamo nella saletta adiacente delle
Commissioni per il collegamento.
La seduta è sospesa dalle ore 10:18 alle ore 10:41.
