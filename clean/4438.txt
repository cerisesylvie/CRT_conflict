Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 113 del 11 marzo 1982 - Resoconto
OGGETTO N. 113/VII - ESPLETAMENTO DI UN CONCORSO PER LA
COPERTURA DI UN POSTO DI CAPO SERVIZIO PRESSO IL SERVIZIO
BIBLIOTECA. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Mafrica:
INTERROGAZIONE CON RISPOSTA SCRITTA
VISTA
la sentenza del TAR, pubblicata il 14.1.1982,
relativa al ricorso 40/81 della Signora Anna Maria Belley contro la
Regione, per l'annullamento della delibera di Giunta n. 1214 del 13
marzo 1981;
CONSIDERATO
che detta sentenza accoglie il succitato
ricorso, annulla i provvedimenti impugnati e ordina che la sentenza
sia eseguita dalla competente autorità amministrativa;
il sottoscritto Consigliere regionale
INTERROGA
il Presidente della Giunta e l'Assessore alla Pubblica
Istruzione per sapere:
1)
se e come è stata eseguita la sentenza in
oggetto;
2) se è stato assunto qualche nuovo provvedimento (di cui si
richiede copia) in merito all'incarico di caposervizio
biblioteche;
3) per quali motivi non è stato ancora espletato il concorso
bandito nel 1977;
4)
quando tale concorso sarà espletato;
5) quali procedure possono essere seguite per "esigere"
l'espletamento di detto concorso, visto che a pag. 7 della sentenza
del T.A.R. l'Avvocatura dello Stato, per conto della Regione,
argomenta contro la ricorrente che la stessa "avrebbe dovuto
esigere l'espletamento del concorso per interrompere la
reggenza";
6) quali confini siano stabiliti dalle norme vigenti in ordine
alla discrezionalità della Giunta regionale in tema di espletamento
di pubblici concorsi per assunzione di personale.
PRESIDENTE
: E' stata data risposta scritta con lettera n.
174 del 17 febbraio 1982.
