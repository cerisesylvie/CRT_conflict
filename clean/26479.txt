Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 321 del 28 novembre 1972 - Resoconto
OGGETTO N. 321/72 - Legge regionale concernente modificazioni
all'articolo 1 della legge 10 gennaio 1961 n. 1 e successive
modificazioni, concernente la corresponsione di un assegno annuale
di riconoscimento a ex-Insegnanti delle Scuole Sussidiate della
Valle d'Aosta.
Montesano (P.S.D.I.)
- Il disegno di legge porta il
parere favorevole unanime della Commissione Istruzione
Pubblica.
La parola all'Assessore Lustrissy.
Lustrissy (D.P.)
- Si tratta di un riconoscimento che è
diretto a favore delle anziane insegnanti delle Scuole sussidiate,
per lo più oggi anziane, che hanno svolto nel tempo un'attività,
diciamo così, a beneficio della nostra comunità, per quanto
riguarda l'istruzione.
Abbiamo con questo provvedimento stabilito alcuni principi
nuovi, cioè il primo: abbiamo adeguato il limite di esclusione in
rapporto a quelli che sono i nuovi minimi di pensione stabiliti
dalla Previdenza sociale in più abbiamo diminuito da dieci a cinque
anni gli anni di servizio utili per ottenere detto riconoscimento,
e l'importo annuale dell'assegno per ogni anno di servizio è stato
elevato dalle seimila lire alle diecimila lire annue.
Montesano (P.S.D.I.)
- Chi chiede la parola?
Allora si passa alla votazione, articolo per articolo.
Se non vi sono osservazioni gli articoli si danno per
approvati.
Art. 1 - Il Consiglio approva.
Art. 2 - Il Consiglio approva.
Art. 3 - Il Consiglio approva.
Si passa alla votazione a scrutinio segreto.
Risultato della votazione: presenti: ventuno; votanti: ventuno;
favorevoli: ventuno.
Il Consiglio approva.
Si passa all'oggetto n. 12.
