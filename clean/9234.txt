Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3798 del 10 maggio 1988 - Resoconto
OGGETTO N. 3798/VIII - DISEGNO DI LEGGE CONCERNENTE:
"INTERVENTI REGIONALI DI COOPERAZIONE E SOLIDARIETÀ CON I PAESI IN
VIA DI SVILUPPO".
PRESIDENTE
: Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1
(Finalità)
1.
Al fine di concorrere al perseguimento di obiettivi
di solidarietà tra i popoli e alla piena realizzazione dei diritti
fondamentali dell'uomo, in armonia con la legge 26 febbraio 1987,
n. 49, la Regione Valle d'Aosta, nei limiti delle proprie
competenze favorisce e realizza interventi di cooperazione e
solidarietà con i Paesi in via di sviluppo.
2.
Le iniziative di cui al comma precedente sono
rivolte alle seguenti finalità:
a) il soddisfacimento dei bisogni primari e in primo luogo la
salvaguardia della vita umana;
b)
l'autosufficienza alimentare;
c)
la valorizzazione delle risorse umane;
d)
la conservazione del patrimonio ambientale;
e) l'attuazione e il consolidamento dei processi di sviluppo
endogeno e la crescita economica, sociale e culturale dei paesi in
via di sviluppo;
f) il miglioramento della condizione femminile e dell'infanzia
ed il sostegno della promozione della donna.
3.
Gli stanziamenti regionali per la cooperazione e la
solidarietà con i Paesi in via di sviluppo non possono essere
utilizzati, direttamente o indirettamente per finanziare attività
di carattere militare.
PRESIDENTE
: Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'articolo 2.
Articolo 2
(Settori di intervento)
1. Per le finalità previste dal precedente articolo la Regione
Valle d'Aosta assume, direttamente o mediante le strutture dei
Comuni, delle Comunità montane, dell'Unità Sanitaria Locale, di
organismi di volontariato internazionale e di enti o associazioni
interessate, iniziative relative alle seguenti attività di
cooperazione:
a) l'elaborazione di studi, la progettazione, la fornitura e
costruzione di impianti, infrastrutture, attrezzature e servizi, la
realizzazione di progetti di sviluppo integrati e l'attuazione
delle iniziative anche di carattere finanziario atte a consentire
il conseguimento delle finalità di cui all'articolo 1;
b) l'impiego di personale qualificato per compiti di assistenza
tecnica, amministrazione e gestione, valutazione e monitoraggio
dell'attività di cooperazione allo sviluppo;
c) la formazione professionale e la promozione sociale di
cittadini dei Paesi in via di sviluppo in loco, in altri Paesi in
via di sviluppo, in Italia, in Valle d'Aosta, anche ai fini della
legge 30 dicembre 1986, n. 943, e la formazione di personale
residente in Valle d'Aosta destinato a svolgere attività di
cooperazione allo sviluppo;
d) il sostegno alla realizzazione di progetti e interventi ad
opera di organizzazioni non governative idonee anche tramite
l'invio di volontari e di proprio personale nei paesi in via di
sviluppo;
e) l'attuazione di interventi specifici per migliorare la
condizione femminile e dell'infanzia, per promuovere lo sviluppo
culturale e sociale della donna con la sua diretta
partecipazione;
f) la promozione di programmi di educazione ai temi dello
sviluppo, anche nell'ambito scolastico, e di iniziative volte
all'intensificazione degli scambi culturali tra la Valle d'Aosta e
i Paesi in via di sviluppo, con particolare riguardo a quelli tra i
giovani.
2. Tali iniziative, pubbliche o private, saranno collocate
nell'ambito dei programmi plurisettoriali, concordati in appositi
incontri intergovernativi con i paesi in via di sviluppo, su base
pluriennale e secondo criteri di priorità geografica e settoriale
individuati annualmente dal Comitato interministeriale per la
cooperazione allo sviluppo di cui all'art. 3 della legge 26
febbraio 1987, n. 49.
3. La Regione Valle d'Aosta promuove, altresì, interventi
straordinari destinati a fronteggiare casi di calamità e situazioni
di denutrizione e di carenza igienico-sanitaria che minacciano la
sopravvivenza di popolazioni.
PRESIDENTE
: Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'articolo
3.
Articolo 3
(Iniziativa)
1. Nelle attività individuate dal precedente articolo, la
Regione Valle d'Aosta avanza proposte alla Direzione generale per
la cooperazione allo sviluppo di cui all'art. 10 della legge 26
febbraio 1987, n. 49.
2. La Regione Valle d'Aosta mette a disposizione le proprie
specifiche competenze in settori dove abbia già una esperienza
consolidata e le proprie conoscenze relative ad aree di paesi in
via di sviluppo, anche attraverso la stipula di convenzioni con la
Direzione generale per la cooperazione allo sviluppo, previa
autorizzazione del Comitato Direzionale per la Cooperazione allo
sviluppo, di cui all'art. 9 della legge 26 febbraio 1987, n.
49.
3. La Regione segnala alla Commissione interregionale, di cui
alla legge 16 maggio 1970, n. 281, composta dai Presidenti delle
Giunte delle Regioni a statuto ordinario e speciale, un nominativo,
ai fini della successiva designazione, da parte della Commissione
suddetta, dei rappresentanti delle Regioni in seno al Comitato
consultivo per la cooperazione allo sviluppo di cui all'art. 8
della legge 26 febbraio 1987, n. 49.
PRESIDENTE
: Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'articolo 4.
Articolo 4
(Comitato regionale di Coordinamento)
1.
È istituito presso la Presidenza della Giunta
regionale il Comitato regionale di coordinamento degli interventi
di cooperazione e di solidarietà.
2.
Esso è presieduto dal Presidente della Giunta
regionale, o suo delegato, ed è composto da:
-
rappresentanti dei vari settori dell'Amministrazione
regionale;
-
rappresentanti delle associazioni di volontariato;
-
rappresentanti di enti locali e dell'U.S.L..
3.
Il Comitato regionale di cui al comma 1.:
a)
coordina e valuta a livello regionale le richieste
ed iniziative concernenti le attività di cooperazione e di
solidarietà con i paesi in via di sviluppo, promosse da enti
pubblici, enti locali, associazioni o organismi di volontariato
internazionale;
b)
approva le iniziative da proporre alla Direzione
generale per la cooperazione allo sviluppo;
c)
studia iniziative al fine di favorire una cultura
di pace, di solidarietà e di cooperazione tra i popoli.
PRESIDENTE
: Do lettura di un emendamento sostitutivo
dell'articolo 4, presentato dai Consiglieri Beneforti, Baldassarre,
De Grandis, Mafrica, Maquignaz, Sandri e Tamone.
EMENDAMENTO
L'articolo 4 è sostituito dal seguente:
"Art. 4
(Comitato regionale di coordinamento)
1.
È istituito presso la Presidenza della Giunta
regionale il Comitato regionale di coordinamento degli interventi
di cooperazione, di solidarietà e di educazione allo
sviluppo.
2.
Esso è presieduto dal Presidente della Giunta
regionale, o suo delegato, ed è composto da:
a)
5 membri eletti nel proprio seno dal Consiglio
regionale, di cui due in rappresentanza della minoranza;
b)
3 rappresentanti degli Enti Locali;
c)
4 rappresentanti di Organizzazioni non governative
e di Associazioni operanti in Valle da almeno due anni, che
prevedono, nell'atto costitutivo o negli ordinamenti interni, fra
gli scopi sociali, in forma prevalente, iniziative culturali e
assistenziali nel campo dei diritti umani, della cooperazione e
dello sviluppo internazionale, della difesa non violenta, della
pace e della solidarietà con i paesi in via di sviluppo, del
disarmo, del servizio civile alternativo al servizio
militare.
3.
I rappresentanti degli Enti Locali e delle
Organizzazioni non governative e delle Associazioni sono nominati
dal Presidente della Giunta, su designazione degli Enti Locali e
delle Organizzazioni non governative e delle Associazioni di cui al
comma precedente.
4.
Il 4. Comitato regionale di cui al comma 1:
a)
coordina e valuta a livello regionale le richieste
e le iniziative concernenti le attività di cooperazione e di
solidarietà con i Paesi in via di sviluppo, promossi da enti
pubblici, enti locali, associazioni e organizzazioni non
governative;
b)
propone l'eventuale istituzione, per lo studio di
temi specifici, di gruppi di lavoro composti anche da soggetti non
appartenenti al Comitato stesso;
c)
indica alla Giunta regionale le iniziative di cui
all'articolo 3, comma 1;
d)
studia iniziative a livello territoriale al fine di
promuovere una cultura di pace, di solidarietà e di cooperazione
tra i popoli;
e)
concorre alla formulazione del programma annuale di
interventi nonché alla predisposizione della relazione annuale di
cui all'articolo
5.
1.
Il Comitato regionale di coordinamento sarà
costituito entro quattro mesi dall'entrata in vigore della presente
legge".
PRESIDENTE
: Se nessuno chiede la parola, pongo in
votazione l'emendamento sostitutivo dell'articolo 4, testé
letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura di un emendamento aggiuntivo di un
nuovo articolo "4 bis", proposto dai Consiglieri Beneforti,
Baldassarre, De Grandis, Mafrica, Maquignaz, Sandri e Tamone.
EMENDAMENTO
Dopo l'articolo 4 è aggiunto il seguente articolo 4
bis:
"Art. 4 bis
(Relazioni annuali)
1.
Ogni anno la Giunta regionale adotta, su
indicazione del Comitato di coordinamento, e trasmette al Consiglio
regionale, in occasione del bilancio di previsione, una relazione
previsionale e programmatica sulle attività di cooperazione e sulle
iniziative di solidarietà e di educazione allo sviluppo e alla
pace.
2.
La Giunta regionale predispone altresì una
relazione delle attività svolte nell'anno precedente, da allegare
al bilancio consuntivo".
PRESIDENTE
: Se nessuno chiede la parola, pongo in
votazione l'articolo 4 bis testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Do lettura dell'articolo 5.
Articolo
5
(Disposizioni finanziarie)
1. Le norme finanziarie ai fini dell'applicazione della
presente legge saranno emanate con successivo provvedi
mento.
PRESIDENTE
: Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Favorevoli: 27
Contrari: 3
Il Consiglio approva
