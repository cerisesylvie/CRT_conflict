Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 82 del 31 marzo 1969 - Resoconto
OGGETTO N. 82/69 - Problemi sindacali delle maestranze dello
stabilimento di Aosta della Società Nazionale Cogne - Invio di
telegramma. (Presa d'atto)
Montesano (P.S.U.)
- Intanto io approfitto di questo
momento per aprire una parentesi sul mandato dato all'Assessore
anziano e al Presidente del Consiglio per il telegramma da fare
alla Direzione della Cogne, alla Commissione Interna, ai
rappresentanti sindacali. A proposito di questa vertenza fra me e
l'Assessore Colombo è emerso il..., anche la domanda, se i
rappresentanti sindacali in questa vertenza ci sono o non ci sono,
perché io non li ho sentito finora, e quindi abbiamo preso contatti
telefonici. Per il momento, contatti telefonici con la Commissione
Interna, e con la Direzione della Cogne e poi si stanno prendendo
contatti telefonici con i sindacati. Premetto che la Direzione
della Cogne è impegnata tutta la giornata nell'esame del bilancio,
il Consiglio di amministrazione. È stato stabilito di comune
accordo con la Commissione Interna di vederci oggi nel pomeriggio,
con la Commissione Interna e con i rappresentanti sindacali e di
comune accordo poi anche con la Presidenza della Cogne, si
prospetta di perfezionare un incontro per domani mattina fra
Direzione Cogne, Commissione Interna e Sindacati.
Il telegramma che io propongo al Consiglio ha questo testo: "Al
Presidente della Cogne, al Direttore Generale della Cogne, alla
Commissione Interna Cogne, ai rappresentanti sindacali.
Riferimento telegramma Commissione Interna riguardante vertenza
lavoratori Cogne, comunicato odierna seduta Consiglio regionale,
stesso Consiglio, unitamente ha approvato il seguente ordine del
giorno. Facendo seguito odierne comunicazioni telefoniche, nelle
quali sono state fissati incontri tra rappresentanti regionali,
parti interessate, comunica che incontro globale sarà fissato
tempestivamente d'accordo organizzazioni lavoratori e Direzione
Cogne".
Siete d'accordo su questo testo? Va bene, allora facciamo
partire questo telegramma ...
Germano (P.C.)
- ... è stata espressa, direi, da tutti i
Consiglieri un senso di solidarietà del Consiglio verso i
lavoratori, lì non c'è la preoccupazione del Consiglio per la
situazione dei lavoratori, non c'è.
Montesano (P.S.U.)
- ... guardi, io riferisco quello che
dice l'ordine del giorno
"Constatato che al momento le
trattative sono in fase di sospensiva, si dà mandato all'Assessore
delegato e al Presidente del Consiglio, di prendere immediatamente
contatto con le parti al fine di ricercare una via di intesa in
ordine alla vertenza in atto, mandato che fedelmente abbiamo
conseguito, fedelmente".
Quindi, questo è il mandato che ha dato il Consiglio al
Presidente del Consiglio e all'Assessore anziano. Abbiamo preso
questi contatti, facciamo questo telegramma che poi tutti siano
d'accordo, e il resto naturalmente, la solidarietà è stata espressa
in che senso? È espressa nello stesso invio di questo telegramma,
ma il mandato è stato ben preciso, mandato che noi fedelmente
seguiamo.
Allora possiamo fare partire questo telegramma? Il Consiglio è
d'accordo? Se è d'accordo di passare anche all'altro punto
dell'ordine del giorno, intanto voteremo quell'ordine del giorno
congiunto.
Siamo arrivati al n. 9.
