Consiglio Regionale della Valle d'Aosta - Oggetto del Consiglio n. 1278 del 23 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1278 del 23 giugno 2010 - Resoconto
OGGETTO N. 1278/XIII - Disegno di legge: "Modificazioni alla
legge regionale 1° settembre 1997, n. 29 (Norme in materia di
servizi di trasporto pubblico di linea)".
Articolo 1
(Modificazione all'articolo 3)
1. Dopo il comma 1 dell'articolo 3 della legge regionale 1°
settembre 1997, n. 29 (Norme in materia di servizi di trasporto
pubblico di linea), è inserito il seguente:
"1bis. Gli enti di cui al comma 1 provvedono alla copertura
economica dell'intero costo dei servizi organizzati e
gestiti.".
Articolo 2
(Modificazione all'articolo 4)
1. Al comma 2 dell'articolo 4 della l.r. 29/1997, le parole:
", con preferenza per le società concessionarie dei relativi
sub-bacini," sono soppresse.
Articolo 3
(Modificazioni all'articolo 6)
1. La lettera a) del comma 3 dell'articolo 6 della l.r.
29/1997 è sostituita dalla seguente:
"a) l'articolazione e l'organizzazione del sistema del
trasporto pubblico locale nel territorio regionale;".
2. La lettera b) del comma 3 dell'articolo 6 della l.r.
29/1997 è sostituita dalla seguente:
"b) l'indicazione dei servizi minimi, qualitativamente e
quantitativamente sufficienti a soddisfare la domanda di mobilità
degli utenti, i cui costi sono a carico del bilancio della Regione,
e le modalità con cui devono essere erogati;".
3. La lettera c) del comma 3 dell'articolo 6 della l.r.
29/1997 è sostituita dalla seguente:
"c) l'individuazione delle tipologie e delle modalità di
sviluppo dei servizi integrativi;".
4. Al comma 4 dell'articolo 6 della l.r. 29/1997, le parole:
"non superiori al 3 per cento" sono sostituite dalle seguenti: "non
superiori al 4 per cento".
Articolo 4
(Modificazioni all'articolo 24)
1. L'alinea del comma 4 dell'articolo 24 della l.r. 29/1997 è
sostituito dal seguente: "La Giunta regionale, con propria
deliberazione, di concerto con le parti sociali, previa
approvazione delle modalità, delle procedure e dei criteri, può
concedere, con oneri a carico della Regione, la gratuità per l'uso
dei servizi di trasporto pubblico regionale di cui ai capi II e IV
o degli impianti a fune con funzione di trasporto pubblico locale,
come individuati dal piano di bacino di traffico di cui
all'articolo 6, e di eventuali servizi integrativi ai seguenti
soggetti, purché residenti in Valle d'Aosta:".
2. Il comma 5bis dell'articolo 24 della l.r. 29/1997 è
abrogato.
Articolo 5
(Modificazione al titolo del capo V)
1. Il titolo del capo V della l.r. 29/1997 è sostituito dal
seguente: "SERVIZI INTEGRATIVI DEL TRASPORTO PUBBLICO".
Articolo 6
(Sostituzione dell'articolo 53)
1. L'articolo 53 della l.r. 29/1997 è sostituito dal
seguente:
"Articolo 53
(Definizione)
1. Al fine di soddisfare ulteriori e specifiche esigenze di
mobilità rispetto ai servizi minimi, di favorire gli insediamenti
diffusi sul territorio, di promuovere il trasporto collettivo di
persone, di migliorare le condizioni del traffico e di
disincentivare l'uso del mezzo privato, la Regione, anche su
iniziativa o proposta degli enti locali, in forma singola o
associata, di aziende, di poli scolastici o di altri soggetti
interessati, definisce, coordina e autorizza servizi di trasporto
integrativi del trasporto pubblico.
2. I soggetti di cui al comma 1, ad eccezione dei poli
scolastici, possono partecipare, eventualmente anche in via
totalitaria, al costo dei servizi di cui al presente capo con
finalità di sostegno alla mobilità pubblica.
3. I servizi integrativi del trasporto pubblico sono distinti
in:
a) servizi integrativi di linea;
b) servizi integrativi non di linea;
c) servizi integrativi a chiamata.
4. I servizi integrativi di linea e i servizi integrativi a
chiamata, come definiti nel piano di bacino di traffico di cui
all'articolo 6, sono affidati con le procedure di cui all'articolo
10, nell'ambito delle concessioni di cui all'articolo 7.".
Articolo 7
(Modificazioni all'articolo 54)
1. La rubrica dell'articolo 54 della l.r. 29/1997 è
sostituita dalla seguente: "Servizi integrativi di linea".
2. Il comma 1 dell'articolo 54 della l.r. 29/1997 è
abrogato.
3. Al comma 2 dell'articolo 54 della l.r. 29/1997, le parole:
"i nuovi servizi specifici" sono sostituite dalle seguenti: "i
servizi integrativi di linea".
4. Il comma 3 dell'articolo 54 della l.r. 29/1997 è
abrogato.
Articolo 8
(Inserimento dell'articolo 54bis)
1. Dopo l'articolo 54 della l.r. 29/1997, come modificato
dall'articolo 7, è inserito il seguente:
"Articolo 54bis
(Tipologia di servizi integrativi di linea)
1. I servizi integrativi di linea, comunque rivolti alla
totalità degli utenti, si suddividono nelle seguenti
tipologie:
a) servizi specifici effettuati con autobus e creati per
specifiche esigenze di mobilità di lavoratori e studenti;
b) servizi a spola effettuati con autobus che collegano con
elevata frequenza due località, con o senza fermate intermedie,
eventualmente conseguenti ad interventi di limitazione o
regolamentazione del traffico veicolare privato e di durata non
superiore a tre mesi;
c) servizi occasionali effettuati con autobus e finalizzati a
soddisfare le esigenze di mobilità derivanti da eventi particolari,
contingenti o straordinari, di durata comunque non superiore a tre
mesi;
d) servizi di ski-bus effettuati con autobus all'interno di
un comprensorio turistico e finalizzati a soddisfare le esigenze di
mobilità connesse con la pratica dello sci;
e) servizi in assuntoria effettuati con autovetture o con
piccoli autobus, su percorsi e con orari prestabiliti, per
soddisfare le esigenze di trasporto di scolari e studenti da luoghi
disagiati di residenza al luogo di studio e viceversa;
f) servizi turistici effettuati con autobus all'interno di un
comprensorio turistico per esigenze di mobilità turistica e per
collegamenti con le aree circostanti, aventi carattere di
stagionalità;
g) servizi sperimentali effettuati con autobus o con
autovetture e finalizzati all'accertamento delle condizioni di
traffico, di nuova domanda di mobilità, di adeguamento di percorsi
e modalità di esercizio dei servizi esistenti, di durata comunque
non superiore a dodici mesi.
2. La Giunta regionale, con propria deliberazione, può
definire ulteriori tipologie di servizi integrativi di
linea.".
Articolo 9
(Inserimento dell'articolo 54ter)
1. Dopo l'articolo 54bis della l.r. 29/1997, inserito
dall'articolo 8, è inserito il seguente:
"Articolo 54ter
(Definizione del corrispettivo)
1. Per i servizi integrativi di linea, la Giunta regionale,
con propria deliberazione, può erogare un corrispettivo complessivo
pari al massimo di quello chilometrico previsto dal contratto di
servizio, maggiorabile fino al 20 per cento, qualora il servizio
sia eccezionalmente erogato gratuitamente, ad esclusione dei
servizi di cui all'articolo 54bis, comma 1, lettera e), per i quali
l'importo può essere superiore al corrispettivo chilometrico
previsto dal contratto di servizio.".
Articolo 10
(Inserimento dell'articolo 54quater)
1. Dopo l'articolo 54ter della l.r. 29/1997, inserito
dall'articolo 9, è inserito il seguente:
"Art. 54quater
(Partecipazione economica per i servizi di ski-bus e servizi
in assuntoria)
1. I servizi di ski-bus e i servizi in assuntoria di cui
all'articolo 54bis, comma 1, lettere d) ed e), possono essere
richiesti dagli enti locali e da altri soggetti interessati
mediante istanza alla struttura regionale competente in materia di
trasporti, con l'impegno di coprire il 50 per cento del
corrispettivo per l'espletamento del servizio proposto.
2. Le tariffe applicate agli utenti sono equiparate alle
tariffe del servizio di linea.
3. Il corrispettivo per i servizi in assuntoria è
determinato, nell'ambito delle procedure di gara di cui
all'articolo 10, quale multiplo del prezzo unitario offerto
dall'aggiudicatario individuato.
4. Il transito degli autoveicoli relativi al servizio in
assuntoria è autorizzato anche su strade non classificate come
regionali o comunali ai sensi di legge, purché dichiarate agibili e
con il consenso del proprietario o di chi lo rappresenta.".
Articolo 11
(Inserimento dell'articolo 55bis)
1. Dopo l'articolo 55 della l.r. 29/1997, abrogato
dall'articolo 16, è inserito il seguente:
"Articolo 55bis
(Tipologia di servizi integrativi non di linea)
1. I servizi integrativi non di linea si suddividono
in:
a) servizi per disabili;
b) servizi di taxi-bus;
c) servizi di car-sharing;
d) servizi di car-pool.
2. La Giunta regionale, con propria deliberazione, può
definire ulteriori tipologie di servizi integrativi non di
linea.
3. I servizi integrativi non di linea sono assegnati a
soggetti individuati sulla base della normativa comunitaria e
statale vigente in materia di affidamento dei servizi di trasporto
pubblico di passeggeri.".
Articolo 12
(Modificazioni all'articolo 56)
1. Alla lettera a) del comma 1 dell'articolo 56 della l.r.
29/1997, dopo la parola: "invalido" è inserita la seguente:
"civile".
2. Alla lettera b) del comma 1 dell'articolo 56 della l.r.
29/1997, dopo la parola: "invalido" è inserita la seguente:
"civile".
3. Al comma 1bis dell'articolo 56 della l.r. 29/1997, le
parole: "di particolare gravità, anche derivanti da una temporanea
condizione di" sono sostituite dalle seguenti: "di
temporanea".
4. Il comma 2 dell'articolo 56 della l.r. 29/1997 è
sostituito dal seguente:
"2. La Giunta regionale, con propria deliberazione,
stabilisce i criteri e le modalità di accesso e di fruizione del
servizio medesimo.".
Articolo 13
(Modificazioni all'articolo 59)
1. Dopo il comma 1 dell'articolo 59 della l.r. 29/1997, è
inserito il seguente:
"1bis. La Giunta regionale, con propria deliberazione,
individua, anche sulla base delle richieste di enti locali o di
altri soggetti interessati, le aree non incluse nel piano di bacino
di traffico in cui sono attivabili servizi integrativi a
chiamata.".
2. Il comma 3 dell'articolo 59 della l.r. 29/1997 è
sostituito dal seguente:
"3. Le tariffe dei servizi integrativi a chiamata sono
determinate con deliberazione della Giunta regionale sulla base
delle tariffe dei servizi di linea incrementabili in rapporto alla
specificità e alla periodicità del servizio.".
3. Dopo il comma 3 dell'articolo 59 della l.r. 29/1997, come
sostituito dal comma 2, è aggiunto il seguente:
"3bis. Per i servizi integrativi a chiamata il costo unitario
orario è definito con deliberazione della Giunta regionale sulla
base del corrispettivo unitario risultante dall'aggiudicazione al
concessionario individuato per il sub-bacino territorialmente
competente, nell'ambito delle procedure di gara di cui all'articolo
10.".
Articolo 14
(Modificazioni all'articolo 60)
1. Il comma 1 dell'articolo 60 della l.r. 29/1997 è
sostituito dal seguente:
"1. Sono definiti di taxi-bus i servizi convenzionati con la
Regione, con enti locali e con altri soggetti interessati,
finalizzati a soddisfare esigenze di mobilità di tipo urbano,
suburbano, rurale o turistico in periodi temporali o aree
territoriali non servite adeguatamente dal trasporto pubblico di
linea.".
2. Il comma 3 dell'articolo 60 della l.r. 29/1997 è
sostituito dal seguente:
"3. La Giunta regionale, con propria deliberazione, determina
l'onere a carico della Regione nell'ambito di convenzioni stipulate
da enti locali o da altri enti interessati con i titolari dei
servizi di cui al comma 2. Il predetto onere non può comunque
superare il 30 per cento del costo complessivo del
servizio.".
Articolo 15
(Sostituzione dell'articolo 63)
1. L'articolo 63 della l.r. 29/1997 è sostituito dal
seguente:
"Articolo 63
(Servizi di car-pool)
1. Sono definiti servizi di car-pool gli accordi volontari
intercorrenti fra più persone finalizzati ad utilizzare un solo
autoveicolo privato per il raggiungimento del luogo di lavoro o
altro luogo, ottimizzando l'occupazione e l'impiego
dell'automobile.
2. La Regione e gli enti locali favoriscono i servizi di
car-pool anche mediante apposite convenzioni con aziende operanti
nel territorio regionale, definendo apposite misure di sostegno
quali, in particolare, la riserva di aree gratuite di sosta e di
parcheggio.".
Articolo 16
(Abrogazioni)
1. Gli articoli 55, 57, 58, 61 e 64 della l.r. 29/1997 sono
abrogati.
Articolo 17
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente
- Prima di passare all'esame del disegno di
legge articolo per articolo, volevo comunicarvi che è stata
depositata alla Presidenza l'ultima versione della risoluzione, la
cui prima edizione è uscita questa mattina, e porta la firma dei
componenti della II Commissione e di tutti i Capigruppo, verrà
discussa come punto n. 24.1.
Passiamo ora all'esame dell'articolato del disegno di legge n.
90.
Je soumets au vote l'article 1
er
:
Conseillers présents: 35
Votants: 28
Pour: 28
Abstentions: 7 (Benin, Donzel, Carmela Fontana, Lattanzi, Rigo,
Tibaldi, Zucchi)
Le Conseil approuve.
Président
- Article 2: même résultat.
Je soumets au vote l'article 3:
Conseillers présents: 35
Votants: 23
Pour: 23
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Président
- Je soumets au vote l'article 4:
Conseillers présents: 35
Votants: 23
Pour: 23
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Président
- Article 5: même résultat. Article 6: même
résultat. Article 7: même résultat.
A l'article 8 il y a l'amendement proposé par le PD et le groupe
ALPE.
La parole à la Conseillère Carmela Fontana.
Fontana (PD)
- Grazie, Presidente. L'emendamento è il
seguente:
"Dopo la lettera b) del comma 1 dell'articolo 54bis,
inserito dall'articolo 8 del disegno di legge n. 90, è inserita la
seguente: "bbis) servizi effettuati con autobus che collegano i
principali centri abitati della Regione con gli aeroporti più
vicini"
. Più volte abbiamo chiesto all'Assessore di potenziare
i servizi con l'aeroporto di Torino, perché già non abbiamo
l'aeroporto qui, in più mi sembra che l'Assessore mi avesse detto
che era stata tolta anche l'unica corsa esistente, chiediamo
gentilmente se sia fattibile invece rimetterla e potenziarla.
Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Due considerazioni, la prima: dal
punto di vista giuridico, è un emendamento non accoglibile, perché
questo tipo di proposta esula le competenze dell'Amministrazione
regionale, perché sicuramente sull'aeroporto di Torino potremmo
immaginare... ma la dizione è:
"gli aeroporti più vicini"
.
C'è un plurale, quindi Torino forse sì, Milano e Ginevra
sicuramente no, perché sono tutte concessioni a livello statale.
Quando ci sono tre Regioni, sono delle concessioni statali, quando
ci sono più Stati, sono internazionali, quindi anche queste
concessionabili dallo Stato, quindi, dal punto di vista formale, è
inaccoglibile.
Dal punto di vista pratico, la risposta non è nel fare un
servizio che abbiamo visto, abbiamo avuto modo di parlarne qua,
scontenta tutti; per fare un servizio che accontenti la
popolazione, dovremmo aumentare il costo di milioni e di milioni di
euro, non credo sia possibile fare oggi una scelta di questo tipo.
La scelta è sicuramente valorizzare dei collegamenti con della
logica di noleggio, con una logica puntuale per poter dare delle
risposte soprattutto al sistema turistico. Questo emendamento
quindi non è accoglibile, ma nell'ambito del piano per quel che è
dei collegamenti aeroportuali c'è, da un lato, l'entrata in
funzione dell'aeroporto di Aosta che darà delle risposte per quel
che è del collegamento con Roma, per quelle che sono le esigenze
turistiche la soluzione del noleggio, quindi voto contrario.
Président
- Je soumets au vote l'amendement proposé par
le groupe PD:
Conseillers présents: 35
Votants: 31
Pour: 8
Contre: 23
Abstentions: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Je soumets au vote l'article 8:
Conseillers présents: 35
Votants: 23
Pour: 23
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Président
- Article 9: même résultat. Article 10: même
résultat. Article 11: même résultat. Article 12: même résultat. A
l'article 13 il y a l'amendement proposé par les groupes ALPE et
PD.
La parole au Vice-président Chatrian.
Chatrian (ALPE)
- Il nostro emendamento va nella
direzione da noi auspicata precedentemente. Come vedete,
l'emendamento va ad abrogare il sub-bacino territorialmente
competente, quindi individuare all'aggiudicazione un
concessionario.
Vorrei fare qualche considerazione, anche se le considerazioni
di merito e di sostanza le ho fatte poc'anzi. Non ci interessano le
barriere, non ci interessano le sollecitazioni sia ben chiaro: ci
interessa un piano del traffico che funzioni bene, un piano del
traffico dove ci sia un concessionario unico, riteniamo importante
un referente unico, una semplificazione per il controllo e per
l'integrazione. Reputiamo anche di far crescere le nostre aziende
piccole o grandi che siano, perché il mondo va nella direzione di
creare le condizioni per consorziarsi, non siamo noi a sollecitare
e ad indirizzare sia ben chiaro, ma non utilizziamo per favore
terminologie di
"multinazionali"
o quant'altro, quando
proprio oggi è stato utilizzato più volte il termine
"criteri"
da 6 a 3, perché riteniamo più... allora perché
non da 6 a 1, perché le motivazioni... perché non le motivazioni...
A nostro avviso, questo è un punto di forza e di chiarezza, non
scientifico, come ho detto prima, e non mi attacco alle perplessità
del collega Donzel legate alla media, bassa o alta Valle, ma
scientificamente programmato sulla carta. Questo emendamento va in
quella direzione per creare le condizioni di avere un
concessionario unico per il nostro piccolo bacino.
Président
- La parole au Conseiller Donzel.
Donzel (PD)
- Solo una battuta, perché, visto il
confronto serio in quest'aula, dove si sono ascoltati ragionamenti
corretti, penso che tutti qui si parli in buona fede... quindi
questo tentativo di strumentalizzare la messa in discussione
dell'organizzazione dei bacini riferendo come al solito:
"noi
siamo i campioni degli interessi delle imprese locali
valdostane"
, quindi qua qualcuno sta danneggiando, questo non
lo accetto, non è così che è impostata la cosa, perché mi
stupirebbe alquanto se i bacini, i tre, fossero disegnati
specificamente per qualche azienda. È proprio quello che le ho
chiesto: non è che ha disegnato questi bacini in funzione delle
aziende? Lei mi risponde, Assessore:
"non vogliamo aprire alle
multinazionali"
, ma allora li ha disegnati ad hoc? Noi invece
pensiamo che proprio il bacino unico risponda ancora di più ad una
necessità di liberare la possibilità che le aziende locali si
organizzino loro certi servizi e siano forse più liberi, ossia
dipende da come la si prende dal punto di vista con cui si guarda a
questa cosa, anzi probabilmente, almeno dal punto di vista del PD,
mi sembra che dare la possibilità a queste aziende di consorziarsi
e di razionalizzare fra di loro certi servizi era venire incontro
ad un'esigenza delle aziende valdostane. Qui tutti si lavora
nell'ottica di difendere il lavoro in Valle d'Aosta e le imprese
valdostane, magari si hanno punti di vista diversi, in questo
momento la maggioranza ritiene dal suo punto di vista che sia
quello prevalente, però intendiamoci: non facciamo della demagogia
spicciola, altrimenti da qui in avanti ce ne sarà da dire
sull'intervento delle multinazionali.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Solo nell'ambito del confronto,
perché non ci siano dei dubbi. I numeri hanno una chiarezza
esemplare, abbiamo semplicemente detto che non vorremmo creare le
condizioni perché possano partecipare solo le multinazionali e lo
ribadisco, caro Donzel, nel senso che mettendo 3 sub-bacini possono
partecipare tutti. Dal punto di vista matematico e lessicale,
quindi c'è una differenza enorme, nessuna demagogia, nel più ci sta
il meno; quindi, creando 3 sub-bacini, si può aprire un ventaglio
infinito. Se andiamo verso altre direzioni, mettiamo dei limiti
che, stante i numeri attuali, scenari che vedete voi, io non li
vedo, però sicuramente potete vedere oltre, ma ad oggi sicuramente
creiamo delle barriere che per tutta una serie di aziende sono
insormontabili, semplicemente questo. Questa scelta non impedisce a
nessuno di partecipare, quindi votiamo contro.
Président
- La parole au Vice-président Chatrian.
Chatrian (ALPE)
- Chiedo la votazione segreta,
Presidente, a nome del gruppo ALPE.
Président
- Je soumets au vote, par votation secrète,
l'amendement proposé par les groupes ALPE et PD, qui récite:
Emendamento
Il comma 3 dell'articolo 13 è sostituito dal
seguente:
"3. Dopo il comma 3 dell'articolo 59 della 1.r. 29/1997, come
sostituito dal comma 2, è aggiunto il seguente:
"3bis. Per i servizi integrativi a chiamata il costo unitario
orario è definito con deliberazione della Giunta regionale sulla
base del corrispettivo unitario risultante dall'aggiudicazione al
concessionario, nell'ambito delle procedure di gara di cui
all'articolo 10.".
Conseillers présents: 35
Votants: 33
Pour: 12
Contre: 21
Abstentions: 2
Le Conseil n'approuve pas.
Président
- Je soumets au vote l'article 13:
Conseillers présents: 35
Votants: 23
Pour: 23
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Président
- Article 14: même résultat. Article 15: même
résultat. Article 16: même résultat. Article 17: même résultat.
Je soumets au vote la loi dans son ensemble:
Conseillers présents: 35
Votants: 23
Pour: 23
Abstentions: 12 (Benin, Bertin, Giuseppe Cerise, Chatrian,
Donzel, Carmela Fontana, Lattanzi, Louvin, Patrizia Morelli, Rigo,
Tibaldi, Zucchi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK