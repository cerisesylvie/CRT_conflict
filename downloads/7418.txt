Consiglio Regionale della Valle d'Aosta - Oggetto del Consiglio n. 1921 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1921 del 7 aprile 1986 - Resoconto
OGGETTO N. 1921/VIII - SPERIMENTAZIONE SCOLASTICA PRESSO
L'I.P.R. DI CHATILLON. - (Interrogazione)
PRESIDENTE
: Do lettura dell'interrogazione in oggetto
presentata dai Consiglieri Cout e Tonino:
INTERROGAZIONE
AVUTA NOTIZIA del fatto che il Collegio dei docenti
dell'Istituto Professionale Regionale di Châtillon il giorno 8
marzo 1986 ha dato parere negativo (con 11 no e 10 si) sul progetto
di sperimentazione preparato per il prossimo anno scolastico 86/87
e che da diversi anni era in atto;
i sottoscritti Consiglieri regionali
INTERROGANO
l'Assessore alla Pubblica Istruzione per sapere:
1)
quali sono i motivi per cui il Collegio dei docenti
dell'Istituto Professionale Regionale di Châtillon ha bocciato il
progetto di sperimentazione per il prossimo anno scolastico
1986/87;
2)
se è stata richiesta e per quali classi proseguirà
la sperimentazione iniziata negli scorsi anni;
3)
qual è stato il costo della sperimentazione lo
scorso anno e come erano ripartite le spese;
4)
cosa si intende fare per il futuro circa questo
tipo di sperimentazione.
PRESIDENTE
: Ha chiesto la parola l'Assessore alla
Pubblica Istruzione,Faval; ne ha facoltà.
FAVAL (U.V.):
Je dois dire qu'en ce qui me concerne, les
raisons sont assez étonnantes si l'on tient compte que cette
expérimentation a duré pendant des années et donné de très bons
résultats et si l'on pense que l'année passée un nombre important
d'élèves a reçu le bac en France avec de très bonnes notes. Entre
autres, la décision de ne pas poursuivre a eu un nombre de voix
très restreint.
La deuxième question, "se è stata richiesta, e per quali classi
proseguirà la sperimentazione iniziata negli scorsi anni": la
reunion des enseignants a été convoquée pour demain matin, donc ce
sera à cette occasion que l'on décidera, à l'intérieur de cet
institut, si l'on devra poursuivre ou non cette
expérimentation.
"Qual'è stato il corso della sperimentazione lo scorso anno e
come erano ripartite le spese": les dépenses pour l'année 84/85 ont
été de 32 millions 150 mille lires, évidemment tout ceci en dehors
des frais normaux pour les enseignants, l'école, etc., partages
entre 16 millions 650 mille lires pour les enseignements
complémentaires et 12 millions pour les leçons intégratives des
candidats à l'examen du bac et 3 millions 500 mille lires pour le
matériel didactique (livres, etc...). Pour l'année 85/86 la dépense
a été de 35 millions 300 mille lires, dont 17 millions pour les
enseignements complémentaires, 13 millions 200 mille lires pour les
leçons intégratives, toujours pour ceux qui se présentent au bac et
5 millions 100 mille lires pour le matériel didactique.
"Cosa si intende fare per il futuro circa questo tipo di
sperimentazione": la direction de l'école m'a communiqué qu'elle
pense proposer dans les termes prévus dans ce cas, pour l'année
scolaire 87/88, une autre proposition d'expérimentation avec des
ajustements et une articulation un peu différente par rapport à
celle qui a été "boulée" par le Collège des enseignants.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Per quanto concerne la risposta al primo
quesito posto dalla nostra interrogazione, non mi sembra che si
siano ben capiti i motivi della bocciatura del progetto di
sperimentazione da parte del Collegio dei docenti dell'Istituto
Professionale Regionale di Châtillon, se non altro per il giudizio
che lo stesso Assessore ha dato. Egli dice: "C'est étonnant!" e si
stupisce della bocciatura del progetto di sperimentazione, ma a noi
sarebbe interessato di più conoscere i motivi della sua bocciatura.
Dico anzi che i motivi che hanno fatto bocciare il tentativo di
sperimentazione in una scuola della Regione ci dovrebbero far
riflettere e forse sarebbe necessario esaminare in modo più
approfondito che cosa è stata questa sperimentazione che,
giustamente, come diceva l'Assessore, è in piedi da 6 anni e che
forse in alcuni casi ha dato anche dei buoni risultati.
Ciononostante non è detto che non ci siano delle cose che non
funzionano e che senz'altro pesano sul lavoro degli insegnanti e
sul carico di lavoro degli stessi allievi. A me risulta, come ho
già avuto modo di dire anche in altre occasioni, che il carico di
lavoro al quale sono sottoposti sia gli insegnanti che gli allievi
è molto alto, così come è alto il numero delle ore di lezione che è
stato anche aumentato nell'ultimo progetto presentato. Sarebbe
necessario quindi esaminare in modo più approfondito cos'è stata
questa sperimentazione, verificando i risultati stilati dagli
insegnanti e dallo stesso istituto, accertando quali sono i
possibili sbocchi e che cosa si è conseguito in definitiva in
riferimento alla preparazione professionale degli stessi allievi.
Tutto questo ovviamente ci fa anche riflettere sul che cosa sarebbe
potuto succedere se avessimo votato una legge che estendeva "tout
court" questa sperimentazione ad altre classi o, addirittura, come
era stato proposto tempo fa, a tutti gli I.P.R. presenti nella
nostra Regione con la proposta dei Lycées Techniques.
Direi quindi che su questa sperimentazione dell'I.P.R. di
Châtillon e su tutto il problema della revisione della legge
istitutiva degli I.P.R. e comunque di altre forme di
sperimentazione da tentare negli I.P.R., sempre in sintonia con
l'interpellanza che avevamo presentato in un precedente Consiglio,
è necessario avanzare delle proposte più precise e soprattutto
fondate sui dati oggettivi di ciò che è stato fatto, sapendo con
certezza che cosa si intende fare. Pertanto è necessario attivare
al più presto l'osservatorio sul mondo del lavoro per avere dei
dati più precisi in riferimento ai possibili sbocchi di questi
Istituti e, soprattutto, bisogna pensare che tutto questo deve
essere fatto coinvolgendo tutti gli organismi che si interessano di
questi problemi, dall'I.R.R.S.A.E. al Collegio dei docenti.
Non serve a nulla stupirsi "dopo", della bocciatura di una forma
di sperimentazione da parte del collegio dei docenti: è necessario
invece vedere che cosa è successo a monte. Ci sembra, quindi, che
la richiesta che noi avevamo già avanzato con l'interpellanza
precedente e che mirava a predisporre al più presto dei progetti ed
a far svolgere una più ampia riflessione sulle forme di
sperimentazione e sulle possibili modifiche degli I.P.R. in Valle
d'Aosta, possa essere nuovamente avanzata in questo momento, sempre
che vogliamo avere dei validi risultati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK