Consiglio Regionale della Valle d'Aosta - Oggetto del Consiglio n. 32 del 11 febbraio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 32 del 11 febbraio 1972 - Resoconto
OGGETTO N. 32/72 - Disservizio postale nel Comune di Aosta.
(Interpellanza)
Fosson (U.V.)
- Sarò breve, però è meglio che parliamo
prima, così il Presidente potrà darci le risposte che abbiamo
richiesto.
È chiaro che il disservizio postale è una cosa generale, in
Italia, purtroppo, perché basta vedere in tutti i giornali, ogni
giorno che si apre un giornale, si vedono dei reclami e via
dicendo, non ultimo - io qui ho "Il Sole" del 9 febbraio - dove si
parla di un altro record di disservizio postale: è una ditta di
Merano che dice che le lettere le arrivano dopo 45 giorni e via
dicendo, ma che formalmente le arrivano dopo 20-25 giorni da Roma.
Abbiamo seguito tutto il disservizio postale che è stato dibattuto
su "La Stampa" di Torino, sappiamo a un certo momento che dal
centro smistamento pacchi di Milano, invece di inviare i pacchi
nelle varie località, si facevano girare, si mettevano su dei
piombati che giravano nelle varie stazioni d'Italia, perché non
c'era la possibilità di distribuire questi pacchi. Quindi il
disservizio postale, effettivamente, in Italia c'è e non è
attraverso un'interpellanza all'Amministrazione regionale e fatta
al Presidente della Giunta che crediamo di ovviare a questo
disservizio generale, perché le colpe sono molto più in alto e
bisognerà, a un certo momento, che tutte le Amministrazioni e tutti
i cittadini premano, perché solo attraverso una pressione si potrà
far migliorare questo servizio, che è un servizio essenziale per
ogni cittadino.
Io però, l'interpellanza non l'ho fatta per il solo disservizio
generale, ma l'ho fatta particolarmente per il disservizio che si
verifica in Valle d'Aosta e, particolarmente, in Aosta.
Ora questo disservizio, una parte delle cause di questo
disservizio sono delle cause generali, come ho detto prima, che
sono da ricercarsi in altro loco, una parte, però, di quelle
carenze che si verificano, si potrebbero forse, in loco, anche
cercare di superare e con la richiesta e con la pressione
dell'Amministrazione regionale, probabilmente, se non tutte, almeno
una parte, di queste carenze si potrebbero eliminare.
Ora, anche qui i ritardi sono all'ordine del giorno, è
sufficiente che manchi un portalettere in una data zona e
praticamente la corrispondenza in quella zona si accumula e si
hanno dei ritardi normali di dieci-dodici giorni.
È sufficiente che manchi un portalettere in una data zona o che
venga sostituito da uno che non conosce e c'è la corrispondenza di
Caio che va a finire a Tizio, e la corrispondenza di Tizio che va a
finire a Caio.
Quindi, però, la questione principale, per essere molto vicini
ai fatti, si è verificata ultimamente.
C'è stata un'agitazione alle poste, dal 23 al 26 gennaio,
agitazione che era...siccome il Ministero aveva decurtato la
richiesta dello stanziamento, era stata fatta una richiesta - mi
sembra - di 15 milioni per tre mesi, per pagare gli straordinari e
via dicendo. Il Ministero ha decurtato questa richiesta a otto
milioni e quindi i vari impiegati, i vari funzionari delle Poste
hanno fatto un'agitazione - non so se concordata anche con
l'Amministrazione delle Poste - per pretendere che il Ministero
venga incontro e ripristini completamente questo stanziamento.
Ora, in questi tre giorni, che non erano di sciopero, ma erano
puramente di agitazione per l'applicazione stretta del Regolamento
e quindi, con l'abolizione delle ore straordinarie, si è ricevuto
la posta, così, saltuariamente e io, che non sapevo la questione,
ho detto: "È in sciopero - Non avevo pensato che era un'agitazione
puramente - è uno sciopero, non arriverà la posta". Però la posta
del 23-26 e dei giorni seguenti è arrivata con dieci giorni nella
nostra zona, per esempio, nella mia zona è arrivata la posta, con i
timbri del 20-21 gennaio è stata recapitata l'1, il 2 febbraio e,
praticamente, credo che non era solo quella personale del
sottoscritto, ma era di tutti gli altri e quindi con degli
inconvenienti gravissimi per la questione di tratte, citazioni e
via dicendo.
I giornali quotidiani, questi, del 27-28-29-30-31 gennaio e
1-2-3 febbraio, quindi di dieci giorni sono stati recapitati tutti
insieme - giornali quotidiani, parlo - recapitati il 4
febbraio.
Ora, le carenze che si notano particolarmente qui ad Aosta,
quali sono? Sono la mancanza di personale, come quantità e
specialmente, anche come qualità.
Abbiamo già avuto occasione di parlare qui dei concorsi
nazionali. Si fanno concorsi nazionali, poi si capisce, nella
questione periferica - e Aosta è una sede periferica - si mandano i
meno capaci o si manda qualcuno che va in punizione. Questa gente
viene malvolentieri, viene al primo momento che finisce di andare
in ferie o che fa una scappata a casa, comincia a mandare un
certificato medico di trenta giorni e via dicendo, di maniera che
gli organici non sono mai coperti completamente, sono sempre
scoperti, con una larga percentuale.
Quindi, in questo senso, la questione, la richiesta che è stata
fatta più volte e penso che il Presidente l'abbia a cuore come
l'abbiamo a cuore noi, è quella di poter già sopperire, in questo
senso, facendo pressione con le Poste che possa fare dei concorsi
regionali, in maniera, a parte la possibilità di impiegare del
personale locale, che quindi conosce la lingua francese e via
dicendo, ma nello stesso tempo, questo personale, lavorerà
certamente con maggiore assiduità. Si può già fare un confronto
adesso del personale locale che lavora alle Poste, con quel
personale che viene inviato così, che poi rimane poco tempo, perché
chiede poi il trasferimento e quindi c'è anche una rotazione
continua di questo personale, quindi si può già migliorare anche in
quel senso.
C'è una cosa che è dovuta a una legge che è balorda,
probabilmente, - cioè, niente probabilmente, è una legge balorda! -
che le Poste qualche volta assumono del personale locale per fare
fronte alle varie esigenze, ma questa legge permette che si assuma
per 90 giorni soltanto, dopo 90 giorni bisogna licenziare di nuovo
questo personale, perché non deve avere un posto continuativo, non
è più possibile riassumerlo se non è passato un anno dal momento in
cui è stato assunto. In maniera che, anche qui, c'è una continua
rotazione.
So di persone che hanno preso il diploma magistrale, che a un
certo momento, non avendo possibilità di lavoro, hanno fatto
domanda alle Poste, sono state assunte per 90 giorni, le hanno
messe agli sportelli delle raccomandate, dopo 90 giorni, quando
questa gente ha cominciato a prendere una certa pratica e a
svolgere bene il suo lavoro, deve essere dimessa e non può essere
riassunta, quindi bisogna prendere dell'altro personale. Tutto
questo, è logico che comporta un sacco di inconvenienti.
Quindi, c'è anche una inadeguatezza dei locali, perché mi dicono
che si deve lavorare in certe condizioni negli interrati. Va bene
che adesso si sta allargando, si sta sistemando il palazzo delle
Poste, però anche questa sistemazione - e qui esula un po' dalla
questione nostra - anche questa sistemazione, quando sarà portata a
termine sarà largamente insufficiente alle necessità della Città di
Aosta e non solo. Ma cosa si fa, in quei locali, che attualmente
erano terrapieno? Sotto al grande salone si sono ricavati dei
locali - dei locali che non saranno certamente molto salubri - e i
dipendenti delle Poste dovranno continuare a lavorare in quel
senso.
Quindi, sono tutte queste questioni - ce ne sarebbero molte
altre, da poter toccare, ma non è il caso - e solo per queste
ragioni, che io ho voluto presentare questa interpellanza, in
maniera da mettere a fuoco un po' questa questione e di vedere da
parte del Presidente della Giunta di fare tutto quello che è
possibile, almeno, se non a eliminare quelle carenze che sono
determinanti, per un certo disservizio generale, almeno, per
eliminare quelle carenze che possono essere eliminate localmente
per migliorare, nel limite del possibile, questo servizio, che,
come ripeto, è un servizio essenziale per ogni cittadino, perché
quando uno non può fare affidamento su una regolarità del servizio
postale, porta tutti gli inconvenienti agli operatori economici e
via dicendo, che non sappiamo e che non voglio dilungarmi ad
illustrare.
Montesano (P.S.D.I.)
- Risponde il Presidente della
Giunta.
Dujany (D.P.)
- Risponderò brevemente all'interpellanza
presentata dal Consigliere Fosson, assicurandole l'intervento,
presso la Direzione delle Poste, presso il Ministero competente per
continuare ad interessarci di questo problema, poiché questo
problema è già stato oggetto di un incontro fra organismi
ministeriali, direzione locale e direzione di carattere nazionale,
soprattutto per mettere a punto un altro episodio di disservizio, a
carico, a danno della nostra popolazione e per poter ottenere,
così, in tempi abbastanza allungati, che l'assorbimento del
personale venga fatto a livello regionale. Penso che questo
potrebbe essere uno dei motivi per evitare le grosse carenze
quantitative di personale, che sono dovuti a lunghi periodi di
malattia o a lunghe assenze, dovuti a motivi vari che sono la
conseguenza delle assunzioni di elementi che non hanno piacere o
hanno piacere di vivere in casa loro e non hanno naturalmente
piacere di vivere in una zona diversa da quella che è il loro paese
di origine.
Montesano (P.S.D.I.)
- Oggetto n. 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK