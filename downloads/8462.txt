Consiglio Regionale della Valle d'Aosta - Oggetto del Consiglio n. 2943 del 8 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2943 del 8 luglio 1987 - Resoconto
OGGETTO N. 2943/VIII - IPOTESI DI DEMOLIZIONE DELLA
PASSERELLA CHE COLLEGA LA STAZIONE FERROVIARIA DI AOSTA CON LO
STABILIMENTO DELL'EX NAZIONALE COGNE. - (Interpellanza)
PRESIDENTE:
Do lettura dell'interpellanza in oggetto
presentata dai Consiglieri Sandri, Mafrica e Torrione:
INTERPELLANZA
APPRESO che in seno alla ristrutturazione della stazione
ferroviaria sarebbe nata l'ipotesi di demolizione della passerella
stile liberty, posta ad ovest, che per oltre 50 anni, è servita ai
lavoratori della ex-Nazionale COGNE per oltrepassare i binari;
CONSIDERATO che tale struttura verrebbe rimossa per non meglio
specificati motivi di sicurezza;
SOTTOLINEATO che la passerella liberty è un segno cui sono
legati tanti valdostani e che sarebbe opportuno intervenire presso
l'Ente Ferrovie dello Stato per mantenerla come testimonianza della
nostra storia, pur con i dovuti interventi di consolidamento;
i sottoscritti Consiglieri regionali
INTERPELLANO
l'esecutivo regionale per conoscere i suoi intendimenti al
riguardo.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Su "La Stampa" è apparsa la notizia che,
per i lavori di ristrutturazione della stazione ferroviaria,
dovrebbe essere demolita la passerella in stile "liberty". Io, come
tanti altri Consiglieri qui presenti ed in primo luogo il
Consigliere Tamone, che credo l'abbia percorsa tante volte, ho un
legame sentimentale con quella passerella che, tra l'altro, è anche
bella e qualcuno, come il Consigliere Tonino, ricordava che la
stessa ha anche delle caratteristiche di archeologia industriale
degne di essere conservate.
Se si tratta solo di rinforzare la struttura, io chiedo che la
Giunta intervenga per conservare questo reperto.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
L'esigenza di conservare la vecchia
passerella, che da piazza Manzetti permette di raggiungere via
Paravera, a suo tempo è stata condivisa dall'Amministrazione
regionale. Ma, al suo intervento presso l'amministrazione delle
Ferrovie dello Stato è stata opposta una riserva oggettiva e cioè
che la passerella, così com'è, si sarebbe trovata ad un livello
inferiore rispetto alle strutture che stanno per essere realizzate
nell'ambito del progetto di totale ristrutturazione della stazione
ferroviaria ed avrebbe impedito la realizzazione della
ristrutturazione.
D'altra parte il progetto di ristrutturazione è stato approvato,
a suo tempo, dal Comune di Aosta, il quale ha anche opposto
motivate riserve ad un possibile mantenimento della passerella lì
dov'è, per il fatto che il suo accesso è causa di incidenti e di
intralcio alla circolazione dei mezzi pesanti tra via Carducci e
piazza Manzetti.
C'è inoltre da tener conto che:
a) le strutture dell'attuale passerella sono precarie e ormai al
limite della sicurezza, tant'è che la stessa dovrebbe essere
completamente rifatta;
b) della vecchia passerella in stile "liberty" attualmente non
esiste quasi più alcun elemento originario, poiché la stessa è
stata completamente rifatta nel corso degli ultimi
sessant'anni;
c) per l'accesso alla costruenda stazione funiviaria per Pila e
quindi per la ferrovia per Cogne è prevista la costruzione di un
apposito binario-marciapiede, per i treni speciali per gli
sciatori, in arrivo e in partenza, sul lato sud della stazione;
d) sotto la via Carrel è prevista la costruzione di un
sottopassaggio, dal costruendo parcheggio auto o stazione-autobus
sino alla via Paravera.
Queste sono le difficoltà che si oppongono al mantenimento, così
com'è e nello stesso posto, della passerella. L'Amministrazione
regionale non ha alcuna difficoltà ad esaminare la possibilità di
conservare la passerella, magari anche in un altro luogo, fatte
salve, ovviamente, le esigenze di stabilità e di sicurezza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK