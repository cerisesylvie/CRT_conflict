Consiglio Regionale della Valle d'Aosta - Oggetto del Consiglio n. 1303 del 14 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1303 del 14 luglio 2010 - Resoconto
OGGETTO N. 1303/XIII - Dismissione e declassificazione a
strada comunale dell'attuale tratto finale della S.R. n. 27 di La
Salle, ai sensi della legge regionale 20 novembre 2006, n.
26.
Il Consiglio
Vista la legge regionale 20 novembre 2006, n. 26 "Nuove
disposizioni per la classificazione, la gestione, la manutenzione,
il controllo e la tutela delle strade regionali. Abrogazione della
legge regionale 10 ottobre 1950, n. 1, e del regolamento regionale
28 maggio 1981, n. 1" e, in particolare, gli articoli 3 e
4;
Preso atto che il Comune di La Salle ha approvato, con
deliberazione di Giunta comunale 22 giugno 2009, n. 84, il progetto
definitivo per la riqualificazione dell'area verde, comprendente il
Parco della Rimembranza prospiciente la s.r. n. 27 di La Salle,
nonché la realizzazione di un parcheggio pluripiano comprensivo di
un riesame dell'accessibilità viaria a servizio delle attività
presenti in località capoluogo;
Accertato che il tratto conclusivo della s.r. n. 27 di La
Salle, tra la progressiva Km. 1+225 (incrocio) e la progressiva
chilometrica 1+370 (chiesa), meglio evidenziata "in rosa" nella
planimetria allegata alla presente proposta di deliberazione,
risulta interessato dal sopra descritto progetto;
Atteso che il Comune di La Salle, con lettera prot. n.
8129/X/11 in data 27 agosto 2009, ha inoltrato formale richiesta
per la dismissione del sopra descritto tratto di strada regionale e
il suo contestuale trasferimento al demanio stradale
comunale;
Accertato che la Direzione Viabilità ha espresso parere
tecnico favorevole in merito alla suddetta richiesta da parte del
Comune di La Salle;
Ritenuto, pertanto, opportuno procedere alla dismissione e al
trasferimento al demanio stradale del Comune di La Salle del tratto
conclusivo della s.r. n. 27 di La Salle tra la progressiva Km.
1+225 (incrocio) e la progressiva chilometrica 1+370 (chiesa), il
tutto come evidenziato in planimetria;
Richiamata la deliberazione della Giunta regionale 18
dicembre 2009, n. 3702, concernente l'approvazione del bilancio di
gestione per il triennio 2010/2012, con attribuzione alle strutture
dirigenziali di quote di bilancio e degli obbiettivi gestionali
correlati, del bilancio di cassa per l'anno 2010 e di disposizioni
applicative;
Visto il parere favorevole rilasciato dal Direttore della
viabilità dell'Assessorato opere pubbliche, difesa del suolo e
edilizia residenziale pubblica, ai sensi del combinato disposto
degli articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Visto il parere della III Commissione consiliare
permanente;
Delibera
1) di approvare, ai sensi della l.r. n. 26/2006, la
dismissione e la declassificazione dell'attuale tratto finale della
s.r. n. 27 di La Salle, compreso tra il Km 1+225 in prossimità
dell'incrocio con la strada comunale e il Km 1+370 al termine della
strada in prossimità della chiesa, come meglio evidenziato "in
rosa" nell'allegata planimetria, parte integrante e sostanziale
della presente deliberazione;
2) di trasferire, per quanto indicato al punto 1, il sopra
descritto tratto di strada declassificato al demanio stradale del
Comune di La Salle, con le relative pertinenze e tutte le eventuali
concessioni ed occupazioni che insistono sul medesimo;
3) di demandare le incombenze amministrative del caso alla
struttura regionale competente in materia di viabilità.
Allegato
(Omissis)
Président
- Je soumets au vote l'acte:
Conseillers présents et votants: 29
Pour: 29
Le Conseil approuve à l'unanimité.
Président
- Est parvenue à la Présidence une proposition
d'ordre du jour, qui sera discutée avec le point n° 26 concernant
la Convenzione sui diritti delle persone con disabilità
.
Les travaux de ce matin sont terminés, le Conseil est suspendu
et reprendra à quinze heures et trente minutes.
La séance est levée.
---
La séance se termine à treize heures.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK