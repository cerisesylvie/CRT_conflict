Consiglio Regionale della Valle d'Aosta - Oggetto del Consiglio n. 182 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 182 del 6 ottobre 1993 - Resoconto
OGGETTO N. 182/X - Subconcessione in via sanatoria alla ditta
Lale-Murix Mario di derivazione d'acqua dal torrente Vetan, in
Co­mune di Saint-Pierre, per produ­zione di energia elettri­ca.
Deliberazione - Il Consiglio
Premesso che:
con domanda in data 20.06.1987, la Ditta Lale-Murix Mario ha
chiesto all'Amministrazione regionale la subconcessione di
de­rivare dal torrente Vetan, in Comune di Saint-Pierre, moduli
medi 0,15 e max. 0,20 di acqua per produrre, sul salto di metri 70,
la potenza nominale media di KW. 0,29.
La domanda, corredata da progetto in pari data a firma ing.
Andrea Paillex prevede la costruzione di un impianto del tipo ad
acqua fluente, costituito da canale di derivazione, vasca
dis­sabbiatrice, condotta forzata, edificio di produzione e canale
di scarico.
Inoltre:
-
il Magistrato per il Po di Parma, con nota n. 9441 in
data 28.07.1987 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
-
l'ENEL, Compartimento di Torino, con nota DC/USS in
data 08.10.1987 ha fatto presente di non avere alcuna osservazione
da formulare, ai sensi dell'articolo 18 del D.P.R. n. 342 del
18.03.1965, circa la domanda sopraddistinta;
-
l'avviso di presentazione della domanda 20.06.1987
della ditta Lale-Murix Mario è stato pubblicato sul F.A.L. della
Valle d'Aosta n. 4 in data 24.02.1988 e riprodotto nel n. 43 della
G.U. della Repubblica Italiana (foglio inserzioni) in data
22.02.1988, senza dar luogo alla presentazione di domande
incompatibili e concorrenti;
-
con ordinanza dell'Assessore ai LL.PP. n. 143 in data
11.09.1988 è stato disposto il deposito della domanda e del
re­lativo progetto presso l'Assessorato LL.PP. della Regione per 15
giorni consecutivi decorrenti dal 10.10.1988, a disposizione di
chiunque intendesse prenderne visione nelle ore d'ufficio;
-
copia dell'ordinanza è stata affissa per il predetto
periodo di 15 giorni all'Albo Pretorio del Comune di Saint-Pierre e
copia della medesima è stata inviata al Ministero dei LL.PP., al
Ma­gistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara e
Ovest-Sesia di Vercelli, all'ENEL Compartimento di Torino, alla
Pri­ma Direzione del Genio Militare di Torino, al Consorzio
regio­nale Pesca, all'Ufficio Difesa e Protezione del Suolo
dell'Asses­sorato Agricoltura e Forestazione ed alla ditta
Lale-Murix Ma­rio;
-
la pubblicazione presso il Comune di Saint-Pierre, come
ri­sulta dal referto in calce all'ordinanza, è regolarmente
avvenu­ta ed ha dato luogo alla presentazione dei seguenti
esposti:
1) esposto dell'Associazione d'Irrigazione dell'Agro all'Ovest
del Sesia, datato 04.10.1988 con il quale, a salvaguardia delle
do­tazioni idriche dei canali Naviglio d'Ivrea, Depretis e Farini,
derivati dalla Dora Baltea, della quale il torrente Vetan è
tri­butario, l'Associazione Irrigua chiede che nel disciplinare di
subconcessione vengano inserite le seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b)
le manovre di invaso e di svaso del canale di carico
della centrale dovranno del corso d'acqua pubblico.
2)
nota in data 26.10.1988 dei proprietari dell'alpeggio
La Chatelaine, con la quale la signora Anna Henry, comproprie­taria
con le sorelle Luisa, Speranza, Alice ed il nipote Luigi, ha
chiesto che nel torrente Vetan permanga un deflusso d'acqua a cielo
aperto e che in caso di siccità sia data preminenza
all'ab­beveraggio del bestiame ed agli usi dell'alpeggio.
In sede di visita locale d'istruttoria, la signora Henry, a
parzia­le modifica di quanto richiesto nel sopraccitato esposto, ha
chiesto che venga instal-lato, entro il mese di giugno 1989, un
fontanile sul confine di proprietà a valle dell'opera di presa del
sig. Lale-Murix, per soddisfare l'abbeveraggio del bestiame, sia
del consorzio di Vetan che dell'alpe Chatelaine.
Il canale di derivazione, come stabilito nell'articolo 6 del
di­sciplinare di subconcessione, dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente, in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico della Dora Baltea. Comunque,
a maggior tutela delle dotazioni idriche poste a valle della
derivazione in oggetto, le precisazioni richieste dalla citata
associazione sono state inserite nell'articolo 8 del disci­plinare
di subconcessione.
In merito alla nota dei proprietari dell'alpeggio La Chatelaine,
trattandosi di richieste tendenti a tutelare preminentemente dei
diritti preesistenti, si ritengono ammissibili e apposita clau­sola
cautelativa è stata inserita nell'articolo 8, paragrafo b) del
disciplinare di subconcessione.
La visita locale d'istruttoria, come stabilito nell'ordinanza, è
regolarmente avvenuta il 18.11.1988 ed alla medesima sono
intervenuti i funzionari dell'Ufficio Concessioni Acque della
Regione, i sigg. Spinaci Vittorio e Henry Anna, comproprietari
dell'alpeggio La Chatelaine, assistiti dall'affittuario
dell'alpeg­gio sig. Elio Quendoz ed il signor Lale-Murix Mario,
titolare della domanda di subconcessione, i quali hanno accertato
che le opere risultano interamente eseguite e che di massima
corri­spondono alle rappresentazioni grafiche di progetto. Il
signor Lale-Murix Mario ha comunicato che la derivazione è entrata
in esercizio in data 01.01.1988.
Inoltre:
a) la derivazione delle acque avviene in località Chatelaine,
po­co a valle della confluenza dei due rami che originano il
torren­te Vetan;
b)
l'opera di presa è costituita da una briglia con
soglia a quota 1855,20 m.s.m. che convoglia le acque, mediante un
breve ca­na­le in cls. delle dimensioni di cm. 25 x 25 munito di
para­toia, nella vasca dissabbiatrice e di carico, che è costituita
da un manufatto in cls. di c.a. completamente interrato, delle
di­mensioni utili di mt. 1,20 x 3,50 alto da mt. 0,70 a mt.
1,40;
c) la vasca è fornita di due scarichi di fondo per la periodica
pulizia del materiale decantato, di uno sfioratore per la
resti­tuzione al torrente delle acque tracimanti e di tre setti
divisori per la separazione delle sostanze eventualmente
trasportate dalla corrente;
d) al termine della vasca di carico, attraverso una griglia di
protezione, le acque si immettono nella condotta forzata che è
costituita da una tubazione in acciaio DN 125, completamente
interrata, della lunghezza di circa 500 metri;
e)
l'edificio di produzione, situato a quota 1785 m.s.m.
in spon­da sinistra, consiste in un locale in cls. parzialmente
interrato, all'interno del quale sono ubicate le apparecchiature di
gene­razione e di controllo;
d)
dopo l'utilizzazione, attraverso una tubazione in
cemento della lunghezza di pochi metri, le acque vengono
integralmente restituite, sempre nel torrente Vetan, a quota 1784
m.s.m.;
e)
il dislivello fra il pelo morto dell'acqua, nella
vasca di carico dell'impianto, a quota 1855 m.s.m., e quello del
canale di resti­tuzione, a valle dei meccanismi motore, a quota
1785 m.s.m., è di metri 70. In conseguenza la potenza nominale
media annua dell'impianto, per la portata di moduli medi 0,15
risulta (15 x 70): 102 = KW. 10,29.
In considerazione di quanto sopra esposto:
1)
la derivazione appare tecnicamente ed economicamente
ammissibile;
2) la quantità d'acqua da derivare, nella misura massima di
moduli 0,15, si può subconcedere, avendo riguardo delle condi­zioni
locali, delle utenze preesistenti e della specie di deriva­zione
realizzata;
3)
le opere di presa e le successive condotte, tenuto
conto delle clausole imposte nel disciplinare di subconcessione, a
tutela dei diritti dei terzi, sono tecnicamente approvabili e sono
innocue agli interessi pubblici;
4)
la restituzione delle acque avviene integralmente
senza pregiudizio dei diritti dei terzi;
5)
la derivazione corrisponde alla razionale
utilizzazione del torrente Vetan ed è compatibile con il buon
regime idraulico senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
6)
per l'uso della derivazione, non sono temibili
inquinamenti e quindi non occorrono particolari cautele al
riguardo.
Infine, il Magistrato per il Po di Parma, con nota n. 5599 in
data 04.07.1992 ha rilevato che l'istruttoria è stata regolar­mente
espletata ed ha espresso parere favorevole all'accogli­mento della
richiesta di subconcessione, sotto l'osservanza delle condizioni
espresse nel sottoriportato schema di disciplinare.
Visto lo Statuto speciale per la Valle d'Aosta promulgato con
legge costituzionale n. 4 del Vista la legge regionale 8 novem­bre
1956, n. 4;
Visto il parere favorevole rilasciato dall'Ingegnere Capo
incari­cato, Dirigente il Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale 3/1956 e successive
modifi­cazioni e dell'articolo 21 della legge regionale 18/1990 e
suc­cessive modificazioni, in ordine alla legittimità della
presente proposta di deliberazione;
Visto il parere della IV Commissione consiliare permanente;
Delibera
1) di subconcedere, in via sanatoria alla ditta Lale-Murix Mario
con sede in Saint-Pierre, giusta la domanda presentata in data 20
giugno 1987, di derivare dal torrente Vetan a quota 1855,20 m.s.m.,
moduli max. 0,20 e medi 0,15 (litri al minuto secondo quindici) di
acqua per produrre, sul salto di metri 70, la poten­za nominale
media annua di Kw. 10,29 da utilizzarsi per pro­duzione di energia
elettrica da destinare al riscaldamento ed alle necessità
energetiche dell'azienda agricola di proprietà della ditta
subconcessionaria, sita in Comune di Saint-Pierre, in località
Vetan;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizi­one
del disciplinare da parte del legale rappresentante della ditta
Lale-Murix Mario;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 81.000 (ottantunomila) pari a mezza annualità del
cano­ne, a titolo di cauzione, ai sensi dell'articolo 11 del T.U.
11 di­cembre 1933 n. 1775, somma che verrà restituita, ove
nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
se­condo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (Provento delle concessioni e subconcessioni di ac­que
pubbliche e miniere);
c) lire 750.000 (settecentocinquantamila) quale somma a
di­sposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera
somma da introitare al capitolo 13500 della parte ENTRATE del
bilancio preventivo della Regione per il corrente anno fi­nanziario
(Gestione di fondi per conto terzi per istruttorie do­mande e
pratiche varie);
d) lire 864.020 (ottocentosessantaquattromilaventi) per canoni
arretrati, relativi al periodo 1° gennaio 1988 - 31 dicembre 1993,
somma da introitare al capitolo 08800 della parte EN­TRATE del
bilancio preventivo della Regione per il corrente anno finanziario
(Proventi delle concessioni e subconcessioni di acque pubbliche e
miniere);
4) di stabilire, come specificato all'articolo 11 del
disciplinare di subconcessione, in lire 108.000 (centoottomila) il
canone annuo da versare anticipatamente alla Regione, anno per
anno, a de­correre dal 01 gennaio 1988 e fino al 31 dicembre 1989,
e in lire 162.005 (centoses-santaduemilacinque) a decorrere dal 01
gen­naio 1990, somma da introitare al capitolo 08800 della parte
ENTRATE del bilancio preventivo della Regione per il corrente anno
finanziario (Provento di concessioni e subconcessioni di acque
pubbliche e miniere);
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 1, lettera e) del Decreto Legislativo 13
febbraio 1993, n. 40.
Presidente -
Qualcuno chiede la parola? Se nessuno
chiede la parola pos­siamo passare alla votazione.
Presenti: 27
Votanti: 24
Favorevoli: 23
Contrari: 1
Astenuti: 3 (Marguerettaz, Rini e Marco Viérin)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK