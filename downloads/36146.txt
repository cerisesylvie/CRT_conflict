Consiglio Regionale della Valle d'Aosta - Oggetto del Consiglio n. 410 del 12 febbraio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 410 del 12 febbraio 2014 - Resoconto
OGGETTO N. 410/XIV- Interrogazione: "Disservizi sulla tratta
ferroviaria Ivrea-Aosta".
Presidente -
L'Assessore Marguerettaz ha chiesto la
parola, ne ha la facoltà.
Marguerettaz (UV)
- L'argomento porta a dei disservizi,
anche perché sono due domande diverse: il collega Bertschy ci parla
di un treno in partenza da Ivrea che non c'entra niente con la
Fiera di Sant'Orso. Come più volte riferito, in questo Consiglio, a
differenza di quanto avviene nelle altre Regioni, Trenitalia svolge
il servizio ferroviario in forza di un contratto con lo Stato,
quindi, fino a quando non si sarà perfezionato il trasferimento
delle competenze in materia di trasporto ferroviario, la Regione
non ha la gestione e neanche il controllo del servizio reso e
pertanto non ha un diretto monitoraggio del suo andamento e dei
disservizi che subisce la clientela rispetto ai quali conosce solo
quelli segnalati, come in questo caso dal collega Bertschy e da
quanti ovviamente si rivolgono all'Assessorato. Rispetto a questo
specifico disservizio del 16 gennaio, l'Assessorato non ne era a
conoscenza, nessuno l'aveva segnalato e abbiamo provveduto a
richiedere, in virtù dell'interrogazione che è stata presentata e
Trenitalia ci ha dato questa risposta: "
in data 16 gennaio il
personale di macchina del treno 10119 in partenza da Ivrea alle
6,14 effettuava accudienza al Minuetto e in seguito, dopo 40
minuti, non potendo risolvere il problema, richiedeva soccorso, per
cui il treno è stato cancellato dalla stazione di Ivrea. I
viaggiatori sono stati invitati ad usufruire del treno 4237 in
partenza da Ivrea alle 6,45, con arrivo ad Aosta alle 7,51, con
prescrizioni delle fermate richieste dalla sala operativa regionale
del Piemonte per tutte le stazioni, Donnas compresa. Tale
prescrizione è stata comunicata a RFI per la predisposizione dei
segnali e degli impianti di sicurezza per le fermate del treno. RFI
non ha predisposto i segnali per la fermata di Donnas"
, quindi
Trenitalia chiede a RFI di attivarsi, e qua mi mettono nero su
bianco: "RFI non ha fatto quanto noi abbiamo richiesto". I
viaggiatori presenti, quindi, alla stazione di Donnas hanno così
dovuto attendere il treno 10071 delle 7,34 con l'arrivo delle
8,21.
Per quanto concerne l'applicativo
ViaggiaTreno
per
smartphone utilizzato dagli utenti per dare le indicazioni:
"treno in orario, ma non partito da Ivrea"
, il significato
di tale messaggio è riassumibile - questo è sempre quello che dice
Trenitalia, non quello che dico io -:
""il treno riportato
sull'orario ufficiale ferroviario" in: "il treno non è partito
dalla stazione di origine ed è quindi soppresso""
. Da
un'analisi della risposta fornita da Trenitalia, al di là del
guasto al treno che ha originato il problema, l'informazione
riportata dall'applicativo
ViaggiaTreno
per smartphone -
questo, invece, è il commento che facciamo anche noi -, oltre a non
essere del tutto chiara, risulta addirittura fuorviante, mentre la
mancata fermata del treno a Donnas è stata attribuita al gestore
dell'infrastruttura RFI.
A questo punto la Regione, anche in virtù di
quest'interrogazione, inoltrerà quanto ricevuto anche a RFI, per
avere spiegazioni sulla mancata fermata a Donnas e sottoporrà a
Trenitalia il problema della messaggistica dell'applicativo
ViaggiaTreno
cercando di stimolare il gestore ad utilizzare
informazioni più chiare, quindi un pasticciaccio che ovviamente
cercheremo di rappresentare ai vari responsabili.
Si dà atto che dalle ore 11,52 la presidenza è assunta dalla
Presidente Emily Rini.
Presidente
- La parola al collega Bertschy, scusi ho
avuto un problema con la mia tessera. Prego.
Bertschy (UVP)
- Grazie Assessore.
L'interrogazione era puntuale su un fatto puntuale, ma voleva
richiamare l'attenzione politica sua e in generale nostra sul
servizio che ad oggi i valdostani hanno rispetto alla linea
ferroviaria. Ora, ho avuto modo di dire che il treno, soprattutto
per la tratta valdostana, rispetto a tutte le problematiche che ci
sono verso l'esterno, dà risposte che sono abbastanza
soddisfacenti. Ci sono però disagi grandi come quello riportato
puntualmente in quest'interrogazione, che devono vedere salire
nuovamente, a nostro avviso, l'attenzione nei confronti del sistema
Trenitalia-RFI, perché l'ha rappresentato bene: c'è una sicura
complicazione a riferirsi a questi due soggetti, quello che però ci
deve tenere tutti estremamente attenti è il fatto che il treno sta
rappresentando, giorno dopo giorno, un mezzo di trasporto sempre
più utilizzato. Salendo dalla Bassa Valle - tra l'altro, in questi
periodi ho occasione anch'io di utilizzarlo quando abbiamo degli
orari normali - i piazzali che sono a fianco delle stazioni sono
ormai pieni e gli utenti valdostani ne fanno uso, i pendolari, gli
studenti e c'è estremamente bisogno che questo servizio funzioni.
Allora cosa comporta un disservizio come questo? Comporta che se
una persona è in una stazione ad aspettare un treno e lo prende
un'ora e 40 dopo, ha sicuramente dei ritardi di lavoro, dei
problemi con lo studio, delle difficoltà a sviluppare la sua
giornata.
Il dispiacere sta tutto nel fatto che è vero che l'origine del
finanziamento non è regionale, in questo caso è nazionale, perché
Trenitalia ha un contratto con...però sono sempre soldi pubblici,
ai quali qualcuno per responsabilità deve dare risposta. Mi pare
che ci sono, rispetto ai soldi pubblici, grandi attenzioni, ne
abbiamo parlato questa mattina, quando però ci sono servizi così
importanti che non funzionano, sarebbe importante porre la stessa
attenzione verso chi deve operare e fare delle scelte.
Trovarsi in una stazione e non capire bene quando il treno si
fermerà crea anche del panico, perché uno può avere la macchina in
stazione, come può essere stato lasciato lì e prima o
poi...aspettare che qualcuno...facendo autostop o che un treno si
fermi e utilizzare un applicativo e non rendere sicura la sua
informazione rende ancora più insicuro e incerto il funzionamento
di un servizio pubblico. Mi fa piacere quindi, che lei abbia
approfondito il disagio, mi farebbe piacere - perché, tra l'altro,
stamattina dev'essere di nuovo successo qualcosa del genere, un
treno non è partito... - che ci facessimo partecipi e soprattutto
protagonisti almeno di rendere certa l'informazione rispetto a
questi episodi, quindi, se non con l'applicativo, con
un'informazione puntuale presso le stazioni, perché evidentemente
il problema che scontiamo è il fatto che oggi non siamo ancora
proprietari di un contratto non avendo ancora possibilità di
rendere applicativa la norma di attuazione. E qui il passaggio
finale lo riprenderemo, poi parleremo in altre due occasioni in
questo Consiglio di treni.
È chiaro che, se non aumentiamo la nostra pressione politica sul
Governo, in un momento di crisi come questa, dove il servizio
pubblico è fondamentale che funzioni, ma soprattutto è fondamentale
per l'economia delle famiglie...e quindi aumentare la pressione sul
Governo vuol dire che se questi 521 milioni esistevano, non
esisteranno più, esisteranno ancora, comunque ci vedono indecisi se
definirli refusi o non refusi, invece che cavalcare l'onda e dire:
"bravi che ce li avete messi, dateceli pure". Allora se noi stiamo
ancora qua a dormire un pochettino, difficilmente il Governo
troverà delle risorse per dare applicazione alla norma di
attuazione e noi continueremo a vivere questa situazione di
conflitto tra dirigenti e Assessori con due società, Trenitalia e
RFI, che non sono neanche capaci di chiudere un passaggio a livello
quando manca un treno! Allora, di questo subiamo noi come utenti
della tratta valdostana i maggiori disagi avendo ormai da qualche
anno la possibilità di chiedere al Governo, puntualmente, se non
520 milioni, 50 milioni all'anno per completare questi interventi
che servono per rendere sicura la tratta valdostana.
Assessore, quindi grazie per la risposta, si faccia artefice di
una forte reazione rispetto ad un episodio che però ne rappresenta
tanti, perché sa che se alimentiamo le mail rispetto agli episodi
di servizio, ne troveremo altre come queste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK