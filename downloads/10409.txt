Consiglio Regionale della Valle d'Aosta - Oggetto del Consiglio n. 1402 del 13 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1402 del 13 luglio 1990 - Resoconto
OGGETTO N. 1402/IX - PRESENTAZIONE DI UNA RELAZIONE SULLA
SITUAZIONE FINANZIARIA E OPERATIVA DELLA FINANZIARIA SPA.
(Approvazione di mozione)
PRESIDENTE:
Do lettura di una mozione presentata dai
Consiglieri Mafrica, Chenuil, Bajocco e Monami Cristina, iscritta
al punto 43 dell'ordine del giorno.
MOZIONE
CONSTATATO che dall'esame della situazione finanziaria della
Finaosta S.p.A. emerge che, a fronte di un ammontare di 685
miliardi per i fondi a disposizione, risultano depositati in banca
ben 250 miliardi, per una percentuale del 36%;
CONSIDERATO che per alcuni fondi (ad esempio quelli relativi
all'art. 2 della legge 101/82 e al capo I della legge 33/73) le
giacenze bancarie risultano pressoché equivalenti alla dotazione,
mentre per altri si registrano carenze (ad esempio per quelli della
legge 76/ 84);
il Consiglio regionale della Valle d'Aosta
DELIBERA
di impegnare la Giunta regionale:
1) a presentare entro 30 giorni alla competente commissione
consiliare una documentata relazione sulla situazione finanziaria
ed operativa della FINAOSTA S.p.A., con una previsione degli
stanziamenti necessari per ciascun fondo fino alla chiusura
dell'esercizio finanziario 1990;
2) a dare corso a quei provvedimenti amministrativi o
legislativi che si rendano necessari per un recupero nel redigendo
assestamento del bilancio regionale delle somme giacenti presso la
FINAOSTA S.p.A. ed eccedenti l'effettivo fabbisogno finanziario e
per una loro nuova e più efficace destinazione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
La mozione prende lo spunto da alcuni dati
che ci erano stati forniti in merito alle giacenze presso la
Finaosta, che, al 30 aprile 1990, aveva 635 miliardi di fondi di
dotazione, mentre risultavano depositati in banca 250 miliardi,
pari ad una percentuale del 36%, 164 dei quali erano investiti in
Buoni del Tesoro o CCT.
Considerato che dall'esame delle tabelle che ci erano state
fornite risultava che in alcuni fondi c'erano delle eccedenze,
mentre in altri c'erano delle carenze, con la mozione chiediamo che
la Giunta regionale fornisca entro 30 giorni alla Commissione
consiliare competente una relazione documentata sulla situazione
finanziaria ed operativa della FINAOSTA, con una previsione degli
stanziamenti necessari per ciascun fondo, fino alla chiusura
dell'esercizio 1990 ed invitiamo la Giunta a dare corso ai
provvedimenti amministrativi o legislativi che possono servire per
configurare una migliore dislocazione dei fondi e quindi una
conseguente migliore utilizzazione.
PRESIDENTE:
Ha chiesto la parola
l’Assessore alle Finanze, Lavoyer; ne ha
facoltà.
LAVOYER (ADP):
La Giunta accetta la mozione, ma chiede che
al punto 1 del deliberato siano portati a 60 i giorni previsti per
fornire la relazione alla competente Commissione e chiede che il
punto 2 sia modificato come segue:
"2) a dare corso ad opportuni provvedimenti amministrativi o
legislativi che si rendano necessari per ottimizzare la
destinazione e l'utilizzazione delle somme a disposizione della
Finaosta S.p.A.".
PRESIDENTE:
L'emendamento annunciato dall'Assessore
Lavoyer viene distribuito in questo momento ai Consiglieri.
Ha chiesto la parola il Consigliere Mafrica; ne ha facoltà.
MAFRICA (PCI):
Va bene, anche perché mi pare che gli
emendamenti proposti si riferiscano sostanzialmente al fatto che i
giorni diventano 60 perché il Consiglio sta per iniziare la pausa
estiva e che l'assestamento di bilancio è già stato approvato, per
cui non è più possibile modificarlo con gli emendamenti che
emergeranno dalla relazione, che invece dovranno essere intesi come
un intendimento generale, non riferito all'assestamento di
bilancio.
PRESIDENTE:
Do lettura dell'emendamento alla mozione
proposto dall'Assessore Lavoyer, che mi sembra sia stato accolto
dai Consiglieri proponenti.
EMENDAMENTO
La parte deliberativa viene così modificata:
DELIBERA
di impegnare la Giunta regionale:
1) a presentare entro 60 giorni alla competente Commissione
consiliare una documentata relazione sulla situazione finanziaria
ed operativa della Finaosta S.p.A., con una previsione degli
stanziamenti necessari per ciascun fondo fino alla chiusura
dell’esercizio finanziario 1990;
2) a dare corso ad opportuni provvedimenti amministrativi o
legislativi che si rendano necessari per ottimizzare la
destinazione e l'utilizzazione delle somme a disposizione della
Finaosta S.p.A.
PRESIDENTE:
Do lettura del testo integrale della mozione,
già comprensivo dell'emendamento proposto dall'Assessore
Lavoyer.
MOZIONE
CONSTATATO che dall'esame della situazione finanziaria della
Finaosta S.p.A. emerge che, a fronte di un ammontare di 685
miliardi per i fondi a disposizione, risultano depositati in banca
ben 250 miliardi, per una percentuale del 36%;
CONSIDERATO che per alcuni fondi (ad esempio quelli relativi
all'art. 2 della legge 101/82 e al capo I della legge 33/73) le
giacenze bancarie risultano pressoché equivalenti alla dotazione,
mentre per altri si registrano carenze (ad esempio per quelli della
legge 76/ 84);
IL CONSIGLIO REGIONALE
DELLA VALLE D'AOSTA
DELIBERA
di impegnare la Giunta regionale:
1) a presentare entro 60 giorni alla competente Commissione
consiliare una documentata relazione sulla situazione finanziaria
ed operativa della Finaosta S.p.A., con una previsione degli
stanziamenti necessari per ciascun fondo fino alla chiusura
dell'esercizio finanziario 1990;
2) a dare corso ad opportuni provvedimenti amministrativi o
legislativi che si rendano necessari per ottimizzare la
destinazione e l'utilizzazione delle somme a disposizione della
Finaosta S.p.A.
PRESIDENTE:
Se nessuno chiede la parola, pongo in
votazione la mozione emendata testé letta.
ESITO DELLA VOTAZIONE
Presenti: 31
Votanti: 20
Favorevoli: 20
Astenuti: 11 (Agnesod, Andrione, Faval, Louvin, Maquignaz,
Mostacchi, Perrin, Stévenin, Vallet, Viérin e Voyat)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK