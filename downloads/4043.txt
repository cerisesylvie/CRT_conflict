Consiglio Regionale della Valle d'Aosta - Oggetto del Consiglio n. 362 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 362 del 8 luglio 1981 - Resoconto
OGGETTO N. 362/81 - APPLICAZIONE DELLA LEGGE REGIONALE
24.10.1973, N. 34 - CONCESSIONE DI GARANZIA FIDEIUSSORIA DELLA
REGIONE PER L'ANNO 1981 PRESSO L'ISTITUTO FEDERALE DI CREDITO
AGRARIO PER IL PIEMONTE, LA LIGURIA E LA VALLE D'AOSTA - PER
APERTURA DI CREDITI E DI CONDUZIONE A FAVORE DEL CASEIFICIO DI
SAINT-MARCEL, SOC. COOP. A.R.L., CON SEDE IN COMUNE DI
SAINT-MARCEL.
Presidente
- Do lettura del testo dell'oggetto n. 10:
Il Consiglio regionale delibera:
1°) di approvare, ai sensi dell'art. 10 e seguenti della
legge regionale 24.10.'73, n. 34, la concessione della garanzia
fideiussoria della Regione, per l'anno 1981, presso l'Istituto
Federale di Credito Agrario per il Piemonte, la Liguria e la Valle
d'Aosta, nell'interesse ed a favore del Caseificio di Saint-Marcel,
Soc. Coop. a r.l. con sede in Comune di Saint-Marcel fino alla
concorrenza massima di L. 160.000.000, comprensiva di capitale, di
interessi e di oneri accessori, per operazioni di finanziamento
delle spese di esercizio e di conduzione inerenti alle finalità
statutarie della Cooperativa stessa;
2°) di stabilire che la garanzia fideiussoria di cui trattasi
abbia carattere sussidiario a norma del 2° comma dell'art. 1944 del
Codice Civile ai fini della preventiva escussione del debitore
principale;
3°) di stabilire, altresì, che la concessione della predetta
garanzia fideiussoria sia subordinata alle prescrizioni, norme ed
impegni previsti dalla legge regionale 24.10.1973, n. 34;
4°) di delegare, infine, ai sensi della sopraccitata legge
regionale, alla Giunta regionale, ed al Presidente della Giunta
regionale la predisposizione e la sottoscrizione degli atti
necessari per la definizione, della concessione della garanzia
fideiussoria di cui alla presente deliberazione.
Presidente
- Relatore è l'Assessore Marcoz, il quale ha
facoltà di svolgere la relazione.
Marcoz (UV)
- Anche la Cooperativa di Saint-Marcel ha
chiesto la fideiussione per anticipare ai conferitori un premio, e
quindi, come per altri caseifici, si chiede al Consiglio di
approvare questa fideiussione per 160 milioni di lire.
Presidente
- Metto in approvazione l'oggetto n. 10:
Esito della votazione:
Presenti, votanti: 19
Magg. Richiesta: 10
Favorevoli: 19
Approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK