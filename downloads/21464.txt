Consiglio Regionale della Valle d'Aosta - Oggetto del Consiglio n. 1249 del 6 aprile 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1249 del 6 aprile 2005 - Resoconto
OGGETTO N. 1249/XII - Precauzioni adottate per tutelare la
sicurezza e la riservatezza delle comunicazioni telefoniche e per
posta elettronica. (Interrogazione)
Interrogazione
Visto quanto verificatosi a Roma, dove persone non
autorizzate avrebbero reperito informazioni dai computer
dell'Anagrafe centrale del Comune di Roma;
Ricordato che vari consiglieri regionali già in passato hanno
sollevato il problema delle riservatezza delle comunicazioni e dei
dati trasmessi sia attraverso il telefono sia attraverso i
computer;
il sottoscritto Consigliere regionale
Interroga
la Giunta regionale e l'Assessore competente per
conoscere:
1) qual è la percentuale di sicurezza e riservatezza nelle
comunicazioni per telefono e per posta elettronica tramite gli
apparecchi in dotazione presso gli uffici gruppi
consiliari;
2) quali sono le precauzioni che sono state adottate per
evitare violazioni nei sistemi di sicurezza.
F.to: Riccarand
Presidente - Questa interrogazione riguarda parzialmente una
materia estranea alla competenza della Giunta, infatti gli
apparecchi informatici in dotazione ai consiglieri regionali presso
l'Ufficio gruppi sono gestiti direttamente dal Consiglio attraverso
il proprio sistema informativo, che è autonomo e staccato rispetto
a quello della Giunta; invece il sistema di comunicazione
telefonica è inglobato nel sistema di fonia gestito dalla Giunta
attraverso il proprio centralino. Resta inteso che, ai sensi
dell'articolo 109, la risposta della Giunta riguarderà solo la
parte dell'interrogazione che concerne la sicurezza e la
riservatezza delle comunicazioni per via telefonica e ritorneremo
successivamente sulla parte riguardante il Consiglio.
La parola all'Assessore al bilancio, finanze, programmazione e
partecipazioni regionali, Marguerettaz.
Marguerettaz (UV) - Al di là delle premesse che correttamente
sono state fatte, l'interrogazione discende da avvenimenti che
hanno avuto luogo nel Comune di Roma, quindi una presunta
interferenza nell'ambito dell'Anagrafe nel Comune di Roma per delle
verifiche. Da quel tipo di ragionamento il collega Riccarand si
interroga su quali possono essere eventuali problemi e quali
possono essere le caratteristiche di riservatezza e di sicurezza
dei nostri sistemi.
Per quanto riguarda le comunicazioni telefoniche, si conferma
che le linee interne del Consiglio fanno parte del sistema
centralizzato dell'Amministrazione regionale, gestito dalla
Direzione tecnologia e gestione. Ricordo che la decisione di avere
un unico sistema era stata presa a suo tempo e confermata con lo
spostamento degli uffici dell'attuale sede ed erano scelte adottate
in virtù di ragionamenti di convenienza economica, organizzativa e
di immagine nei confronti del cittadino, per cui avevamo lo stesso
suffisso: 273 e poi i numeri degli apparecchi interni. Per quanto
attiene la riservatezza, gli interni sono gestiti dalla centrale
"Italtel" situata fisicamente nell'apposito locale tecnologico. I
telefoni installati sono in maggior parte di tipo digitale, per cui
la comunicazione fra i telefoni e la centrale non è in chiaro e
quindi è di difficile intercettazione: è una trasmissione difficile
da intercettare. L'uscita verso la rete pubblica avviene in
modalità "random": ricerca casuale del canale libero, quindi
l'uscita all'esterno è una prenotazione sulla prima linea, per cui
non è la stessa su tutte le linee che abbiano la ricerca della
prima linea libera, per cui anche in questo caso l'intercettazione
delle telefonate effettuate da uno specifico numero interno è
difficile. Vi è un sistema che fa delle valutazioni, come potrebbe
esserci la necessità di fare la valutazione sulla documentazione
addebiti, cioè la durata e il costo delle telefonate, anche perché
vi è un certo tipo di necessità da parte dell'amministrazione sulle
valutazioni economiche delle singole utenze. Non esistono tuttavia
sistemi di registrazione voce, quindi non vi è nessuna possibilità,
per quanto attiene l'impostazione dell'Amministrazione regionale,
di sistemi che permettono la registrazione della voce. Sembra
quindi che il nostro sistema assicuri la riservatezza delle
comunicazioni, non dovrebbe esserci la possibilità di
ascoltarle.
Per quanto attiene la sicurezza, la centrale telefonica di
Palazzo Deffeyes, sulla quale vengono eseguiti da personale
qualificato gli interventi di gestione, quali configurazione degli
interni, assegnazione e modifica classe di abilitazione, è situata
in un locale tecnologico protetto da intrusioni di personale non
autorizzato, quell'accesso è gestito da un impianto di allarme
collegato ad un istituto di vigilanza al quale arrivano le
segnalazioni di normale accesso o di forzatura, così come di
segnali di eventuali anomalie: incendio, allagamento, eccetera.
Oltre alla chiave per l'apertura della porta, chiave custodita in
armadio di sicurezza con accesso limitato e controllato, per
l'accesso è indispensabile digitare il proprio codice sulla
tastiera di allarme, per cui tutti gli accessi alla centrale
lasciano una traccia, perché, oltre alla chiave, bisogna anche
digitare il proprio codice, vi è una rintracciabilità di coloro che
accedono alla centrale; inoltre è di prossima attivazione un
sistema complementare per l'accesso gestito tramite "badge"
personale. Infine, la sala di attestazione e derivazione delle
linee di fonia è situata internamente ai locali del Dipartimento
servizi informativi, l'accesso a detto locale è consentito solo al
personale del DSI con "badge" abilitato. Questo è riconducibile
dell'attività del servizio, afferente alla Direzione tecnologie e
gestione.
Presidente - La parola al Consigliere Riccarand.
Riccarand (Arc-VA) - La risposta dell'Assessore non mi è
sembrata particolarmente rassicurante, perché ha fatto un ampio uso
del condizionale, ha indicato tutta una serie di dettagli tecnici,
ma non ha dato una risposta alla domanda precisa, che era
l'indicazione di una percentuale di sicurezza; era per capire qual
è la valutazione rispetto alla telefonia.
Aspettiamo anche di avere la nota dalla Presidenza del Consiglio
per quanto riguarda l'uso dei computer e ci riserviamo di fare una
valutazione quando avremo l'insieme di tutti questi elementi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK