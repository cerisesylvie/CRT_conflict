Consiglio Regionale della Valle d'Aosta - Oggetto del Consiglio n. 1586 del 21 novembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1586 del 21 novembre 1990 - Resoconto
OGGETTO N. 1586/IX - RIPRESENTAZIONE DEL DISEGNO DI LEGGE:
"NORME PER L'ISTITUZIONE DI AREE PROTETTE", RINVIATO DAL PRESIDENTE
DELLA COMMISSIONE DI COORDINAMENTO. (Interpellanza)
PRESIDENTE:
Do lettura dell'interpellanza presentata dal
Consigliere Riccarand, iscritta al punto 21 dell'ordine del
giorno.
INTERPELLANZA
RICORDATO che lo scorso 12 luglio il Consiglio regionale ha
approvato il disegno di legge "norme per l'istituzione di aree
protette";
RICORDATO ALTRESI' che, in data 20 agosto 1990, il Presidente
della Commissione di Coordinamento ha rinviato ad un nuovo esame
del Consiglio il citato disegno di legge con alcune osservazioni di
carattere tecnico;
CONSTATATO che a tre mesi di distanza dal rinvio del disegno di
legge la Giunta regionale non ha ancora provveduto a riportare il
testo corretto all'esame del Consiglio regionale;
il sottoscritto Consigliere regionale del Movimento Verde
Alternativo
INTERPELLA
l'Assessore regionale all'Agricoltura, Foreste ed Ambiente
Naturale per sapere:
1) per quale motivo il testo del disegno di legge "Norme per
l'istituzione di aree protette" non è stato tempestivamente
ripresentato all’esame del Consiglio regionale;
2) che cosa si intende fare per recuperare il tempo perduto e
per permettere al Consiglio regionale di approvare in tempi brevi
la legge quadro regionale sulle aree naturali protette.
PRESIDENTE:
Ha chiesto la parola il Consigliere Riccarand,
ne ha facoltà.
RICCARAND (VA):
Lo scorso 12 luglio il Consiglio regionale
ha approvato il disegno di legge avente per oggetto "Norme per
l'istituzione di aree protette", che in data 20 agosto è stato
rinviato ad un nuovo esame del Consiglio, da parte del Presidente
della Commissione di Coordinamento, con alcune osservazioni di
carattere prevalentemente tecnico.
Questa interpellanza deriva dalla constatazione che, ad oltre
tre mesi di distanza dal rinvio, quel disegno di legge, con le
opportune correzioni di tipo tecnico, non è ancora stato trasmesso
al riesame del Consiglio. Siccome non si trattava di modificazioni
complesse, ma solo di dare delle risposte ad alcune osservazioni
del Presidente della Commissione di Coordinamento, non riusciamo a
capire i motivi di questo ritardo.
Con questa interpellanza intendiamo anche sollecitare la Giunta
a portare al più presto, al riesame ed all'approvazione definitiva
del Consiglio, questa norma di legge che aveva già avuto un iter
molto lungo e complesso, ma che è bene che arrivi alla conclusione
del suo percorso.
PRESIDENTE:
Ha chiesto la parola l'Assessore
all'Agricoltura, Foreste ed Ambiente naturale Lanièce, ne ha
facoltà.
LANIECE (DC):
Il Consigliere Riccarand ha ragione nel dire
che sono passati più di tre mesi dal rinvio, da parte della
Commissione di Coordinamento, del disegno di legge che era stato
approvato dal Consiglio prima della sospensione estiva.
Tengo a precisare, tuttavia, che, nell'accogliere le richieste
della Commissione di Coordinamento, abbiamo apportato anche alcune
modifiche alla legge, che sono state predisposte dal Servizio
competente. Se non il prossimo, sicuramente il successivo venerdì
porterò il disegno di legge in Giunta, così potrà pervenire al più
presto all'esame del Consiglio.
Visto quanto è successo al Parco del Mont Avic, la cui normative
prevedeva che l'assistenza sarebbe state svolta dalle guardie
forestali, che però non sono riuscite a far fronte a tutti gli
impegni, abbiamo apportato alcune modifiche alla normative relative
al personale, prevedendo che lo stesso posse essere assunto
direttamente dall'Amministrazione del parco. Si tratta in ogni caso
di modifiche più di natura pratica che non di sostanza, la cui
elaborazione è ormai quasi conclusa.
PRESIDENTE:
Ha chiesto la Parola il Consigliere Riccarand,
ne ha facoltà.
RICCARAND (VA):
Prendo atto della dichiarazione
dell'Assessore Lanièce e spero, finalmente, che entro la settimana
prossima quel disegno di legge, che noi riteniamo importante, possa
essere varato dalla Giunta, in modo che il Consiglio ne conclude al
più presto l'iter legislativo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK