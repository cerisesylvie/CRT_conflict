Consiglio Regionale della Valle d'Aosta - Oggetto del Consiglio n. 2918 del 20 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2918 del 20 settembre 2017 - Resoconto
OGGETTO N. 2918/XIV - Interrogazione: "Modalità normative per
l'individuazione di un dirigente tecnico per la scuola".
Rosset (Presidente) -
Punto n. 7 all'ordine del giorno.
Per la risposta ha chiesto la parola l'Assessore Certan; ne ha
facoltà.
Certan (ALPE) -
La prima domanda è: "attraverso quali
modalità normative sia stata individuata la dottoressa Marina Fey e
non un altro dirigente scolastico". La dotazione organica dei
dirigenti tecnici è stata stabilita con deliberazione di Giunta n.
1140 del 23 aprile 2008, che ha fissato il contingente di quattro
unità così suddivise: un dirigente per l'infanzia, uno per la
primaria, uno per il settore linguistico (scuola secondaria di
primo e secondo grado) e un posto nella scuola secondaria di
secondo grado nell'area tecnico professionale. Con decreto
assessorile del 16 maggio 2017 tale contingente, sentito il
Consiglio scolastico regionale, è stato ripartito in quattro
settori scientifico disciplinari di seguito elencati. È cambiata la
ripartizione, anche a seguito di anni in cui si è lavorato molto
nella scuola primaria e nella scuola dell'infanzia, si sono
accorpati, e in particolare i due nuovi sono: un posto per il
settore scuola infanzia e primaria e un posto per la scuola
secondaria di primo e secondo grado (settore scientifico,
sottosettore scienze, matematica e fisica). Poi, permangono i due
già con il dirigente di ruolo, che sono: un posto per la scuola
secondaria di primo e secondo grado nell'area bi-plurilingue e un
posto per la scuola secondaria di secondo grado nell'area tecnico
professionale. Dei posti sopraelencati solo due risultavano
occupati, a seguito di pensionamenti. Nel dettaglio, il posto per
il settore scuola dell'infanzia e primaria e il posto per la scuola
secondaria di primo e secondo grado (settore scientifico,
sottosettore scienze, matematica e fisica) risultavano vacanti.
Ai sensi dell'articolo 7 della legge regionale n. 18/2005, che
individua in una unità i posti disponibili nella dotazione organica
del ruolo regionale dei dirigenti tecnici per il conferimento degli
incarichi, quindi per la possibilità di conferire degli incarichi
dirigenziali di cui all'articolo 19 del comma 5 bis del decreto
legislativo n. 165/2001, ho proceduto a conferire con decreto
l'incarico in questione, valutata l'esigenza di affidare un
incarico di dirigente tecnico per il settore della scuola
dell'infanzia e primaria, in attesa di ricoprire il relativo posto
e l'altro vacante mediante pubblico concorso, per rinforzare e
potenziare l'azione - che è meritevole - dei due dirigenti tecnici
di ruolo. In particolare, un dirigente è impegnato nell'avvio
dell'alternanza scuola/lavoro e nella progettazione europea e,
l'altro sull'educazione linguistica, che ancora richiede attuazione
e maggiore energia e lavoro, oltre che una sistematizzazione, ed è
egualmente impegnato sulle varie progettazioni europee.
In particolare sulle progettazioni europee, ritengo sia
necessario potenziare, nella parte della Sovraintendenza agli
studi, le professionalità che si occupano di progetti europei, al
fine di non perdere le risorse disponibili o, peggio ancora,
lasciare inutilizzate risorse alle quali la Valle d'Aosta potrebbe
accedere, ma di cui non riesce a portare avanti la progettazione,
perlomeno finora non è stata portata avanti e stiamo cercando di
lavorare. È anche per questo motivo che ho fatto tali valutazioni,
proprio perché ci sono ingenti risorse ancora disponibili
attraverso PON Scuola, sul quale stiamo lavorando, in accordo anche
con il MIUR, per portare a termine un accordo Stato/Regioni che da
due anni era fermo.
Pertanto, in attesa dell'espletamento del concorso che sarà
bandito a breve, trattandosi anche del secondo anno della
sperimentazione degli adattamenti, ho ritenuto di fare ricorso, per
il conferimento dell'incarico di dirigente tecnico, a personale
dirigente appartenente ai ruoli regionali del personale scolastico
ed in possesso dei requisiti per l'ammissione ai concorsi per
dirigenti tecnici. Nello specifico, ho ritenuto di individuare
nella dottoressa Marina Fey, Dirigente dell'Istituzione scolastica
Luigi Barone di Verrès, il dirigente scolastico a cui affidare un
incarico di dirigente tecnico a tempo determinato, in attesa
dell'espletamento del pubblico concorso per la copertura del
predetto posto, anche in ragione delle competenze linguistiche in
lingua francese e inglese della stessa, derivanti dal suo ruolo di
provenienza, dal suo
curriculum
universitario e anche post
universitario (dottorato, eccetera). Tra le varie attribuzioni
dell'incaricata, ricordo che la dirigente tecnica dovrà farsi anche
carico del supporto ai docenti distaccati nella produzione di
materiali didattici in lingua francese e inglese, ritenuti
fondamentali, direi, per il non fallimento della sperimentazione in
atto. Questa è stata una richiesta pervenutami pressoché da tutti i
gruppi docenti con cui ho avuto degli incontri nelle scuole nei
mesi di maggio e giugno.
Per quanto riguarda la domanda n. 2: "se tale incarico comporta
costi aggiuntivi" (sintetizzo), sui costi aggiuntivi mi sembra
giusto sottolineare che la Giunta regionale del 2008 ha stabilito
un contingente di dirigenti tecnici in quattro unità, pertanto nel
bilancio regionale le spese per tale contingente trovano copertura
da quell'anno. Mi sembra anche importante e doveroso sottolineare
che tale contingente fino al 2008 era di cinque unità, di cinque
dirigenti tecnici. Ad oggi, se di costi aggiuntivi si vuole
parlare, si può affermare che l'Amministrazione regionale si fa
carico di un'indennità di reggenza in più, che da contratto non può
comunque essere commisurata allo stipendio di un dirigente
scolastico, cioè noi integriamo per la quota parte. Da un punto di
vista di carico di lavoro - mi permetto di dire - ci sono
istituzioni, anche nel vicino Piemonte, che hanno un numero di
allievi e di docenti per ogni istituzione di due o anche tre volte
superiore.
Infine, il terzo punto: "se l'incarico può avvantaggiare la
stessa al concorso per dirigenti tecnici che si terrà a breve". Per
quanto riguarda un presunto vantaggio - presunto, perché non so se
la dottoressa parteciperà o no al concorso - a favore della stessa
in occasione del futuro concorso, mi pare giusto sottolineare che,
in ogni caso, la procedura concorsuale sarà, da normativa, solo per
esami; il che significa che rileveranno solo i voti conseguiti
nelle prove e non eventuali titoli accademici o professionali,
anche riferiti ad incarichi ricoperti in precedenza e in possesso
dei candidati.
Dalle ore 11:22 assume la presidenza il Vicepresidente
Fosson
.
Fosson (Presidente) -
Per la replica ha chiesto la parola
il Consigliere Cognetta; ne ha facoltà.
Cognetta (M5S) -
Assessore, non ho dubbi che da un punto
di vista normativo sia tutto in regola: il decreto legislativo del
2001, piuttosto che la legge regionale del 2005, o anche la
dotazione del 2008, sono tutte cose che, in qualche modo,
concorrono a fare questa nomina.
Io però volevo porre l'accento sulla modalità della nomina
stessa. Mi spiego. Era sicuramente una sua facoltà nominare chi
meglio credeva e lei, infatti, nella risposta ha detto giustamente
di aver scelto a suo giudizio. Se avesse fatto prima un annuncio
ufficiale a tutti i dirigenti e poi avesse comunque scelto a suo
giudizio, sarebbe stata una scelta più trasparente. Vede, se da un
lato lei riveste un ruolo di Assessore, dall'altro lei è comunque
componente di un partito politico che ha fatto della trasparenza e
della meritocrazia una bandiera. Sono anche argomenti che io
condivido e che porto avanti. Se magari avesse portato avanti fino
in fondo ciò che sbandiera, avrebbe fatto una cosa molto più onesta
e corretta, per esempio mandare una
mail
, metterla in
comunicazione a tutti i dirigenti, in qualche modo comunicare a
tutti che c'era questa possibilità: inviatemi i vostri
curricula
, ditemi le vostre esperienze, fatemi vedere cosa
avete fatto, magari avete fatto dei corsi extra; magari abbiamo a
che fare con persone che, prima dell'incarico di dirigente, hanno
un passato fatto di una serie di conoscenze. Poi poteva fare una
scelta che, le ripeto, poteva anche essere la stessa. E chi glielo
impediva a quel punto?
Poteva però dare quantomeno una parvenza. Se invece, anziché
solo una parvenza, avesse voluto fare fino in fondo un discorso
meritocratico, magari nominava una Commissione, metteva una serie
di parametri, faceva un giudizio ufficiale e chi rispondeva a quei
requisiti veniva poi scelto. Io imputo a lei questo discorso, ma
dovrei imputarlo a tutta la Giunta anche per altre nomine, quindi
non si senta presa sotto tiro solo per questa nomina. Se volessimo
parlare di altre nomine, qui ce ne sarebbe da dire finché basta!
Però da lei non me lo aspettavo, sinceramente. Pensavo che lei
riuscisse a superare e a dare un ulteriore segnale di trasparenza e
meritocrazia. Non ci è riuscita, e mi dispiace. In qualche modo
adombra anche la professoressa che ha designato, perché qualcuno
potrebbe pensare che non ha i requisiti. Io questo non lo penso,
sia chiaro, ma è l'atteggiamento e la modalità che ha usato che può
indurre a pensarlo. Questo dovrebbe farla riflettere e dovrebbe far
riflettere tutti qui dentro, quando fate delle nomine così. La
legge ve lo consente, io non discuto, ma è una legge che ha fatto
il suo tempo. Prendetene atto tutti assieme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK