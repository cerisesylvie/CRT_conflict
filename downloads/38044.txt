Consiglio Regionale della Valle d'Aosta - Oggetto del Consiglio n. 1652 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1652 del 16 dicembre 2015 - Resoconto
OGGETTO N. 1652/XIV - Comunicazione di provvedimenti
amministrativi di variazione al bilancio.
Presidente
- Qualcuno chiede la parola? La parola al
collega Gerandin.
Gerandin (UVP)
- Grazie Presidente.
Solo un chiarimento in merito alla delibera 1607 in cui vengono
destinati ulteriori 62 mila e 500 euro e in cui leggo che: "
La
variazione in aumento è indispensabile per pagare le fatture del
servizio mensa relative al periodo luglio, agosto, settembre e
ottobre" e riferito a personale direttivo e docente delle
scuole
". Ora chiaramente sarà frutto di un capitolo
sottostimato, però quello che ci pare assolutamente curioso è il
periodo di riferimento. Noi paghiamo dei pasti per luglio, agosto,
settembre e ottobre quando teoricamente penso che il personale
direttivo e docente sia in ferie, o la gran parte, anche perché
comunque queste cifre significano 150-200 pasti al giorno, per cui
non è che ci siamo sbagliati di poco. Grazie.
Presidente -
Per la risposta, la parola all'Assessore
Perron.
Perron (UV)
- Sì, grazie.
Questa variazione, come lei ha già avuto modo di vedere, è una
variazione in aumento che si è resa indispensabile per pagare
alcune fatture del servizio mensa relative al personale ispettivo,
dirigenziale e docente. Peraltro il personale docente - e questo
credo valga anche per il personale ispettivo e dirigente - lavora
per intero nel mese di settembre. Erano state fatte delle stime
risultate insufficienti, e quindi è stato necessario prevedere
un'integrazione di 60 mila euro in conseguenza di una maggiore
affluenza di utenti rispetto alla programmazione che avviene nella
normalità. Questo è quanto ho avuto modo di verificare; pertanto
anche durante il periodo estivo l'attività non viene certamente
interrotta. Se non ricordo male c'è comunque qualcuno che, per
diversi motivi e anche nei mesi di luglio ed agosto, svolge il
lavoro di docenza o di programmazione.
Presidente
- La parola al collega Gerandin.
Gerandin (UVP)
- Merci Président.
È molto curioso perché, al di là di settembre, ottobre è già il
mese in cui tra l'altro il calendario comincia a formarsi; le
attività cominciano nel mese di settembre, e questo per i mesi di
luglio e agosto mi pare quanto meno curioso. Assessore, le
chiederei di farmi avere nel dettaglio chi ha usufruito di questo
perché, dato che 62 mila e 500 euro significano mediamente 150-200
pasti al giorno e tenuto conto che il buono non copre neanche il
totale del pasto, vorrei capire. È strano, o abbiamo veramente
dimenticato quattro mesi a bilancio oppure è poco giustificabile,
perlomeno per il periodo di luglio e agosto, dove teoricamente chi
è in ferie dovrebbe mangiare a casa. Grazie.
Presidente
- Grazie collega. La parola al collega
Chatrian.
Chatrian (ALPE
) - Sì, grazie Presidente.
Gentilmente gradiremmo avere qualche informazione in più sulla
delibera 1659. A pagina 2 c'è una diminuzione di 37 mila euro così
giustificata: "
La diminuzione è possibile in quanto sulla base
della programmazione la disponibilità residua sul dettaglio è
sufficiente per far fronte alle attività previste
", legata al
rimborso spese di competenza regionale per la conduzione di
immobili non regionali. Vi sono poi altre 100 mila euro in
diminuzione sulle borse di studio a sostegno della spesa delle
famiglie svantaggiate; anche qui, se possibile, gradiremmo avere
qualche lume in più, il perché e quali sono state le potenziali
criticità, poiché stiamo parlando di cifre comunque molto
importanti dal nostro punto di vista. Infine gradiremmo avere delle
valutazioni di natura politica sull'allocazione dei 190 mila euro,
di cui la prima parte è legata all'istruzione e cultura (primaria e
secondaria), e la seconda, invece, alla convenzione CUC.
Presidente -
La parola all'Assessore Perron.
Perron (UV)
- Sì, grazie.
Per quello che mi compete provo a riepilogare. C'è una
variazione in aumento che si rende necessaria per erogare le borse
di studio relative all'anno scolastico 2014/2015 a sostegno della
spesa delle famiglie svantaggiate. Questo va nella direzione - se
non ricordo male - di favorire il percorso educativo degli alunni
delle scuole statali, regionali e anche delle scuole paritarie. Le
riduzioni sono possibili in quanto già si era provveduto al
finanziamento del corso Liceo classico ad opzione bilingue e del
Liceo musicale per l'anno 2015 e quindi al trasferimento dei fondi
per l'attività del Centro territorio permanente per l'anno 2015.
Sui 190 mila euro che lei citava c'è una variazione in aumento che
è indispensabile per consentire l'adesione alla convenzione CUC per
la fornitura di energia elettrica relativa all'anno 2016, a favore
di tutti gli stabili che sono sedi delle scuole secondarie di
secondo grado, mentre le variazioni in diminuzione sono possibili
in quanto, sulla base della programmazione, la disponibilità
residua sui dettagli è sufficiente a far fronte alle attività
previste. Una parte di cui lei chiedeva notizie era sull'edilizia
scolastica e i progetti europei...non mi pare che l'abbia
chiesto... Grazie.
Presidente -
Grazie Assessore. La parola al collega
Chatrian.
Chatrian (ALPE)
- Sì, grazie.
Non mi sembra adesso il momento, ma la chiarezza è un'altra
cosa. Cercheremo comunque di strutturarci per capire un po' meglio,
poiché la prima descrizione del capitolo era sul "rimborso spese di
competenza regionale per la conduzione di immobili non regionali
adibiti all'uso scolastico". Per aver contezza della delibera che
avete approvato, la diminuzione
"
è possibile in quanto
sulla base della programmazione la disponibilità residua sul
dettaglio è sufficiente per far fronte alle attività previste
",
e in questo caso io leggo "edilizia scolastica e progetti europei",
quindi avevamo qualche dubbio; cercheremo comunque di avere qualche
dettaglio in più dall'Assessore Rini.
Sull'ultima considerazione, Assessore Perron, avremmo gradito un
lume che cercheremo di avere per le vie brevi affinché ci vengano
fornite delle risposte. Noi leggiamo: "
La variazione in aumento
è indispensabile
per consentire l'adesione alla convenzione
CUC per la fornitura di energia elettrica
"; gradiremmo capire
un po' meglio cosa vuol dire, dato che parliamo di quasi 200 mila
euro, comunque chiederemo a chi di competenza di avere quel lume.
Ho capito quello che ci ha detto, ma non riesco comunque a
capacitarmi, né sulla cifra, né sulla convenzione. D'accordo,
grazie.
Presidente -
Grazie collega Chatrian. Non vedo altre
richieste. Il Consiglio prende atto.
Punto 29.01 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK