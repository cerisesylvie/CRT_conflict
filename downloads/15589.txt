Consiglio Regionale della Valle d'Aosta - Oggetto del Consiglio n. 1892 del 3 aprile 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula
Oggetto del Consiglio n. 1892 del 3 aprile 1996 - Resoconto
SEDUTA ANTIMERIDIANA DEL 3 APRILE 1996
OGGETTO N. 1892/X Proposta di regolamento: "Regolamento di
esecuzione della legge regionale 17 marzo 1992, n. 9 (Norme in
materia di esercizio ad uso pubblico di piste di sci), come
modificata dalla legge regionale 26 marzo 1993, n. 15".
Articolo 1 (Delimitazione delle piste di sci alpino)
1. Le piste di sci alpino preparate, segnalate, controllate e
aperte all'uso pubblico sono delimitate lateralmente con apposita
palinatura.
2. La palinatura deve essere realizzata e posata in modo tale da
consentire:
a) di seguire il tracciato della pista anche in condizioni di
scarsa visibilità, riconoscendone altresì i bordi destro e
sinistro;
b) di riconoscere nei punti di accesso la pista e il grado di
difficoltà.
3. La palinatura può essere omessa:
a) nei tratti in cui la pista è delimitata da elementi naturali,
quali pendii o scarpate a monte, aree boscate, muri,
staccionate;
b) nei tratti in cui reti di protezione o altri elementi di
sicurezza, purché ben visibili, siano posti in aderenza al
tracciato della pista;
c) nei tratti di confluenza di più piste;
d) in brevi tratti di raccordo delle piste.
4. Le piste tracciate su ghiacciai sono delimitate
longitudinalmente su entrambi i bordi con la prevista palinatura,
nonché con una corda munita di bandierine e fissata alle
paline.
5. Sulle piste di sci alpino la palinatura deve essere integrata
con dischi posti a intervalli di circa 200 metri recanti la
denominazione o numerazione della pista.
6. La palinatura di delimitazione delle piste deve essere
realizzata con aste a sezione circolare o prive di spigoli di
colore blu, rosso o nero, in funzione della classificazione
assegnata alle singole piste stesse; al fine di consentire
l'individuazione dei lati destro e sinistro delle piste, la parte
terminale delle paline deve essere di colore arancione per
un'altezza rispettivamente di 80 centimetri e di 30 centimetri.
Articolo 2 (Delimitazione delle piste di sci di fondo)
1. Le piste per lo sci di fondo preparate, segnalate,
controllate e aperte all'uso pubblico sono delimitate lateralmente
con apposita palinatura:
a) lungo i bordi pista che separano tracciati adiacenti con
diverso senso di marcia;
b) lungo un bordo pista quando siano tracciate in ambiti
scarsamente connotati da elementi naturali.
2. Sulle piste di fondo con lunghezza superiore a 3 chilometri
la palinatura deve essere integrata con segnali che, posti a
intervalli di 200 metri, indicano la distanza ancora da
percorrere.
3. In funzione della classificazione assegnata, la palinatura è
realizzata con aste a sezione circolare o prive di spigoli di
colore blu, rosso o nero; la parte terminale delle paline è
colorata di arancione per un'altezza di 80 centimetri.
Articolo 3 (Segnaletica sulle piste)
1. Al fine di fornire necessarie indicazioni per il più corretto
utilizzo delle piste e per invitare gli sciatori ad andatura
maggiormente cauta in relazione a particolari caratteristiche delle
piste stesse, è raccomandato l'uso di segnaletica idonea a
informare sugli obblighi e sui divieti cui lo sciatore stesso deve
conformarsi, nonché sulla tipologia del pericolo cui sono soggetti
i tratti di pista attraversati.
2. La simbologia e le caratteristiche grafiche dei segnali
d'obbligo, di divieto e di pericolo devono conformarsi alle norme
dell'Ente nazionale italiano di unificazione (UNI).
3. All'origine delle principali biforcazioni delle piste devono
essere installati appositi e ben evidenti segnali direzionali sui
quali sia precisata la denominazione, la direzione, il grado di
difficoltà delle piste ed eventualmente le destinazioni
raggiungibili.
4. Gli accessi alle piste sottoposte a chiusura, anche
temporanea, devono essere sempre protetti per mezzo di palinatura
incrociata o di altra idonea barriera trasversale estesa all'intera
larghezza della pista e segnalati, dove occorre, mediante il
relativo segnale di pericolo.
5. Le intersezioni delle piste di sci con le strade aperte al
pubblico transito o con le aree di attesa di impianti di risalita
devono essere sempre segnalate e protette per mezzo di più serie di
barriere trasversali che, mediante passaggi obbligati ottenuti con
lo sfalsamento dei varchi, inducano lo sciatore a limitare la
velocità e a modificare la direzione di marcia.
6. Nella realizzazione e messa in esercizio delle barriere
utilizzate per impegnare lo sciatore a limitare la velocità e a
modificare la direzione di marcia e dei sistemi di protezione in
generale, devono essere adottati, anche in relazione alla funzione
degli stessi, accorgimenti che considerino gli effetti di un
eventuale urto dello sciatore.
Articolo 4 (Altri tipi di segnaletica)
1. In corrispondenza dei principali accessi dei comprensori per
lo sci di fondo devono essere apposti appositi pannelli che
forniscano un prospetto generale delle piste esistenti, recanti la
denominazione, il grado di difficoltà e l'indicazione dell'apertura
o chiusura delle piste stesse, nonché i relativi orari.
2. In prossimità delle stazioni a valle degli impianti di
risalita che costituiscono principali linee di alimentazione dei
comprensori per lo sci di discesa devono essere apposti appositi
pannelli che forniscano un prospetto generale degli impianti e
delle piste esistenti, recanti la denominazione, il grado di
difficoltà e l'indicazione dell'apertura o chiusura delle piste
stesse.
3. Lo sciatore deve essere opportunamente informato sui tipi di
sistemi segnaletici in uso nei comprensori.
4. Nelle stazioni a valle degli impianti di risalita devono
essere apposti appositi pannelli settoriali che forniscano le
informazioni relative alle piste dagli stessi servite con
indicazione dei possibili collegamenti con il restante
comprensorio.
Articolo 5 (Tipologia della segnaletica)
1. Le caratteristiche e i tipi di segnaletica da adottare nei
comprensori sciistici regionali di discesa e di fondo sono
sottoposti all'approvazione dell'Assessorato regionale del turismo,
sport e beni culturali, su proposta dei soggetti titolari della
gestione delle piste.
2. Entro quattro anni dall'approvazione di cui al comma 1, di
cui è data notizia mediante pubblicazione sul Bollettino ufficiale
della Regione, i soggetti titolari della gestione delle piste
provvedono all'adeguamento della segnaletica dei rispettivi
comprensori sciistici.
3. In ogni caso la segnaletica deve avere caratteristiche, quali
la posizione, la dimensione, il colore, l'illuminazione, che ne
consentano la facile individuazione e caratteristiche, quali il
tipo e la dimensione dei caratteri di stampa, la traduzione in più
lingue delle indicazioni contenute, i simboli grafici unificati,
che ne consentano l'interpretazione.
4. La segnaletica sulle piste deve essere realizzata in modo
tale da consentirne la rimozione alla fine della stagione
invernale.
5. La palinatura di delimitazione delle piste e la segnaletica
sulle piste non possono recare messaggi pubblicitari.
6. L'Associazione valdostana impianti a fune (AVIF) promuove
l'unificazione della segnaletica dei comprensori destinati allo sci
alpino.
Articolo 6 (Sicurezza delle piste)
1. Salvo quanto previsto al comma 3, lett. a) e b), le piste di
sci alpino sono aperte al transito degli sciatori dall'orario di
apertura dei rispettivi impianti serventi sino a quindici minuti
successivi alla loro chiusura.
2. Salvo quanto previsto al comma 3, lett. a) e b), le piste di
sci di fondo sono aperte al transito degli sciatori negli orari
esposti sugli appositi pannelli di cui all'articolo 4, comma 1.
3. Al fine di assicurare un'adeguata preparazione delle piste,
con particolare riguardo all'aspetto della sicurezza dello
sciatore, il gestore delle piste, anche per il tramite del
direttore di pista, deve provvedere a:
a) chiudere tutti gli accessi alle piste nelle quali, a causa
delle condizioni ambientali e climatologiche, vengono a
determinarsi temporanee condizioni di inagibilità o di pericolo di
caduta di valanghe, provvedendo altresì a segnalarne la chiusura
nei pannelli generali e settoriali delle piste esistenti collocati
alle stazioni degli impianti;
b) chiudere le piste durante le operazioni di battitura con
mezzi meccanici e limitare il transito dei mezzi battipista e
motoslitte per soli motivi di soccorso e servizio;
c) eliminare dalle piste gli ostacoli che si possono rimuovere e
che lo sciatore non può scorgere facilmente;
d) proteggere gli ostacoli che, anche temporaneamente, non
possono essere rimossi dalle piste e tra questi segnalare quelli
che lo sciatore non può scorgere facilmente;
e) proteggere con barriere anticaduta i bordi delle piste in
adiacenza di dirupi, strapiombi, seracchi e crepacci.
4. In ogni caso, la presenza sulle piste di segnaletica, piccole
pietre e cumuli di neve artificiale, la discontinuità e
l'irregolarità del manto nevoso causate da variazioni delle
condizioni atmosferiche, dalla battitura, dall'usura giornaliera,
dalla caduta di altri sciatori e da una parziale battitura della
pista a seguito di nevicata non sono da considerare ostacoli e
spetta quindi allo sciatore l'onere di evitarli.
5. Le piste con caratteristiche che richiedono particolari
capacità e tecniche di sciata o l'utilizzo di attrezzature
specifiche devono essere segnalate in corrispondenza degli accessi
e, se servite da impianti senza altra alternativa di discesa, alle
stazioni degli impianti di risalita.
Articolo 7 (Comportamento dello sciatore)
1. La sicurezza dello sciatore deve intendersi compresa entro
limiti ottimali, in rapporto all'attività sportiva esercitata, se
lo stesso pratica lo sci nell'ambito delle piste regolarmente
aperte al transito.
2. Lo sciatore deve tuttavia:
a) evitare di cimentarsi con piste di difficoltà superiore alle
proprie capacità di sciata;
b) adeguare la propria andatura sugli sci alle proprie capacità,
al tipo e alle condizioni dell'attrezzatura utilizzata, alle
condizioni ambientali, allo stato della pista, all'affollamento
della stessa;
c) rispettare la segnaletica adeguando la propria andatura in
funzione delle indicazioni dalla stessa fornite;
d) evitare la fermata e la sosta volontarie in zone di
passaggio, di scarsa visibilità e nelle strettoie delle piste;
e) evitare di raggiungere piste attraversando zone non aperte
alla pratica dello sci;
f) usare la massima cautela superando gli altri sciatori;
g) non alterare le indicazioni segnaletiche.
Presidente Ha chiesto la parola il relatore, Consigliere
Perron.
Perron (UV) Au fin d'une meilleure application de la loi
régionale n° 9 du 17 mars 1992, telle quelle a été modifiée par la
loi régionale n° 15 du 26 mars 1993, il est nécessaire de compléter
les dispositions générales de la loi en question par des
indications qui permettent de définir plus précisément les
obligations des sociétés gestionnaires et des skieurs, compte tenu
des expériences acquises jusqu'à aujourd'hui.
De plus, le premier alinéa de l'article 4 de la loi régionale n°
9/92 prévoit que les pistes de ski soient dotées de balises
réalisées et positionnées suivant les caractéristiques et les
critères établis par un règlement d'application prévu à cet effet.
Le texte en annexe se propose d'introduire des indications et des
précisions en matière de signalétique, ainsi que de comportement
des skieurs et des sociétés qui gèrent les pistes de ski, tout en
respectant l'objectif primaire de la sécurité des pistes de
ski.
L'article 1 établit que les pistes de ski alpin soient
délimitées par un balisage, permettant au skieur de s'orienter même
en cas de mauvaise visibilité; ce même article prévoit d'autres
dispositions visant à définir les caractéristiques essentielles de
la signalétique et à préciser les conditions d'utilisation de
celles-ci dans les cas qui se produisent avec plus de fréquence
dans la gestion des pistes.
Des dispositions analogues concernant la délimitation des pistes
de ski de fond sont visées à l'article 2.
L'article 3 définit certaines catégories de signaux indiquant
les caractéristiques et les conditions des pistes, afin que le
skieur prenne toutes les précautions nécessaires; ce même article
précise par ailleurs les conditions fonctionnelles comportant le
recours à ces signaux.
Afin d'assurer une meilleure compréhension des messages, grâce à
leur harmonisation avec la signalétique la plus répandue, la
proposition de règlement établit que les symboles et les
caractéristiques graphiques de la signalétique soient conformes aux
prescriptions UNI.
Au nombre des indications de l'article 3 figurent les modalités
de signalisation et de protection des pistes fermées et des zones
d'intersection entre les pistes et les zones n'appartenant pas au
domaine skiable.
L'article 4 de cette proposition de règlement dicte des règles
relatives à la signalétique générale des domaines skiables, en
particulier il établit la localisation, le contenu, les fonctions
de la signalétique placée aux principaux points d'accès des
domaines skiables, qui permet au skieur de s'orienter. Il est entre
autres prévu de mettre en place dans les stations des principales
remontées mécaniques des panneaux informant le skieur au sujet des
différents types de signalétique utilisée dans le domaine
skiable.
Parmi les indications de l'article 5 il y a lieu de rappeler
l'harmonisation des signalétiques des domaines skiables à
l'initiative de l'Association valdôtaine des remontées mécaniques.
Il est prévu que la mise en conformité de la signalétique des
domaines skiables soit effectuée par les gestionnaires lors des
opérations d'entretien ordinaire et de remplacement des balises,
dans un délai de 3 ans à compter de l'adoption des différents types
de signalétique par l'Assessorat régional de tourisme.
Quant à la sécurité des pistes, l'article 6 de cette proposition
de règlement établit les opérations que les gestionnaires doivent
accomplir par l'intermédiaire du directeur des pistes, afin de
réduire au minimum le risque d'accident.
Notamment, ledit article fournit des indications qui doivent
être respectées au cas où la piste comporterait des obstacles; à
cet égard le deuxième alinéa donne des précisions quant aux
éléments qui ne doivent pas être considérés comme obstacles. Le
troisième alinéa établit les modalités de signalisation des pistes
qui, en raison de leurs caractéristiques, nécessitent de capacités
et de techniques particulières ou d'un équipement adéquat (je pense
au monoski, au snow-board, au telemark ou d'autres encore).
L'article 7 enfin porte sur le comportement des skieurs et
établit au deuxième alinéa les règles que ces derniers doivent
nécessairement respecter. Ces indications complètent les
dispositions du premier alinéa de l'article 11 de la loi régionale
n° 9/92, qui impose au skieur de respecter la signalétique relative
aux pistes et aux remontées mécaniques, ainsi que les consignes de
sécurité.
Cette proposition de règlement ne comporte aucune dépense à la
charge de l'Administration régionale, et je veux ajouter qu'elle a
été fortement demandée par les sociétés gestionnaires des pistes de
ski, et par ceux qui ont la responsabilité de la sécurité des
skieurs dans les domaines skiables.
Presidente E' aperta la discussione generale. Qualcuno chiede la
parola?
Se nessuno chiede la parola, dichiaro chiusa la discussione
generale.
Si passa all'esame dell'articolato, ricordo che si vota il nuovo
testo predisposto dalla V commissione. Pongo in votazione
l'articolo 1:
Presenti: 30
Votanti e favorevoli: 27
Astenuti: 3 (Lanièce, Marguerettaz e Tibaldi)
Presidente Pongo in votazione l'articolo 2:
Presenti: 30
Votanti e favorevoli: 27
Astenuti: 3 (Lanièce, Marguerettaz e Tibaldi)
Presidente Pongo in votazione l'articolo 3:
Presenti: 30
Votanti e favorevoli: 27
Astenuti: 3 (Lanièce, Marguerettaz e Tibaldi)
Presidente Pongo in votazione l'articolo 4:
Presenti: 30
Votanti e favorevoli: 27
Astenuti: 3 (Lanièce, Marguerettaz e Tibaldi)
Presidente Sull'articolo 5 ha chiesto la parola il Consigliere
Chiarello.
Chiarello (RC) La mia è una domanda, spero che l'Assessore mi
risponda esaurientemente.
L'articolo 5, comma 2, nella legge prima che passasse in
commissione diceva che entro 3 anni dall'approvazione si deve
provvedere all'adeguamento della segnaletica dei rispettivi
comprensori sciistici; mi risulta che c'è una forte necessità della
segnalazione delle varie piste e della diversità di piste proprio
per evitare incidenti nei domaines skiables. Mi risulta anche che
certi ski club abbiamo fatto delle richieste per portare questo
periodo ad un anno, perché ci sarebbe la possibilità in un anno di
mettere a norma le piste. Ho saputo che ci sono per certe località
delle spese piuttosto pesanti per rifare la segnaletica, però non
capisco perché da 3 anni si sia passati addirittura a 4. Vorrei una
risposta su questo.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Innanzitutto occorre dire, come ha già anticipato
il relatore, che questo regolamento nasce da un lavoro congiunto
fatto insieme fra l'assessorato, gli impianti a fune e il direttore
di pista ed è un regolamento che va a porsi all'avanguardia
rispetto a tutte le altre realtà italiane dell'arco alpino. E' un
regolamento che andrà a tutelare maggiormente la sicurezza delle
nostre piste. E' anche un momento di presentazione dei nostri
comprensori, dell'offerta turistica invernale della Valle d'Aosta,
perché pone questo obiettivo primario in primo piano.
Per quanto riguarda i tempi per l'adeguamento, occorre tenere in
considerazione che i costi sono veramente molto alti. Ad esempio,
per posare una sola rete di protezione da una parte in una pista di
sci il costo, documentato da preventivi che sono stati forniti, è
di 630 milioni; sono investimenti di cui le società devono farsi
carico sicuramente per parecchi miliardi, quindi è un problema che
ci siamo posti. Sicuramente è un argomento su cui cercheremo di
controllare, e anche con le società l'impegno è stato quello di
arrivare al più presto; però per lasciare anche un termine reale,
concreto e giusto su cui poter lavorare, abbiamo preferito dare dei
termini realistici.
Magari il comprensorio può arrivare all'80 percento complessivo
già regolamentato, cioè in tutta la Valle d'Aosta il numero dei
comprensori che possono essere sistemati è l'80 percento; può
esserci una società che magari per motivi particolari ha una
situazione finanziaria che non le permette, diciamo nel giro di un
anno o due, di mettere a posto tutto quello che è previsto dal
regolamento, quindi abbiamo dato uno spazio temporale che è
realistico, tenendo conto degli investimenti che devono sopportare
le società.
Però non è un qualcosa, ripeto, sul quale arriviamo in ritardo,
ma siamo in questo momento all'avanguardia; si tratta di un
argomento importante che abbiamo voluto affrontare, cioè il
regolamento rispetto alla sicurezza delle piste, e io credo che
questo da solo possa già garantire perché comunque siamo partiti e
comunque inizieremo a fare questo tipo di ragionamento. Le nostre
piste nel giro di qualche anno saranno sicuramente dei gioielli che
verranno apprezzati da tutto l'ambiente dello sci.
Presidente La parola al Consigliere Chiarello.
Chiarello (RC) Per dichiarazione di voto dico che sono contento
che siamo avveniristi: mi sa che tutto quello che fa l'Assessorato
al turismo è tutto avveniristico, secondo Agnesod, speriamo che sia
vero.
Comunque non sono d'accordo sulla dilatazione di questo tempo,
perché sono dell'avviso che diverse stazioni avrebbero già potuto
mettere in pratica quanto prevede questo regolamento e non lo hanno
fatto, non solo per questioni di danaro, ma anche per questioni
diverse, di mala organizzazione. Per questa ragione non sono
d'accordo alla dilatazione a quattro anni del tempo.
Presidente Pongo in votazione l'articolo 5:
Presenti: 30
Votanti e favorevoli: 25
Astenuti: 5 (Chiarello, Lanièce, Marguerettaz, Tibaldi e Viérin
Marco)
Presidente Sull'articolo 6 ha chiesto la parola il Consigliere
Chiarello.
Chiarello (RC) L'articolo 6, comma c), dice testualmente:
"eliminare dalle piste gli ostacoli che si possono rimuovere e che
lo sciatore non può scorgere facilmente". Vorrei chiedere a
qualcuno qui cosa vuol dire: se vuol dire piante, massi, tutto
quello che c'è in mezzo alla pista.
Vorrei anche chiedere agli ambientalisti valdostani cosa ne
pensano di questa rimozione tout court di tutto quello che c'è
nelle piste.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Gli ostacoli possono essere per esempio le bocche
dell'innevamento artificiale che possono presentarsi lungo le
piste... le piante lungo le piste non ci sono.
Presidente Pongo in votazione l'articolo 6:
Presenti: 31
Votanti e favorevoli: 26
Astenuti: 5 (Chiarello, Lanièce, Marguerettaz, Tibaldi e Viérin
Marco)
Presidente Pongo in votazione l'articolo 7:
Presenti: 31
Votanti e favorevoli: 26
Astenuti: 5 (Chiarello, Lanièce, Marguerettaz, Tibaldi e Viérin
Marco)
Presidente Per dichiarazione di voto ha chiesto la parola il
Consigliere Chiarello.
Chiarello (RC) Mi sembra che nella risposta alla mia ultima
domanda l'Assessore abbia fatto un po' di confusione, perché se
avesse letto la lettera d) avrebbe visto che il gestore delle piste
deve provvedere a "proteggere gli ostacoli che, anche
temporaneamente, non possono essere rimossi...": quello, secondo
me, era quanto intendeva l'Assessore. Probabilmente quello che
intendevo io è che una volta non si poteva toccare una pianta
assolutamente, adesso che è cambiata maggioranza si possono toccare
anche le piante.
Mi asterrò su questa legge proprio per questi due punti, su cui
non sono d'accordo.
Presidente Pongo in votazione la legge nel suo complesso:
Presenti: 30
Votanti e favorevoli: 25
Astenuti: 5 (Chiarello, Lanièce, Marguerettaz, Tibaldi e Viérin
Marco)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK