Consiglio Regionale della Valle d'Aosta - Oggetto del Consiglio n. 126 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula
Oggetto del Consiglio n. 126 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 126/XI Realizzazione di un collegamento stradale
attraverso galleria tra Gaby e Pièdicavallo. (Interpellanza)
Interpellanza Premesso
che l'alta Valle del Lys confina sul versante piemontese con la
Valle del Cervo, e che in passato si sono sempre verificati,
attraverso i valichi naturali, scambi tra le comunità residenti
nelle zone indicate;
che le comunità piemontesi hanno sempre manifestato un certo
interesse alla realizzazione di un moderno collegamento stradale
attraverso una galleria tra i comuni di Gaby e Pièdicavallo;
che già esitono bozze progettuali e studi sulla fattibiltà di
una galleria della lunghezza 4 km circa;
che un'opera del genere potrebbe essere di indubbio vantaggio
per le comunità interessate e, in particolare, per quella dell'alta
Valle del Lys, che dispone di un comprensorio alpino di grande
rilievo turistico e culturale;
che il presidente della Comunità montana Walser ha recentemente
espresso il proprio giudizio favorevole all'utilità dell'opera e
alla sua conseguente realizzazione;
tutto ciò premesso i sottoscritti Consiglieri regionali
Interpellano
la Giunta regionale per conoscere quale parere esprime in merito
alla proposta descritta in premessa e se intende predisporre gli
opportuni contatti per dare avvio alla sua concretizzazione.
F.to: Tibaldi - Frassy
Président La parole au Conseiller Tibaldi.
Tibaldi (FI) Il problema delle vie di comunicazione è sempre
stato particolarmente sentito in una Regione come la nostra vuoi
perché si pone come all'interno di un crocevia importante
nell'ambito dell'Europa, vuoi anche perché l'impervietà del suo
territorio non sempre ne facilita i contatti con i Paesi
limitrofi.
Con quest'interpellanza ci siamo soffermati su una che potrebbe
essere una via di comunicazione senz'altro non di importanza
straordinaria e strategica, ma comunque di un certo rilievo per il
semplice fatto che porrebbe a contatto l'alta Valle del Lys, quindi
il bacino della sommità del Monte Rosa, con il Biellese, il
Vercellese e quindi con un'altra Regione che è il Piemonte.
Quest'idea risale ad epoche ben precedenti, in particolare mi
risulta che già Quintino Sella sul finire del secolo scorso propose
di realizzare una galleria che permettesse l'accesso alla Valle di
Gressoney.
L'idea venne ripescata nell'immediato dopoguerra, ma non ebbe
seguito. Si arriva solamente alla fine degli anni cinquanta quando
proprio a Gaby - che è uno dei Comuni citati in quest'interpellanza
perché è uno dei due poli dove ci sarebbe l'imbocco della galleria
riguardante i Comuni di Gaby in Valle d'Aosta e Pièdicavallo in
Piemonte - viene costituito un comitato promotore per cercare di
realizzare il Traforo.
L'iniziativa tra l'altro aveva ricevuto l'avallo dell'allora
Giunta regionale, in particolare l'Assessore regionale al turismo
Fabiano Savioz, leggendo negli annali, risulta che partecipò alla
costituzione di questo Comitato e naturalmente diede il suo assenso
affinché quest'opera si facesse.
Purtroppo ci sono state una serie di riunioni e a livello di
parte valdostana e a livello di parte biellese che allora era
vercellese perché la Provincia biellese ancora non esisteva, ma
l'iniziativa non è mai andata avanti se non con parole, con
convegni, con buone manifestazioni di intenti, ma nulla più e le
ragioni sono state essenzialmente due, naturalmente la prima era la
carenza di danaro, danaro che allora non possedeva né la Regione
Piemonte né tanto meno la Regione Valle d'Aosta che non godeva dei
benefici finanziari di cui gode adesso. E poi anche perché in una
bozza di Statuto che venne stesa all'epoca si prevedeva una
ripartizione di spese che non piacque ai Valdostani, in particolare
il 70 percento delle spese doveva essere assorbito dalla parte
valdostana dei rappresentanti del Comitato e il 30 percento da
quella piemontese, sta di fatto che dopo 8-9 anni di scambi
interlocutori la cosa decadde e non se ne parlò più.
Perché oggi si ritiene importante riproporre quest'iniziativa?
Senz'altro crediamo che la Valle di Gressoney, in particolare i
quattro comuni che costituiscono una Comunità montana che è quella
dell'alta Valle del Lys, potrebbe trarne un beneficio non
indifferente in quanto potrebbe essere il bacino ideale per
ricevere un'utenza turistica che oggi deve fare un percorso
stradale decisamente più lungo e difficoltoso mentre, attraverso
questo Traforo della lunghezza di circa 4-5 chilometri, si
creerebbe una via di accesso decisamente più breve, più rapida e di
più facile raggiungimento delle località turistiche di Gressoney,
Gaby ed Issime, delle località della Comunità Walser.
La si ripropone per il semplice fatto che oggi è importante
cercare di studiare non solo le metodologie atte per migliorare la
nostra offerta e ricettività turistica, ma anche per individuare le
infrastrutture in grado di aumentare l'affluenza turistica nella
nostra Regione e, a nostro avviso, questa potrebbe essere una di
quelle infrastrutture che con una spesa ragionata potrebbe portare
indubbi ed evidenti vantaggi a questa Valle.
Naturalmente un'iniziativa del genere non può essere portata
avanti dai singoli enti locali, ma deve avere obbligatoriamente il
placet della Regione e il supporto finanziario.
L'interpellanza si propone quindi di chiedere all'Assessore
competente o alla Giunta quali sono le intenzioni in materia anche
se è bene anticipare che mi risulta che le singole collettività
locali e gli stessi Rappresentanti degli enti locali, i Sindaci e
il Presidente della Comunità montana hanno più volte avuto
occasione di parlare di tale questione e di esprimere naturalmente
un giudizio favorevole perché ne hanno colto l'importanza in
termini di giovamento per le loro Comunità.
Mi risulta anche che siano ripresi questi scambi interlocutori
fra i Comuni valdostani e quelli piemontesi e che si stia avviando
un concorso di idee per individuare un progetto ideale che magari
si discosta da quello che era stato originariamente concepito
dall'allora Comitato promotore di Gaby, ma sembra che la macchina
sia rimessa in moto per perseguire quest'obiettivo.
L'interpellanza, come dicevo, mira a conoscere quali sono le
intenzioni della Giunta al riguardo.
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) L'introduction du Conseiller Tibaldi a été assez
complète et riche, un élément que je partage par rapport à cette
idée de la liaison routière entre la Vallée du Lys et la Valle del
Cervo.
J'ajoute seulement quelques éléments qui se référent aux
dimensions de l'oeuvre étant donné qu'on estime nécessaire la
réalisation d'à peu près 6 kilomètres de liaison étroite entre Gaby
et Pièdicavallo dont probablement 4,5 kilomètres en tunnel, ce qui
apporterait un coût d'à peu près 5 milliards de lires.
Il faut ajouter aussi la nécessité de réaménager un morceau de
route, côté Piémont, d'à peu près 16-17 kilomètres pour un montant
de dépense d'à peu près une quinzaine de milliards.
Voilà, les Communautés locales, Communes et Communauté de
montagne ont décidé de réaliser un concours d'idées. Nous sommes
fort intéressés à évaluer le résultat de ce concours auquel il
faudra ajouter une étude de faisabilité surtout au point de vue
financier dans le sens que l'investissement est un investissement
de taille qui concerne plusieurs communautés par rapport auxquelles
on pourrait chercher d'atteindre des financements européens.
Nous restons en attente des résultats du concours d'idées, on
aura des pourparlers avec les Administrateurs locaux s'ils le
retiennent nécessaire. On est fort intéressés à ce projet.
Président La parole au Conseiller Tibaldi.
Tibaldi (FI) Ringrazio l'Assessore, non posso che essere
soddisfatto della risposta perché mi pare di capire che
l'intenzione della Giunta sia più che mai positiva e favorevole al
riguardo quindi, attenderemo anche noi quelli che sono gli esiti
del concorso di idee. Inviterei l'Assessore a tenerci informati in
quanto Gruppo proponente delle evoluzioni della vicenda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK