Consiglio Regionale della Valle d'Aosta - Oggetto del Consiglio n. 2952 del 11 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 2952 del 11 febbraio 1998 - Resoconto
SEDUTA ANTIMERIDIANA DELL'11 FEBBRAIO 1998
OGGETTO N. 2952/X Consulta regionale per la condizione
femminile. Approvazione del programma di attività per l'anno
1998.
Deliberazione Il Consiglio
Premesso che la Consulta regionale femminile ha presentato il
programma di attività per l'anno 1998, chiedendone l'approvazione
da parte del Consiglio regionale, ai sensi dell'articolo 8 della
legge regionale 23 giugno 1983, n. 65. La Consulta ha presentato,
inoltre, una relazione sulle attività svolte nell'anno 1997 che si
allega alla presente per opportuna informazione;
Visto il bilancio di previsione del Consiglio regionale per
l'anno 1998 e sentita la Conferenza dei Capigruppo;
Vista la deliberazione dell'Ufficio di Presidenza del Consiglio
n. 310 in data 18 dicembre 1997, recante "Attribuzione per l'anno
1998 alle strutture dirigenziali di quote di bilancio e degli
obiettivi gestionali correlati";
Visto il parere favorevole di legittimità rilasciato dal
Direttore della Direzione Affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Vista la legge regionale 23 giugno 1983, n. 65 e successive
modificazioni;
Delibera
1) di approvare l'allegato programma di attività predisposto
dalla Consulta regionale per la condizione femminile per l'anno
1998 che prevede una spesa complessiva di lire 120.000.000
(centoventimilioni);
2) di stabilire che all'impegno della spesa fino all'ammontare
di lire 120.000.000 (centoventimilioni), il cui stanziamento è
previsto sul capitolo 185 "Finanziamento del programma annuale di
attività della Consulta regionale per la condizione femminile" del
bilancio di previsione del Consiglio regionale per l'anno 1998 che
presenta la necessaria disponibilità, si provveda con successivi
provvedimenti dell'Ufficio di Presidenza del Consiglio o del
dirigente, secondo le rispettive competenze, ai sensi della
deliberazione dell'Ufficio di Presidenza del Consiglio n. 310 del
18 dicembre 1997, recante "Attribuzione per l'anno 1998 alle
strutture dirigenziali di quote di bilancio e degli obiettivi
gestionali correlati";
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Programma di attività
(..omissis...)
Presidente Come da documentazione, la Consulta ha presentato il
bilancio dello scorso anno nonché il programma per l'attività del
1998. È aperta la discussione generale. Qualcuno chiede la parola?
Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti: 24
Votanti: 19
Favorevoli: 18
Contrari: 1
Astenuti: 5 (Collé, Dujany, Lanivi, Marguerettaz, Mostacchi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK