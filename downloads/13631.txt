Consiglio Regionale della Valle d'Aosta - Oggetto del Consiglio n. 105 del 29 settembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 105 del 29 settembre 1993 - Resoconto
OGGETTO N. 105/X - Progettazione per la ristrutturazione
dell'immobile da destinare a centro di riabilitazione per persone
affette da disturbi psichici (Interrogazione).
Interrogazione - A conoscenza della delibera della Giunta
regionale del 2 giugno 1992 con la quale veniva affidato l'incarico
per la progettazione di massima di ristrutturazione del complesso
immobiliare de­nominato "Casa per ferie Baita" sita in Comune di
Aosta (Fr. Arpuilles) da destinare a centro di riabilitazione per
persone af­fette da disturbi psichici.
I sottoscritti consiglieri regionali
interrogano
l'Assessore competente per conoscere se il progetto di massima
sopra richiamato è stato definito e i tempi entro i quali lo stesso
sarà presentato all'esame delle Commissioni consiliari e al
Consiglio regionale per l'approvazione definitiva.
F.to: Lanièce-Rini.
Presidente -
Ha chiesto la parola l'Assessore alla
sanità ed assistenza socia­le, Vicquéry.
Vicquéry (UV) -
Permettetemi una battuta: nella
ricerca dei precedenti per dare una risposta a questa
interrogazione, ho visto che già il consi­gliere Beneforti in data
14 gennaio aveva fatto esattamente la stessa interrogazione, per
cui semmai gli richiederete i diritti di autore.
Per quanto riguarda questo progetto, è stato presentato dai
progettisti in data 31 maggio; abbiamo avuto un incontro tecni­co
con gli uffici, abbiamo rilevato che è un maxiprogetto perché
l'idea del progettista è di demolire le due strutture esistenti,
ri­costruirne una nuova con un grosso patio, ed è qualcosa che
qualunque privato cittadino si rifiuterebbe di fare.
Perché se l'amministrazione pubblica ha acquistato due cave da
ristrut­turare, ritengo che l'amministrazione pubblica debba andare
nella linea di ristrutturare le due cave, non di demolirle e di
costruire una costruzione nuova, perché la logica vorrebbe che
anche il pubblico denaro sia impiegato bene. Allora sarebbe stato
molto più semplice comprare un'area edificabile e realiz­zarvi
sopra una struttura di questo genere.
La mia impostazione è questa; sto discutendo con l'USL come
verificare le necessità esatte dei malati psichiatrici che sono
ri­coverati ora fuori Valle (32) oltre a quelli ricoverati in Valle
d'Aosta (67), perché le tipologie dei malati psichiatrici sono
molto differenziate l'una dall'altra e non può essere fatto un
ca­sermone che diventerebbe un ex manicomio, riprendendo i
di­scorsi della legge 180.
Per cui gli intendimenti sono quelli di esaminare con molta
at­tenzione questo progetto, perché in funzione delle scelte che si
faranno avremo assunto una buona iniziativa o una cattiva, perché
ripeto che il settore dei malati psichiatrici è molto
deli­cato.
Se i due interroganti sono d'accordo, sono disponibile con loro
e con chi lo desidera a vedere in ufficio il progetto di massima
che è stato presentato, e vi renderete conto che è tutto da
rifare.
Si dà atto che dalle ore 11,15 assume la Presidenza il
Vicepre­sidente Aloisi.
Presidente -
Ha chiesto la parola il Consigliere
Lanièce.
Lanièce (DC) -
Prendo atto delle affermazioni
dell'Assessore. Mi auguro che questo progetto vada avanti il più
presto possibile, perché ri­tengo che sia importante che tutti
quanti ci adoperiamo affin­ché si possa assicurare ai valdostani,
affetti da disturbi psichi­ci, un trattamento sanitario efficace ed
una assistenza adegua­ta all'interno della Valle d'Aosta.
- Sappiamo - come diceva an­che l'Assessore - che alcuni sono
ricoverati presso dei centri fuori Valle, per cui penso che sia
opportuno da parte dell'am­ministrazione regionale adoperarsi il
più presto possibile attra­verso un progetto, di cui verificheremo
la fattibilità, per per­mettere a queste persone di curarsi
all'interno della nostra re­gione, in modo da venire incontro alle
legittime richieste ed esigenze dei familiari.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK