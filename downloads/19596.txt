Consiglio Regionale della Valle d'Aosta - Oggetto del Consiglio n. 2753 del 25 settembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2753 del 25 settembre 2002 - Resoconto
OBJET N° 2753/XI Communications du Président de la Région.
Président
La parole au Président de la Région, Viérin
Dino.
Viérin D. (UV)
Par son ordonnance du 23 juillet dernier,
la Cour constitutionnelle a déclaré irrecevable le recours
introduit par le Président du Conseil des ministres contre la loi
régionale portant: "Institution d'une pension complémentaire
régionale au profit des anciens combattants", votée par cette
Assemblée le 25 juillet 2001, rejetée par la Commission de
Coordination et approuvée de nouveau par le Conseil de la Vallée le
17 octobre 2001. La Cour ne s'est pas prononcée sur le fond de la
question, mais a relevé que, suite aux modifications de l'article
127 de la Constitution, introduites par la loi constitutionnelle n°
3 du 18 octobre 2001, modifications au titre V
ème
de la
Constitution, le droit de contrôle que pouvait exercer le
Gouvernement en matière de constitutionnalité des lois des régions
avant la promulgation de celles-ci avait été supprimé.
La Cour - et c'est une remarque importante - a ensuite rappelé
que, encore selon l'article 10 de la loi constitutionnelle n°
3/2001, les dispositions de ce texte s'appliquent également aux
Régions à Statut spécial, tant que lesdits statuts n'auront pas été
adaptés, chaque fois qu'elles prévoient une autonomie plus large
que celle qui existe déjà.
Etant donné que la suppression du contrôle préalable de
constitutionnalité, qui permet la promulgation et l'entrée en
vigueur de la loi régionale en question, constitue une extension de
l'autonomie dont jouit la Vallée d'Aoste de par l'article 31 de son
Statut, la Cour constitutionnelle a conclu que le recours du
Gouvernement était irrecevable.
Ainsi la loi régionale n° 17/2002, instituant une pension
complémentaire régionale au profit des anciens combattants, a été
promulguée et publiée le 20 août dernier dans le bulletin officiel
n° 37. Conformément au nouvel article 127 de la Constitution, le
Gouvernement de la République dispose désormais de 60 jours à
compter de la date de publication de la loi, 20 août, pour saisir
encore une fois - s'il l'estime opportun - la Cour
constitutionnelle et introduire un nouveau recours.
Le 9 septembre dernier le Gouvernement valdôtain a décidé de
mandater la Finaosta aux fins de parfaire les négociations pour
l'acquisition et la valorisation de toutes les structures
desservant la maison de jeu de Saint-Vincent et n'appartenant pas
au domaine de la Région. Cette décision fait suite à une autre
délibération prise au mois de septembre 1999 qui chargeait la
Finaosta d'évaluer les immeubles en question et de vérifier si
leurs propriétaires étaient disposés à négocier l'éventuelle
cession totale ou partielle à la Région.
Il convient de préciser que cette opération porte sur les biens
suivants: le Grand Hôtel Billia, le Centre des congrès, les parcs
de stationnement et les terrains à l'ouest du Grand Hôtel Billia,
les courts de tennis, les aires de stationnement réservées aux
personnels, les parcs de stationnement, le tunnel et le terrain au
sud de l'avenue du Piémont, Villa Marega et les terrains au sud de
l'avenue du Piémont et à l'est des parkings, les terrains au sud de
l'avenue du Piémont, à l'ouest des parcs de stationnement et au
nord de la Rocade, l'Hôtel du Parc, les immeubles Cucciolo I et
Cucciolo II, l'Hôtel Bon Souvenir et les parcs de stationnement de
l'avenue du Piémont, les terrains sis au hameau de Renard, les
hangars d'entretien et l'entrepôt, les écuries, l'ancienne centrale
électrique et les terrains y afférents, les terrains qui longent le
Zerbion, en aval de l'avenue du Piémont, les bâtiments ruraux et
les terrains sis au hameau de Renard, les terrains compris entre
l'avenue du Piémont et l'avenue Marconi et les équipements y
afférents, le mobilier, les accessoires, les labels et tout autre
signe distinctif.
L'ensemble immobilier en cause appartient à la société SAAV, à
la SITAV et à sa filiale South Parle Gmbh. A ce propos, au mois
d'août 2002 SAAV a fait parvenir, au nom également des autres
propriétaires, une proposition de vente à la Finaosta qui en a
contrôlé l'adéquation par l'intermédiaire entre autres d'une
société spécialisée avant de la transmettre au Gouvernement
valdôtain. Des vérifications supplémentaires sont d'ailleurs
toujours en cours à ce propos.
En fait la SAAV a demandé 67 millions 139.000 euros, chiffre
susceptible d'être réduit du montant de l'indemnité de départ des
personnels salariés, calculée à la date de l'acquisition, si ces
derniers devaient être inclus dans l'opération. Compte tenu,
notamment, des rapports rédigés par la Gestion extraordinaire du
Casino de la Vallée, qui reconnaissent toute la valeur stratégique
et économique de cet ensemble de biens en relation avec l'activité
de la maison de jeu, le Gouvernement a donc chargé la Finaosta de
définir les détails de l'opération.
Et ce, dans le respect rigoureux de certaines conditions, à
savoir: la transaction doit être approuvée par les organes
d'administration et les associés de la société propriétaire des
immeubles, par la Finaosta et par l'Exécutif régional; les
procédures de consultation des organisations syndicales en vue du
transfert des branches d'activités doivent être achevées; les
questions de personnel doivent être résolues; tous les éléments
nécessaires à la réalisation des évaluations requises, ("due
diligence"), doivent être mis à disposition; de plus, SITAV et SAAV
d'une part, la Gestion extraordinaire d'autre part, doivent
renoncer à toute prétention respective sans contrepartie et à tout
contentieux; la Finaosta doit se procurer le rapport définitif
établissant que le prix est effectivement raisonnable; des
garanties nécessaires au bon déroulement de l'opération doivent
être également acquises et enfin l'expertise approuvée par le
tribunal quant à la valeur de l'opération devra certifier le
bien-fondé de la valeur qui est à la base de cette transaction. Le
Gouvernement a confié à la Finaosta la mission d'élaborer, après
consultation de la Gestion extraordinaire, une proposition relative
à de nouvelles modalités de gestion et de mise en valeur de
l'ensemble hôtelier. Nous pouvons envisager de conclure cette
transaction et de soumettre ainsi à cette Assemblée un projet de
loi en vue de son financement si toutes les conditions suspensives
susdites sont réalisées.
Enfin, les ministres italien et français des transports, MM.
Lunardi et De Robien, se sont rencontrés à Paris le 16 septembre
dernier afin d'examiner ensemble les différents dossiers de leur
ressort, dont la question du Tunnel du Mont-Blanc.
Les articles parus dans la presse sembleraient indiquer que leur
conversation a notamment porté sur les modalités de transit des
poids lourds et sur le passage du système actuel de circulation à
sens unique alterné à une circulation à double sens.
Il est bien évident que, pour ce qui est des camions, l'alternat
n'est qu'un système provisoire décidé par les deux Gouvernements
lors de la première phase de remise en exploitation du tunnel et
qui devra faire l'objet d'une évaluation ultérieure, prenant en
compte les conditions de sécurité et la protection de
l'environnement le long des axes routiers menant au Mont-Blanc.
En ce qui concerne l'éventuel retour à une circulation à double
sens, nous attendons pour le moment de savoir à quelle conclusion
sont parvenus les deux Ministres. Je tiens toutefois à souligner
que la position adoptée, et maintes fois réaffirmée par cette
Assemblée, par l'Exécutif régional, par les Parlementaires et par
les collectivités locales de la Vallée d'Aoste, reste inchangée. La
suppression de l'alternat favoriserait certainement le
rétablissement d'un certain équilibre entre le Tunnel du Mont-Blanc
et du Fréjus, mais elle doit nécessairement s'accompagner d'une
réduction tangible du nombre des poids lourds autorisés à
transiter.
Une réduction qui selon le Conseil de la Vallée devrait être de
50 pour cent par rapport au chiffre de 1999. Ces proportions sont
en effet les seules qui soient susceptibles de ramener la
circulation des camions dans des limites effectivement acceptables.
Nous sommes très loins du maximum théorique de 240 camions par
heure mentionné à l'article 4 de l'actuel règlement de la
circulation, chiffre dont nous avons toujours dit qu'il était
insoutenable. Nous sommes également loins, si ces données seront
confirmées, du chiffre 140 qui a été reporté par les médias, selon
les déclarations du Ministre Lunardi. Telles sont en tout cas les
conditions que nous allons encore une fois proposer aux deux
Ministres. Nous allons également leur redire qu'il est
indispensable que les collectivités locales concernées prennent
part aux études et aux processus décisionnels des deux
Gouvernements puisque les choix qui seront faits auront des
conséquences directes sur les conditions d'accès à leurs régions,
sur la sécurité, ainsi que sur la qualité de la vie de leur
communauté. Nous avons donc sollicité à nouveau un rendez-vous à M.
Lunardi en vue du prochain sommet italo-français du mois de
novembre afin de pouvoir lui exposer les exigences et les attentes
des Valdôtains.
Entre-temps - et là aussi conformément aux désirs de cette
Assemblée - nous avons adressé un nouveau courrier aux institutions
de la Haute Savoie en vue de la définition d'une position commune
sur cette question, position que nous entendons ensuite soumettre
aux Gouvernements français et italien.
Président
La parole au Conseiller Curtaz.
Curtaz (PVA-cU)
Le comunicazioni del Presidente sono su
temi assai importanti e quindi nel brevissimo tempo a mia
disposizione voglio fare alcune osservazioni, sia in riferimento
alla comunicazione relativa alla cosiddetta "operazione Billia",
anche se il termine mi sembra riduttivo, sia in riferimento alla
decisione dei Ministri italiani e francesi in ordine all'abolizione
del senso unico alternato per i TIR al Monte Bianco.
Per quanto riguarda l'operazione Billia, noi individuiamo degli
elementi positivi e degli elementi negativi.
Gli elementi positivi possono riassumersi nella fine del
contenzioso in atto, un contenzioso che dura ormai da anni e che
questo accordo avrebbe il merito di definire una volta per tutte;
nella cosiddetta "fine dell'accerchiamento", cioè nella possibilità
della Regione di disporre delle strutture intorno al Casinò per
operare le scelte politiche, le scelte strategiche, le scelte
amministrative ritenute più opportune, cosa che oggi era impedita
dall'accerchiamento, cioè dal fatto di avere intorno alla casa da
gioco le strutture di proprietà altrui.
Non mancano tuttavia delle perplessità che vorremmo fossero
chiarite, certo non oggi, ma nelle prossime occasioni. Intanto
abbiamo letto di polemiche sul prezzo, oggi il Presidente ha fatto
qualche cenno a tale proposito, noi riteniamo che su questo tema
sia necessaria la massima trasparenza e la massima chiarezza,
quindi ci riserviamo di ritornare su questo tema nelle prossime
sedute del Consiglio regionale. Ancora constatiamo - e questa è una
valutazione che abbiamo portato più volte all'attenzione di questo
Consiglio - che si fa un'altra operazione che ha come conseguenza
un'ulteriore regionalizzazione dell'economia valdostana. Non siamo,
come è noto, dei liberisti, non siamo neanche dei socialisti - con
riferimento all'economia del socialismo reale che ha fatto danni
storicamente accertati nell'Est europeo -, ma riteniamo che
l'economia vada gestita con equilibrio.
A noi sembra che in questi anni la Valle d'Aosta sia andata
verso una pubblicizzazione dell'economia che è pericolosa sotto il
profilo non solo economico-finanziario, ma anche sotto il profilo
politico perché una tale concentrazione di potere
economico-finanziario in capo ad un Esecutivo è cosa quanto meno
poco sana e foriera di preoccupazioni per lo stato della nostra
democrazia.
Per quanto riguarda la decisione, almeno così è apparsa dalla
stampa, dei Ministri francese e italiano in ordine all'abolizione
del senso unico, esprimiamo il più netto dissenso nei confronti di
tale indicazione, un dissenso nel merito perché si tratterebbe di
una decisione che consentirebbe il transito nella nostra regione di
circa 3.000 TIR al giorno quando le medie di transito prima
dell'incidente del marzo 1999, come è noto, erano di circa
2.000-2.100 TIR al giorno, circa il triplo di quello che il
Consiglio ha indicato più volte come limite massimo raggiungibile,
cioè quello dei 1.000 transiti al giorno: 50 percento del traffico
precedente.
Una decisione quindi assai negativa nel merito e assai
inopportuna anche nelle forme: qui condivido quanto il Presidente
Viérin ha detto circa il fatto che è inammissibile che dei Ministri
si riuniscano e a tavolino, senza contattare le comunità locali,
senza sentire gli organi preposti, regionali e comunali, adottino
decisioni sulla testa di tutti. In ogni caso avremo occasione di
ritornare a dibattere di questo tema quando discuteremo la nostra
mozione prevista al punto 23 dell'ordine del giorno.
Président
La parole au Conseiller Cerise.
Cerise (UV)
Volevo spendere due parole per quanto
riguarda la comunicazione relativa all'acquisizione dei beni
accerchianti la Casa da gioco di Saint-Vincent. Innanzitutto volevo
sottolineare la puntualità e l'efficienza dell'azione del Governo
regionale che è riuscito a portare a termine questa operazione in
tempi direi straordinari, se si considera la delicatezza e la
complessità del problema. Questo è un accordo che pone fine ad un
accerchiamento che non è stato privo, almeno ultimamente, da
atteggiamenti dal vago tono ricattatorio sia nei confronti della
casa da gioco, sia della collettività valdostana. È un accordo che
è stato raggiunto in mezzo a tante incertezze e ostacoli posti a
trecentosessanta gradi, peraltro devo rilevare che questo accordo è
sicuramente il risultato, anzi è la conseguenza forse inevitabile
dell'esito delle vertenze giuridiche che hanno visto vincente la
Regione. Anche queste sono state delle vittorie ottenute grazie
all'ostinata determinazione del Governo regionale e della
maggioranza, nella convinzione di avere ragione a dispetto anche
qui di vaghe minacce, di incertezze e di impedimenti interni ed
esterni alla Regione.
Io non ho dubbi che il perfezionamento di questa acquisizione
avverrà non solo nella trasparenza, ma anche nel perseguimento
altrettanto determinato di risultati in favore dell'economia e
della collettività valdostana. Certo, questo accordo imporrà uno
sforzo finanziario per la Regione, un ulteriore sforzo finanziario
in una legislatura che si è caratterizzata per un'azione
nell'economia direi lucida, assolutamente storica e che segnerà il
percorso dell'economia e dello sviluppo della Valle d'Aosta per
almeno altri venti anni.
Ebbene, dicevo, questo sforzo credo che sarà ampiamente
compensato dalla ridefinizione della gestione dei beni acquisiti
non solo in funzione di un migliore servizio per la casa da gioco,
ma per l'avvio di nuove strategie intese da una parte a rilanciare
il volano turistico e di promozione della Regione che ha in
Saint-Vincent il suo centro, dall'altra per riequilibrare, in
un'ottica più propriamente privatistica, il servizio alberghiero
della zona, così importante per l'economia turistica della
Regione.
Président
La parole au Vice-président
Lattanzi.
Lattanzi (FI)
Sulla comunicazione del Presidente
riguardante il Tunnel del Monte Bianco e le decisioni dei Ministri,
decisioni che - proprio perché è una tratta internazionale -
prendono i Ministri. Noi condividiamo che in questa fase sarebbe
opportuno sollecitare un incontro con le autorità locali per quanto
riguarda le decisioni del tunnel, siamo anche noi infastiditi dal
fatto che i Ministri discutano del Tunnel del Monte Bianco senza
considerare almeno la possibilità di dialogare su questioni che fra
l'altro noi in questo Consiglio abbiamo deciso. Su questo fastidio
non c'è nessun "prurito" perché l'onestà intellettuale che ci
contraddistingue ci fa dire, innanzitutto da Valdostani, che le
decisioni sul Tunnel del Monte Bianco sono decisioni riguardanti il
traffico internazionale.
Siamo altrettanto consapevoli che sono considerazioni e
decisioni che vanno a colpire in maniera diretta l'economia
dell'Italia, non dobbiamo dimenticare che questo è un passaggio
obbligato di un 30 percento dell'economia italiana in un momento
difficile per il nostro Paese e per l'Europa tutta in termini
economici. È sbagliato assumere posizioni di chiusura e, quando
sento i "Verdi" che prima del 25 giugno anticipavano catastrofici
arrivi di migliaia di TIR perché, aprendo dopo il 25 giugno alle 40
tonnellate, ci anticipavano colonne di chilometri di TIR in attesa
che avrebbero pertanto intasato la nostra
Valle… questa non è la realtà,
fortunatamente, e la realtà sarà ben diversa.
Intanto è diversa quella che stiamo vivendo, fortunatamente per
tutti quanti noi: i TIR oggi viaggiano su una media di 4-500 con
punte di 600 TIR al giorno, lontanissimi dalle migliaia di TIR che
i "Verdi" anticipavano, con i comitati "Stop ai TIR" che bloccavano
il tunnel e facevano le manifestazioni perché dopo il 25 giugno
avrebbe dovuto succedere in Valle d'Aosta l'apocalisse del traffico
internazionale, cosa che così fortunatamente non è avvenuta, come
noi d'altronde avevamo anticipato.
È vero invece che c'è un problema vero che riguarda la
ristrutturazione del Fréjus, di uno dei quattro passi importanti
dell'economia internazionale, ma soprattutto dell'economia italiana
e quindi delle esportazioni del nostro Paese a cui siamo anche noi
strettamente legati.
La ristrutturazione che è prevista - non so fra quanto
inizieranno i lavori - e di cui si discute con le comunità anche
dall'altra parte prevedrà uno spostamento di traffico che nulla ha
a che vedere con il traffico alternato che oggi viene rimesso in
discussione perché il traffico alternato viene rimesso in
discussione semplicemente perché quella era una decisione presa per
questioni di sicurezza e che sono venute meno proprio dallo scarso
traffico che si è nella realtà realizzato.
Il vero problema ce l'avremo quando partiranno i lavori di
ristrutturazione, quindi la chiusura o la riduzione del traffico
nel Fréjus, quindi il Tunnel del Monte Bianco dovrebbe diventare il
naturale sfogo per il passaggio dell'economia internazionale,
ripeto, in particolare di quella italiana. Noi facciamo benissimo
come istituzione e come Valle d'Aosta a sollecitare il nostro
coinvolgimento, anche alla luce delle decisioni, perché questo è il
nostro territorio, ma non possiamo affrontare questo problema di
economia vitale per il Paese Italia, ma altrettanto vitale per la
Valle d'Aosta, se non vogliamo fare della demagogia, se non con
onestà intellettuale, con pragmatismo e con quella lucidità e
quell'equilibrio che sono necessari per affrontare questioni così
complesse.
Non dobbiamo dimenticare che nei prossimi dieci anni il traffico
previsto non nella nostra regione, ma nei quattro passi andrà ad
aumentare fino a 36-40 percento rispetto ad oggi, quindi non
possiamo fare demagogia su queste cose. Ogni forza politica poi ha
le sue soluzioni, ma non ci può essere qualcuno né in Valle, né al
mondo che ritiene che la soluzione di un aumento del traffico, di
un aumento dello spostamento delle merci, di un aumento della
liberalizzazione e della globalizzazione dell'economia sia nella
chiusura e nella riduzione perché è una strada sbagliata.
Semmai la strada, quella che noi abbiamo indicato, è quella del
rinforzamento, della costruzione, dello sviluppo - cosa che in
questi trent'anni chi parla e chi ha parlato fino ad oggi non ha
mai fatto -, della ristrutturazione, della riorganizzazione della
rete ferroviaria per lo spostamento delle merci dalla gomma alla
ferrovia ed è una soluzione che noi abbiamo richiesto e che è stata
inserita in tutti i piani del Governo, una soluzione che non può
essere messa in atto in due mesi, ma che sarà attuata nel prossimo
decennio.
Un rinforzamento e uno sviluppo delle tratte ferroviarie,
quindi, e noi diciamo e lo abbiamo sostenuto senza ambiguità, senza
paura di sentirci dire che eravamo figli del partito dei TIR, il
raddoppio dei tunnel, non solo di quello del Monte Bianco, di tutte
le tratte internazionali, perché senza il raddoppio dei tunnel non
possiamo avere né la sicurezza che tutti noi chiediamo, né la
possibilità di spostare le merci sui tunnel ferroviari - che tutti
chiedono, ma che nessuno vuole, soprattutto i "Verdi" -, di
spostarle dalla gomma alla ferrovia. Sono contento di aver sentito
dell'equilibrio da parte di chi oggi rappresenta l'istituzione
Valle d'Aosta; continuo a sentire il disequilibrio mentale di chi
invece affronta questo problema di carattere internazionale ed
economico con demagogia.
Président
La parole au Conseiller Tibaldi.
Tibaldi (FI)
Per esprimere la posizione del gruppo
consiliare di "Forza Italia" in merito a un altro punto che è stato
affermato dal Presidente della Regione: l'operazione di
acquisizione del Grand Hôtel Billia e del complesso immobiliare
adiacente. Questa è un'operazione della quale si è parlato molto
sui giornali in questi giorni, si è capito forse meno, anche perché
è un'operazione che si è conclusa più che con un percorso politico
definito, con un accordo fra due parti: il Presidente e il titolare
del gruppo Léfèbre. È un'operazione che desta profondo stupore in
noi e sulla quale esprimiamo un giudizio profondamente negativo. La
Regione risolve i problemi della Valle d'Aosta facendo shopping,
praticamente utilizza la politica della spesa facile per cercare di
normalizzare le situazioni economiche che creano disagio
all'interno del nostro perimetro regionale e naturalmente lo fa
spendendo i soldi che ci sono e i soldi che non ci sono, cioè lo fa
indebitandosi. Non è la prima volta che ci sentiamo di avversare
profondamente e marcatamente iniziative di questo tipo, anche
perché non riusciamo ancora a capire l'essenza di questa
operazione; un'operazione che pesa 130 miliardi di vecchie lire
quando il valore stimato da un'agenzia ufficiale era di meno di 60
miliardi.
Se è vero allora quello che ha detto il Consigliere Cerise
poc'anzi che, a seguito di anni di ricatti e di contenziosi che
sono stati vinti dalla Regione, che hanno dato ragione alla
Regione… non riusciamo a capire se la
differenza di questo valore, cioè il gap fra 60 e 130 equivalente a
70 miliardi, costituisce il prezzo di una transazione che siamo
costretti a pagare. Pagare che cosa, se abbiamo vinto, come ha
detto lei, Consigliere Cerise? Non vorremmo allora che questi 70
miliardi fossero solo il prezzo di una transazione o qualcosa di
più, Presidente!
E, visto che più volte in quest'aula lei ha accusato il
sottoscritto di essere il Consigliere di parte di Finoper, oggi
dico che lei è il Presidente di parte, lei è il Presidente che si è
accordato questa estate con il titolare del gruppo Léfèbre per
cercare di acquietare una situazione che stava diventando una
patata bollente e questo prezzo è superiore di 70 miliardi a quello
che era stato ufficialmente stimato!
Abbiamo capito che questa decisione, che lei ha consumato in
quella stanza, non ha né copertura politica perché dalla "Stella
Alpina" sono state espresse perplessità, quindi mi pare che non
sussista quel coro di sì che i giornali affermavano qualche giorno
fa sulle loro testate, né copertura finanziaria perché, per far
fronte alla spesa, dovremo indebitarci. Probabilmente non sarà lei
Presidente a pagare questi debiti, ma saranno i Valdostani, la
comunità valdostana che dovrà farvi fronte.
Altra questione che ci preme sottolineare è quale ruolo gioca il
Comune di Saint-Vincent, un Comune dove "l'isola che comprende la
casa da gioco e dintorni" è ormai nelle mani delle decisioni della
Regione o meglio di qualcuno che opera per conto della Regione
senza copertura politica. Il Comune di Saint-Vincent è stato
defraudato ed espropriato di ogni iniziativa in merito, lo abbiamo
visto per quanto riguarda legge della Casino S.p.A., lo vediamo
adesso con l'operazione del Billia, lo vediamo con l'operazione
termale dove ci sono forti condizionamenti da parte del potere
regionale.
Come si gestirà il futuro Grand Hôtel Billia? Penso che vi siate
posti anche questo problema. Si gestirà sempre con il criterio del
vuoto per pieno, del finanziamento a piè di lista a fine esercizio?
Il Presidente sa meglio di noi che ogni anno dovevano essere
erogati dai 20 ai 25 miliardi per poter pareggiare l'equilibrio di
bilancio. Anche il futuro gestore privato, se mai ci sarà un
privato, avrà questo benefit, a differenza di altri operatori
alberghieri valdostani, che invece devono riuscire a sbarcare il
lunario con la situazione di crisi congiunturale che si verifica e
che colpisce anche la nostra Regione?
Sono domande che poniamo in questa sede e che rimarcheremo con
fermezza nel momento in cui arriverà in commissione e in Consiglio
il provvedimento che dovrà finanziare questa ennesima operazione di
shopping da parte della Giunta regionale. Esprimiamo la nostra
contrarietà non solo a nome del gruppo consiliare, ma ci sentiamo
di esprimerla anche per conto di molti Valdostani e di molti
operatori del settore turistico-ricettivo che sono rimasti stupiti
di come viene condotta l'acquisizione del Grand Hôtel Billia da
parte dell'Amministrazione regionale.
Président
La parole au Vice-président Viérin
Marco.
Viérin M. (SA)
Innanzitutto volevo rispondere al collega
Tibaldi che la "Stella Alpina" non è contraria ad un'eventuale
acquisizione dei beni che stanno accerchiando la casa da gioco, ma
ha sempre detto in maniera chiara che concorda su questa scelta;
diverso è quello che si va a fare un domani perché, giustamente, ci
si dovrà confrontare e quindi è chiaro che la "Stella Alpina"
ritiene che si debba investire il Consiglio regionale in primis e
le forze politiche, e anche la comunità di Saint-Vincent.
Per quanto riguarda il traforo, ritengo che finalmente anche
"Forza Italia" riconosca gli errori del Governo e anche noi
ribadiamo che è vergognoso - se vogliamo utilizzare un termine
comprensibile a tutti - che si vada avanti a compartimenti stagni
senza interessare le comunità locali, in questo caso regioni e
comuni. Per quel che riguarda la posizione sul futuro del traforo,
penso che questo Consiglio regionale abbia detto all'unanimità
certe cose, la "Stella Alpina" non cambia parere dall'oggi al
domani e quindi è ancora ben presente su quel documento approvato
all'unanimità dal Consiglio regionale.
Président
La parole au Conseiller Cottino.
Cottino (UV)
Volevo innanzitutto complimentarmi con il
Governo regionale a proposito dell'operazione dell'acquisto del
Billia, che poi non è altro che l'aver portato a termine un mandato
che questo Consiglio aveva dato, indipendentemente dalla questione
prezzo o altre questioni che successivamente meriteranno attenzione
e, se vogliamo, anche qui un plauso al Governo per la prudenza
usata dato che l'accordo non è perfezionato al cento percento, ma è
subordinato a tutta una serie di garanzie che giustamente il
Governo ha preteso e che attraverso Finaosta dovranno essere
rispettate.
Venire oggi a far finta di cadere dalle nuvole quando questo
Consiglio aveva dato mandato di rompere l'accerchiamento, che tutti
avevamo riconosciuto quale grossissimo limite soprattutto per
quanto riguardava il rilancio della casa da
gioco… e fare oggi "le pulci" ad un
accordo che non è ancora perfezionato mi pare poco serio. In merito
alla rottura dell'accerchiamento e al rilancio del Casinò questo
Consiglio ha dato dei mandati assai precisi. Il collega Tibaldi ha
"fatto la Cassandra" anche per altre operazioni, in particolare per
quanto riguarda l'operazione ENEL, a cui il collega Tibaldi ha
prestato esattamente la stessa identica attenzione, i fatti gli
hanno dato torto.
Ho fatto questa precisazione che avrei potuto evitare, se non ci
fosse stata la provocazione, in quanto credo che il collega Cerise
su questo argomento abbia espresso molto bene l'opinione generale
del gruppo. Per quanto riguarda il discorso del tunnel, ho sentito
qualcuno parlare anche oggi di onestà intellettuale. Non voglio
mettere in dubbio. Spero però, se questo è vero, di essere stato
disattento io o che sia stata una dimenticanza da parte di colui
che ha fatto questa affermazione. La dimenticanza è la richiesta
che questo Consiglio ha fatto di una riduzione del 50 percento del
traffico pesante. A quanto pare, a quanto si sa, gli accordi che i
due Ministri hanno concluso a Parigi sono abbastanza diversi
rispetto a questo tipo di posizione.
A questo riguardo voglio essere preciso, lo abbiamo detto già
molte volte, ma lo voglio ripetere: il discorso del senso alternato
non ci vede così entusiasti, non l'abbiamo mai detto, noi non
abbiamo mai inteso il senso alternato legato a questioni di
sicurezza, noi abbiamo detto che la riapertura del tunnel deve
avvenire con misure di massima sicurezza e lo ribadiamo, ma il
senso alternato lo abbiamo sempre visto soprattutto sotto l'aspetto
di riduzione del transito dei mezzi pesanti e, qualora si dovessero
trovare altri strumenti per limitare il numero dei passaggi che
confermino le aspettative di questo Consiglio, saremmo disponibili
ad abolire il senso alternato.
Quello che deve essere alla base di tutto è la riduzione del 50
percento del transito del traffico pesante rispetto a quello
precedente la chiusura del Tunnel del Monte Bianco. Per quanto
riguarda il discorso di principio che i due Ministri stanno
tranquillamente dimenticando, cioè che siano interessate anche le
istituzioni locali, mi pare sia il minimo che possiamo pretendere e
che possiamo rivendicare. È assurdo che coloro che parlano tanto di
sussidiarietà e di federalismo poi nei fatti agiscano esattamente
all'opposto!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK