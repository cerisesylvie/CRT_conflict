Consiglio Regionale della Valle d'Aosta - Oggetto del Consiglio n. 1896 del 27 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1896 del 27 febbraio 1991 - Resoconto
OGGETTO N. 1896/IX - Ipotesi di collegamento, tramite impianti a
fune, tra Alagna e Zermatt.
(Interpellanza)
Presidente
- Do lettura della interpellanza presentata
dal Consigliere Bich:
INTERPELLANZA
Visti gli articoli comparsi su "La Stampa? di martedì 5 febbraio
u.s., concernenti l'ipotesi di collegamento tramite impianti a fune
tra Alagna in Valsesia e Zermatt, attraverso i comprensori
sciistici di Gressoney, Champoluc, Valtournenche, Breuil;
Rilevato che tale scelta costituisce un investimento di notevole
rilevanza sia sul piano finanziario, sia per la riorganizzazione
generale dei servizi e della ricettività alberghiera;
il sottoscritto Consigliere regionale
interpella
l'Assessore competente per sapere:
- se rientra nelle scelte strategiche a breve a carico della
Regione la costruzione dei citati impianti;
- nel caso affermativo, quale sarà l'ente che assumerà e gestirà
l'iniziativa;
- quali saranno le principali caratteristiche tecniche degli
impianti.
Presidente
- Ha chiesto di parlare il Consigliere Bich,
ne ha facoltà.
Bich (PSI)
- L'interpellanza si commenta da sè, è di una
semplicità palmare, non credo vada aggiunto alcunché. Spero che la
risposta sia la più sommaria e generica possibile, in modo che
possiamo prendere atto di quanto è nelle intenzioni della
Giunta.
Presidente
- Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
- Qui si parla di un collegamento fra
Alagna e Zermatt; sono due cose un po' diverse, nel senso che
mentre il collegamento per Alagna è già in fase di attuazione in
quanto la Giunta regionale ha già finanziato il collegamento
Gressony - Passo dei Salati che permetterà di raggiungere Alagna,
anche se manca dall'altra parte il finan-ziamento del collegamento
da Alagna per raggiungere Gressoney, perché il Piemonte ha problemi
di carattere finanziario; per quanto riguarda il collegamento fra
la Valle d'Ayas e la Valle del Cervino, di cui si parla da venti
anni, posso dire che il Comune di Ayas ha commissionato degli studi
di fattibilità su questo collegamento, studi di fattibilità che mi
pare sono pervenuti nei giorni scorsi al comune, ma non sono stati
ancora consegnati alla Regione.
La Giunta, in via informale, ha affrontato questo problema e
ritiene questo collegamento di importanza vitale per lo sviluppo
turistico del comprensorio, perché si verrebbe a creare un
comprensorio sciistico di dimensioni internazionali, quale non
esiste a livello europeo.
Ci riserviamo di approfondire questi studi di fattibilità e per
quanto riguarda l'ente che deve gestire l'iniziativa, visto che i
costi sembrano piuttosto rilevanti, è chiaro che non potrà che
farsene carico la Regione, perché non credo esistano società
private in grado di portare avanti questa iniziativa.
Su questo potremo essere più precisi nel momento in cui avremo
esaminato questi studi di fattibilità, le ipotesi che vengono fatte
ed i costi che vengono preventivati.
Presidente
- Ha chiesto di parlare il Consigliere Bich,
ne ha facoltà.
Bich (PSI)
- Ringrazio l'Assessore.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK