Consiglio Regionale della Valle d'Aosta - Oggetto del Consiglio n. 1134 del 25 gennaio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1134 del 25 gennaio 1995 - Resoconto
SEDUTA ANTIMERIDIANA DEL 25 GENNAIO 1995
OBJET N° 1134/X Communications du Président du Conseil
régional.
Aloisi (Presidente) Do comunicazione al Consiglio dell'attività
svolta dalla Presidenza del Consiglio e dagli organi
consiliari:
Projets de loi présentés:
Disegno di legge n. 118, presentato dalla Giunta regionale in
data 24 gennaio 1995: Modificazioni della legge regionale 18 del 27
maggio 1994 "Deleghe ai Comuni della Valle d'Aosta in materia di
tutela del paesaggio".
Proposta di Regolamento n. 13, presentata dalla Giunta regionale
in data 24 gennaio 1995. "Modificazione al Regolamento regionale 1°
agosto 1994, n. 6 di esecuzione della legge regionale 27 maggio
1994, n. 18".
Projets de loi visés:
Disegno di legge n. 108: "Finanziamenti di spesa nei diversi
settori regionali di intervento e rideterminazione delle
autorizzazioni di spesa di legge regionale in vigore, assunti in
coincidenza con l'approvazione del bilancio di previsione per
l'anno finanziario 1995 e pluriennale 1995/1997 (Legge finanziaria
per gli anni 1995/1997)".
Disegno di legge n. 109: "Bilancio di previsione della Regione
Autonoma Valle d'Aosta per l'anno finanziario 1995 e per il
triennio 1995/1997".
Projets de loi non visés:
Disegno di legge n. 114: "Elezione diretta del sindaco, del
vicesindaco e del consiglio comunale".
Réunions:
1ère Commission: 2
4ème Commission: 1
5ème Commission: 1
2ème et 4ème Commission: 1
Conférence des Chefs de groupe: 1
Bureau de la Présidence du Conseil: 1
Il Presidente dell'Istituto per le piante da legno e l'ambiente
(I.P.L.A. S.p.A.) ha trasmesso a questa Presidenza il bilancio al
31 dicembre 1993, approvato dall'Assemblea degli azionisti il 29
giugno 1994.
I consiglieri interessati potranno consultare il documento
presso gli Uffici di Segreteria.
Sono 110 i candidati che hanno avanzato 277 domande per le 66
nomine di rappresentanti dell'Amministrazione regionale in vari
Consigli di Amministrazione, Collegi sindacali e Collegi di
revisori dei conti in scadenza nel primo semestre 1995. Le domande
verranno ora esaminate dalla Commissione Nomine e poi portate in
Consiglio regionale.
Domenica il Presidente del Consiglio François Stévenin insieme
agli Assessori Franco Vallet e Massimo Lévêque, al Vicepresidente
Marco Viérin ed ai Consiglieri Secondina Squarzino, Ivo Collé e
Rudi Marguerettaz hanno partecipato alla cerimonia di consacrazione
episcopale di Monsignor Giuseppe Anfossi tenutasi a Torino nella
basilica di San Giovanni Battista. Monsignor Anfossi è stato
nominato Vescovo di Aosta da Sua Santità Giovanni Paolo II ed è
stato consacrato Vescovo dal Cardinale Giovanni Saldarini e dai
Vescovi Ovidio Lari e Severino Poletto.
Domenica 23 gennaio cadeva la ricorrenza del 50° Anniversario
della Liberazione di Auschwitz e degli orrori di quel campo di
sterminio. In questa occasione un gravissimo doppio attentato ha
colpito una fermata d'autobus Natanya in Israele stroncando
diciannove vite umane e mettendo in discussione il processo di pace
tra arabi e israeliani. É stato questo un attacco portato in un
giorno in cui si deve capire che l'Olocausto è stata una pagina
della storia terribile e a lungo rimossa, discussa, trascurata e
comunque da condannare.
In questa sede una delegazione della Giunta regionale e del
Consiglio regionale hanno accolto il 18 gennaio la Commissione del
Conseil du Rhônes-Alpes guidata dal Presidente della Commissione di
Coordinamento delle relazioni internazionali Etienne Blanc.
Questa visita ha gettato le basi per favorire rapporti tra le
due regioni nel quadro dei programmi di cooperazione
transfrontaliera elaborati da organi come la COTRAO a cui
aderiscono le due regioni.
Un terrificante terremoto ha colpito nei giorni scorsi il
Giappone determinando danni incalcolabili e la perdita di migliaia
di vite umane. É stato questo uno dei più terribili e
raccapriccianti eventi sismici degli ultimi anni.
A nome del Consiglio regionale esprimo il cordoglio del popolo
valdostano a tutte le famiglie delle vittime.
É scomparso nei giorni scorsi all'età di 83 anni il Capitano
Giovanni Lamberti molto conosciuto in Valle per la sua intensa
attività finalizzata alla valorizzazione delle nostre risorse
turistiche. Combattente nella seconda Guerra Mondiale, il Capitano
Lamberti lasciò l'esercito per dedicarsi con passione alla sua
nuova attività in campo turistico.
Verso l'inizio degli anni ?80 si era stabilito nel Comune della
Magdeleine ove aveva ricoperto l'incarico di Consigliere comunale e
di Assessore.
Alla famiglia dello scomparso rinnovo le più sincere
condoglianze del Consiglio regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK