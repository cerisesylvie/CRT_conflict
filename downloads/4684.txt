Consiglio Regionale della Valle d'Aosta - Oggetto del Consiglio n. 382 del 30 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 382 del 30 giugno 1982 - Resoconto
OGGETTO N. 382/VII - INIZIATIVE PER L'APPLICAZIONE INTEGRALE
DA PARTE DELL'U.S.L. DELL'ACCORDO COLLETTIVO NAZIONALE PER LA
REGOLAMENTAZIONE DEI RAPPORTI CON I MEDICI DI MEDICINA GENERALE.
REIEZIONE DI MOZIONE.
PRESIDENTE:
Do lettura della mozione presentata dai
Consiglieri Mafrica e Carlassare:
MOZIONE
VISTO il D.P.R. del 13.6.1981 con il quale è stato reso
esecutivo l'Accordo Collettivo Nazionale (A.C.N.) per la
regolamentazione dei rapporti con i medici di medicina
generale;
VISTA la relazione allegata;
IL CONSIGLIO REGIONALE DELLA VALLE D'AOSTA
DELIBERA
di impegnare la Giunta regionale ad assumere nei confronti
dell'U.S.L. della Valle d'Aosta le iniziative adeguate affinché
tale struttura applichi integralmente lA. C. N. è in
particolare
in
tervenga nei confronti dei medici che non
hanno ottemperato agli obblighi di cui al primo e secondo comma
della norma transitoria n. 3, dell'A. C. N. provvedendo nei loro
confronti a:
1)
revocare d'ufficio tutte le scelte in
carico;
2)
invitare i cittadini interessati ad effettuare la
scelta del medico di fiducia;
3)
attribuire un compenso mensile forfettario
determinato in misura
pari
a 1.500 assistiti o a quello
individuale se trattasi di medico soggetto a limitazioni;
4)
notificare l'obbligo della prestazione
dell'assistenza nei confronti degli assistiti già in carico che ne
facessero richiesta fino alla stesura dei nuovi elenchi.
Il Consiglio regionale impegna altre sì la Giunta
a
relazionare entro trenta giorni sull'intera questione.
PRESIDENTE:
Io chiedo al Consigliere Mafrica se l'oggetto
n. 382 possa essere discusso anche in assenza del cofirmatario e
nella speranza di recuperare l'Assessore Rollandin.
La parola al Consigliere Mafrica; ne ha facoltà.
MAFRICA - (PCI):
Credo che l'oggetto dovrebbe essere
discusso per due ragioni: primo, perché il prossimo Consiglio, come
ha detto il Presidente, è un Consiglio strapieno di argomenti e
tutti importanti, quindi trasferire un'altra mozione oltre quella
che abbiamo trasférito prima, può appesantire l'ordine del giorno
del prossimo Consiglio.
Seconda questione: la mozione parla di problemi che hanno una
certa urgenza e un riferimento ad una scadenza. Trascinare nel
tempo queste cose fa sì che la mozione diventi di fatto inefficace.
Penso che il Collega Carlassare non dovrebbe avere nulla in
contrario alla discussione di questa mozione.
PRESIDENTE:
La parola al Consigliere Mafrica; ne ha
facoltà.
MAFRICA - (PCI):
Con questa mozione, che porta allegata
una documentazione abbastanza precisa, noi chiediamo che si
risolva, nel modo previsto dalle norme, la situazione dei medici da
convenzionare con l'U.S.L.
Abbiamo già discusso più volte con varie interpellanze la
materia. In questo caso la mozione riprende le normative esistenti
e, attraverso una tabella, dimostra come, a nostro giudizio, non si
siano applicate le norme dovute, con un esborso rilevante da parte
dell'U.S.L. Quindi la mozione tende al risparmio del denaro
pubblico.
Com'è impostato il discorso? Per i medici generici era previsto
un massimale entro il 1 marzo 1982, cioè dovevano avere un certo
numero di pazienti a proprio carico; quelli che erano a un livello
superiore potevano seguire tre strade:
1) ricusare un certo numero di pazienti;
2) associarsi con un altro medico, che fosse al di sotto della
soglia
3) fare una richiesta di deroga, viste le particolari condizioni
della propria zona.
Il medico che non avesse seguito nessuna di queste tre strade,
dice la norma, anche relativamente ad una soltanto delle scadenze -
e la scadenza cui facciamo riferimento è quella del 1 marzo 1982 -
dovrebbe essere pagato soltanto in base a 1.500 pazienti in modo
forfettario.
Il Presidente dell'U.S.L., dopo aver discusso nel Comitato di
gestione la questione e senza una deliberazione del Comitato
stesso, ma con una lettera propria, ha disposto che "in riferimento
a quanto previsto dalla norma transitoria n. 3 dell'Accordo
Collettivo Nazionale per i medici di Medicina generale, i medici
specialisti pediatri di libera scelta, per quanto riguarda i tempi
e le modalità di rientro nei massimali, si dispone che codesto
servizio (al servizio che deve provvedere ai pagamenti),
corrisponda a decorrere dal mese di marzo ai medici oltre
massimalisti che non abbiano ricusato le maggiori scelte, o non si
siano associati, i compensi relativi solo al massimale individuale
maggiorato di 1.500 scelte."
Non si riesce a capire perché il Presidente dell'U.S.L. debba, a
nostro giudizio, regalare il corrispettivo di 500 scelte che
ammonta, in parole povere, praticamente a 18 milioni all'anno,
perché vengono corrisposti, grosso modo, 36 milioni all'anno ogni
1000 scelte ai medici.
A noi la norma sembra chiara, perché la norma transitoria n. 3
dice: "al medico che non ottempera verrà corrisposto un compenso
complessivo mensile forfettario convenzionalmente determinato in
misura pari al massimale di l.500 scelte, o a quello individuale se
trattasi di medico soggetto a limitazioni."
Ci sembra che il Presidente dell'U.S.L. abbia equivocato perché
entro il 1 marzo 1982 il rientro del massimale era graduale, cioè
si poteva rientrare con una tolleranza di 500, quindi, chi avesse
fatto le operazioni di ricusazione invece che rimanere a 1.500
mutuati e fosse rimasto al di sotto dei 2.000, sarebbe stato a
posto; una volta, però, che non si è ottemperato alla norma viene
prescritto dalle disposizioni che il pagamento sia effettuato sulla
base di 1.500 pazienti.
Quindi, noi chiediamo con la mozione, sostanzialmente, che si
applichino le norme. Le norme stabiliscono che quando il medico
supermassimalista, cioè quello che ha un numero di pazienti a
carico superiore al massimale per lui stabilito, non si sia
associato, o non abbia fatto la ricusazione, la U.S.L. debba
revocargli tutte le scelte per rimetterle a disposizione dei nuovi
medici che si sono iscritti negli elenchi.
Chiediamo, quindi, che l'Assessore dia le disposizioni
necessarie all'USL perché siano revocate le scelte, perché i
cittadini possano fare nuovamente la scelta del medico di fiducia,
perché sia attribuito un compenso mensile forfettario in misura
pari a 1500 assistiti, o a quello individuale se trattasi di medico
soggetto a limitazione, perché, infine, sia notificato l'obbligo
della prestazione dell'assistenza nei confronti degli assistiti già
in carico che ne facessero richiesta, fino alla stesura dei nuovi
elenchi.
Ci sembra che l'U.S.L., che ha già problemi di bilancio per i
tagli effettuati dallo Stato, non possa sobbarcarsi l'erogazione di
una cifra consistente data così gratis et amore dei, a medici che
non si sono preoccupati, o che in parte non sono stati messi in
condizione dalla regione di seguire le disposizioni prescritte dal
loro contratto nazionale.
Sono tutte cose che i medici hanno accettato, appunto con il
loro contratto nazionale.
PRESIDENTE:
E' aperta la discussione.
La parola all'Assessore alla Sanità ed Assistenza Sociale
Rollandin; ne ha facoltà.
ROLLANDIN - (UV):
Parte della risposta l'avevo già data,
perché le anticipazioni su questo argomento le avevo già fatte al
momento della discussione sull'associazionismo, quindi il
Consigliere Mafrica si è ripetuto ancora una volta su quello che ha
già detto.
Ripeto: le vie da seguire erano quelle che ha ricordato il
collega Mafrica, cioè o si sceglieva la ricusazione per il rientro
nei massimali, oppure ci si associava.
La data del 1 marzo, che era quella indicata in convenzione,
rimane una data valida, però per poter ottenere da parte dei medici
il rispetto di questa condizione, bisognava che da parte della
struttura pubblica ci fosse la possibilità di dare ai medici la
facoltà di associarsi, perché io non potevo dire ai medici (non io,
ma la parte in causa): "Voi ricusate quando da parte nostra non
c'era la possibilità di associarsi."
E' una situazione che non si è verificata solo in Valle d'Aosta,
ma in tutte le regioni, in particolare ho citato il caso della
regione Piemonte, della regione Lombardia, della regione Toscana
che ha applicato l'associazionismo in termini stretti, cioè quello
senza la delega, come abbiamo fatto noi e altre regioni.
Come principio non si è accettato il discorso della deroga, ma
si è detto: "al momento della data del 1° marzo i medici devono
fare la scelta: o si associano o revocano". Non avendo potuto dare
i termini dell'associazionismo, come previsto dalla convenzione,
perché non era stata ancora approvata quella delibera (invece
adesso è stata approvata), chiaramente non si poteva chiedere al
medico di revocare prima di fare questa scelta.
Adesso che è stata approvata la delibera dell'associazionismo
nei termini con cui è stata presentata, vale a dire il medico deve
limitare il numero delle scelte al massimale individuale più le 500
(e le 500 in più sono previste dalla norma transitoria n. 3, quindi
quelle 500 in più non sono un regalo, non è una deroga, ma sono
previste dalla norma transitoria).
Quando tutto questo è stato possibile noi lo abbiamo fatto
presente ai medici, i quali hanno avuto a disposizione un certo
lasso di tempo; ho qui copia della lettera che è stata inviata,
raccomandata, a tutti i medici i quali entro 20 giorni dalla data
di ricevimento della lettera stessa dovevano comunicare se avevano
optato per una soluzione oppure per l'altra; in tal modo si è
inteso dare un termine per chiudere il capitolo del rientro dei
massimali.
Passiamo al problema della spesa. Facciamo l'ipotesi in cui
tutto funzioni nei termini che sono previsti dalla convenzione.
Vale a dire: io sono un medico che ha 1.000 scelte in più; al 1(
marzo scatta la norma: che cosa succede? Le cedo, e queste 1.000
scelte vanno in arico ad un altro medico. Se 10 o 20 milioni sono
dovuti per questi 1.000 assistiti, la differenza consiste solo nel
fatto che invece di prenderli Tizio li prende Caio...
INTERRUZIONE...
Ne, non si tratta di discorso di risparmio, si tratta semmai di
sapere a chi vanno questi milioni, e su questo posso essere
d'accordo, ma non è che si risparmi. Comunque, l'assistenza al
cittadino va data. Tanto è vero che anche nella vicina regione
Piemonte questo discorso è stato chiuso: in che termini? Nel senso
che quando è stata fatta l'associazione in termini compiuti, il
discorso economico è stato saldato tra medici.
Cioè, se è vero, come dice il Consigliere Mafrica, che c'è
l'obbligo dell'assistenza, cioè nel momento in cui ricuso
l'assistito, non ho ancora la possibilità di avere la scelta di un
altro medico, il mutuato non può non essere assistito e il medico
che ricusa continua ad assistermi, ma se assiste per un mese non è
che lo fa gratis. Viene pagato. C'è una sentenza del tribunale del
lavoro che si esprime in questi termini, molto chiari.
Quindi, non mi sembra che ci sia nulla da eccepire su quello che
è stato fatto se non un ritardo nella possibilità
dell'associazionismo che non ha comportato spesa in più in quanto,
se per assistere la popolazione della Valle d'Aosta e per dare
attuazione ai dettati della convenzione erano necessari tot
milioni, non si spende più di quei tot milioni.
Oggi scade il termine per la risposta che devono dare i medici
per indicare se si associano, con chi lo fanno, oppure se rientrano
nei massimali. I medici hanno già dato le loro risposte e, quindi,
non c'è nessun problema nell'attuazione della convenzione.
Ieri c'è stata la nuova riunione per la fissazione della
graduatoria dei medici che prevede l'inserimento nelle zone carenti
che già l'U.S.L. ha individuato; quindi con ciò si risolvono tutti
i problemi che sono poi previsti dalla convenzione, senza ritardi e
senza deroghe.
PRESIDENTE:
La parola al Consigliere Mafrica; ne ha
facoltà.
MAFRICA - (PCI):
L'Assessore dice che mi ripeto ed io mi
ripeterà ancora una volta. Ovviamente mi ripeto perché lui non
tiene conto delle osservazioni che fa il nostro gruppo.
L'Assessore dice: con l'invio della lettera con cui abbiamo dato
venti giorni di tempo, se risponderanno senza ritardi tutto andrà a
posto. Tutta questa vicenda avrebbe dovuto essere conclusa entro il
1° marzo, perlomeno quattro mesi di ritardo ci sono rispetto a
questa situazione.
Io continuo a rimanere dell'opinione che abbiamo fatto, almeno
per quattro mesi, un regalo.
La norma diceva: voi dovete gradualmente rientrare nei
massimali, potete averne 500 di più entro il 1° marzo, poi a
settembre potrete averne ancora 400 di più, poi entro un'altra
scadenza 300, fino ad arrivare al limite.
Però, quando voi non vi trovate in queste condizioni, la norma
non dice se per caso la responsabilità è della regione; quando non
vi trovate in queste condizioni noi vi paghiamo per 1500 assistiti
a carico. La norma dice questo.
Quindi, potevano trovarsi, per rimare nell'ambito delle norme,
fino a 500 mutuati scelti in più, però se non si trovavano in
quelle condizioni il pagamento è stabilito in 1.500, oltretutto in
modo chiaro perché la norma ice: "In difetto di applicazione dei
rimedi dei commi precedenti, anche relativamente ad una soltanto
delle scadenze.... L'U.S.L. procede all'operazione di rientro
(questo è quello che dice la norma) attraverso la revoca d'ufficio
di tutte le scelte in carico al medico inadempiente, invitando per
tempo i cittadini interessati ad effettuare la scelta del medico di
fiducia.
Al medico che non ottempera verrà corrisposto un compenso
complessivo mensile forfettario convenzionalmente determinato in
misura pari al massima di 1.500 scelte".
Dice 1.500, non dice 1.500 più 500. Questa è la nostra
interpretazione e Di riteniamo che non si siano segui le norme. Per
ragioni di opportuni e ovviamente di rapporto con i medici che si
trovano in queste condizioni, si è scelta una strada di compromesso
che noi reputiamo in questo caso non sia stato giusto seguire.
Con la mozione chiediamo che si applichi la norma.
PRESIDENTE:
Ci sono dichiarazioni di voto?
Colleghi Consiglieri, credo che posiamo considerare chiusa la
discussione.
Metto quindi in approvazione la mozione iscritta all'oggetto n.
382.
ESITO DELLA VOTAZIONE
Presenti: 21; votanti: 20; astenuto: 1 (Pedrini); favorevoli: 7;
contrari: 13
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK