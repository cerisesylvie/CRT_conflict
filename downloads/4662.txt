Consiglio Regionale della Valle d'Aosta - Oggetto del Consiglio n. 360 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 360 del 29 giugno 1982 - Resoconto
OGGETTO N. 360/VII - RIPARTIZIONE DEL FONDO ASSEGNATO DALLO
STATO QUALE QUOTA PARTE DEL FONDO SOCIALE PER L'INTEGRAZIONE DEI
CANONI DI LOCAZIONE PER I CONDUTTORI MENO ABBIENTI PER L'ANNO 1981.
APPROVAZIONE, FINANZIAMENTO E LIQUIDAZIONE DI SOMME.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare i criteri indicati in premessa per la
distribuzione tra vari comuni della quota parte del fondo sociale
assegnata alla regione per l'anno 1981;
2°) di approvare l'allegato piano di riparto a favore dei
comuni della regione nei quali trovino applicazione le disposizioni
di cui agli articoli da 12 a 25 della legge 27.7.1978, n.
392;
3°) di stabilire che l'erogazione 2 favore dei comuni delle
somme sopra ripartite sarà effettuata ad avvenuto trasferimento dei
fondi stessi da parte dello Stato alla Regione;
4°) di impegnare la spesa complessiva di lire 52.225.000
finanziandola con imputazione al capitolo 22725 del bilancio
preventivo della regione per l'anno 1982 ("Contributi ai comuni per
integrazione dei canoni di locazione per i conduttori meno abbienti
..... .27.7.1978, n. 392, art. 76"), che presenta la necessaria
disponibilità;
5°) di liquidare la somma come sopra approvata e finanziata,
ordinando l'emissione dei relativi mandati di pagamento a favore
dei singoli comuni e negli importi indicati nell'allegato piano di
riparto, con quietanze dei loro tesorieri.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Si tratta dell'abituale delibera con la
quale vengono ripartiti questi fondi che sono assolutamente
insufficienti.
PRESIDENTE:
Ha chiesto di parlare il Consigliere Tonino;
ne ha facoltà.
TONINO - (PCI):
Nella relazione si fa riferimento ad una
modifica degli indici che credo sia abbastanza comprensibile, però
quella parte della relazione parla di una modifica di questi
parametri, sulla base di un'analisi, sull'effettiva utilizzazione
delle somme da parte dei Comuni. Voglio poi rilevare, en passant,
un'incongruenza, ed è che oltre ad essere limitate queste somme
sono assegnate ai comuni soggetti alla normativa dell'equo canone,
secondo parametri che sono stati stabiliti nel 1978, che per una
incongruenza della legge non vengono periodicamente verificati, per
cui non si sa fino a quando andremo avanti con queste
classificazioni dei comuni che, probabilmente non rispondono
neanche più alla realtà del territorio. Volevo chiede re
all'Assessore come vengono utilizza te queste somme e se vengono
utilizzate tempestivamente da tutti i Comuni.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
E' giustissimo quanto ha detto il
Consigliere Tonino in fine e cioè che non corrispondono più e poi
che, probabilmente, costa di più la distribuzione di questi 52
milioni che i 52 milioni effettivi Comunque, per quanto riguarda la
prima domanda, alla fine di ogni anno - cioè verso maggio - si
chiede ai comuni come sono stati spesi questi soldi ed in caso di
mancata spesa viene diminuito a quel comune il parametro
proporzionalmente a quello che ha speso e vengono ritirati
corrispondentemente i soldi. Ultimamente questo non si è più
verificato, mentre il primo anno ci sono stati diversi comuni che
li hanno distribuiti con molto ritardo. Sono diventati quasi dei
sussidi di assistenza a famiglie bisognose.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK