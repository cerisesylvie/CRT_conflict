Consiglio Regionale della Valle d'Aosta - Oggetto del Consiglio n. 3218 del 1° aprile 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3218 del 1° aprile 1992 - Resoconto
OGGETTO N. 3218/IX Comunicazioni del Presidente del Consiglio
e ordine dei lavori.
Cout (Presidente)
Do lettura dell'attività degli
organi del Consiglio dal 17 marzo 1992 in poi:
Disegni di legge presentati:
Disegno di legge n. 406, presentato dalla Giunta regionale in
data 19 marzo 1992: "Intervento finanziario per la realizzazione di
un centro occupazionale agricolo per portatori di handicap" (III, V
e II commissione).
Disegno di legge n. 407, presentato dalla Giunta regionale in
data 19 marzo 1992: "Contributi ad associazioni di volontariato
operanti in Valle d'Aosta nei settori della sanità, assistenza
sociale e servizi sociali" (V e II commissione).
Disegno di legge n. 408, presentato dalla Giunta regionale in
data 19 marzo 1992: "Rifinanziamento per l'anno 1992 della legge
regionale 8 agosto 1989, n. 54 "Interventi di recupero
idrogeologico-ambientale sulle strutture sciistiche" (III, V e II
commissione).
Disegno di legge n. 409, presentato dalla Giunta regionale in
data 19 marzo 1992: "Interventi finanziari per l'adeguamento
tecnologico delle strutture ospedaliere" (V e II commissione).
Disegno di legge n. 410, presentato dalla Giunta regionale in
data 26 marzo 1992: "Norme in materia di turismo equestre".
Si comunica che la Giunta regionale in data 16 marzo 1992, ha
revocato il disegno di legge n. 362 concernente: "Integrazioni e
modifiche alla legge regionale 22 dicembre 1987, n. 108 concernente
norme per il recupero di materiali inerti naturali ai fini delle
opere pubbliche e per il riassetto delle escavazioni abbandonate
nonché alla legge regionale 19 ottobre 1989, n. 67 concernente
coltivazione di cave e torbiere e relativa polizia mineraria".
Deliberazioni vistate:
25
Riunioni:
- Ufficio di Presidenza: 2
- Conferenza capigruppo: 1
- II commissione: 2
- III commissione: 1
- IV commissione: 1
- V commissione: 2
In relazione al disegno di legge regionale n. 369 concernente:
"Istituzione di un apposito ruolo unico regionale di
aiuto-bibliotecario per la gestione delle biblioteche comunali", il
Direttivo comparto comunali settore autonomie locali (S.A.L. -
CISL) ha inviato a questa Presidenza un documento con il quale
esprime il proprio dissenso alla formulazione del suddetto disegno
di legge in quanto violerebbe oltre ai dettami costituzionali anche
i contenuti della recente legge 142/90.
Chiede che il suddetto personale delle biblioteche comunali
rientri nella pianta organica regionale ed evidenzia che ogni altro
atto, benché frutto di accordi, sarebbe una palese violazione
dell'attuale legislatura.
Il documento risulta essere stato inviato per conoscenza al
Presidente della commissione di Coordinamento.
Anche la Consulta regionale femminile ha inviato nei giorni
scorsi il proprio parere sui disegni di legge n. 368 e 369 in
materia di biblioteche.
Relativamente al disegno di legge n. 369 la Consulta ritiene che
il provvedimento rivesta carattere d'urgenza e ne sollecita
l'approvazione, mentre per quanto riguarda il disegno di legge n.
368 concernente: "Istituzione del sistema bibliotecario regionale e
nuove norme in materia di biblioteche regionali, comunali o di
interesse locale. Abrogazione di leggi regionali", evidenzia i
punti che dovrebbero essere approfonditi e ne suggerisce la
revisione.
E' pervenuto in data 17 marzo a questa Presidenza il documento
approvato dal Coordinamento nazionale dei comitati regionale per i
servizi radiotelevisivi, in occasione del Convegno svoltosi a Roma
il 10 marzo 1992 su "Informazione e istituzioni: un ruolo per le
regioni".
Nel documento i Comitati radiotelevisivi denunciano un
arretramento nel processo di sviluppo della presenza
dell'informazione sul territorio e fanno appello alle regioni e
alle forze politiche, affinché vigilino attentamente in questa
delicata fase di applicazione della legge 223 - per quanto riguarda
l'emittenza privata locale.
Il Presidente della Finaosta Spa ha trasmesso a questa
Presidenza copia del bilancio relativo all'esercizio sociale
1990/1991 della società approvato dall'Assemblea dei Soci in data
31 ottobre 1991.
Copia del documento è depositata in archivio a disposizione dei
consiglieri che intendano consultarlo.
In data 31 marzo il Comitato di redazione della RAI di Aosta ha
trasmesso a questa Presidenza un documento di protesta per la
mancata concessione degli spazi di diretta sui risultati
elettorali, per la giornata del 6 aprile.
Il Comitato, facendosi portavoce dell'Assemblea di Redazione,
chiede alla Direzione di testata di ripristinare, almeno per la
Valle d'Aosta e per le sedi che ne facciano richiesta, gli spazi
regionali in diretta nel corso del pomeriggio del 6 aprile, quand'è
possibile fornire agli utenti i risultati definitivi delle
elezioni.
Copia del documento risulta essere stato trasmesso anche alla
Presidenza della Giunta ed ai capigruppo regionali e devo anche
ricordare che nella riunione che abbiamo avuto con i capigruppo
consiliari, è stata sottoscritta una risoluzione relativa alla
diffusione dei risultati elettorali regionali da parte della terza
rete Rai.
In data 24 marzo 1992 ho trasmesso ai candidati alle elezioni
per la Camera dei deputati ed il Senato della Repubblica il
manifesto per una riforma della Stato in senso regionalista
approvato dalla conferenza dei presidenti delle Assemblee dei
consigli delle regioni e delle province autonome nella riunione
svoltasi a Roma il 28 febbraio scorso.
Atteso il rilievo politico della iniziativa la conferenza dei
presidenti ha unanimemente ritenuto doversi richiedere l'adesione
al documenti dei singoli candidati alle prossime elezioni.
A tutt'oggi il manifesto è stato sottoscritto in Valle d'Aosta
dai candidati Verdi Alternativi Giacinta Prisant per la Camera,
Vanni Florio per il Senato, dai candidati Luciano Caveri per la
Camera e Cesare Dujany per il Senato, anche se con ampie riserve e
così pure è stato sottoscritto con riserve dai candidati Augusto
Fosson per la Camera e Giulio Dolchi per il Senato.
Faccio presente che il documento di studio sui problemi del
neoregionalismo che è alla base del manifesto dell'iniziativa di
riforma istituzionale, è all'esame della conferenza dei capigruppo
e della I commissione consiliare permanente, al fine di proporre
eventuali modifiche al documento in questione e di concordare una
posizione comune da assumere con le altre regioni a statuto
speciale.
Comunico inoltre che nel corso della riunione testé conclusasi,
i capigruppo consiliari hanno raggiunto il seguente accordo in
relazione all'ordine dei lavori dell'adunanza in corso:
- nella seduta antimeridiana, saranno esaminate le mozioni di
cui ai punti 4 e 6 dell'ordine del giorno; interrogazioni,
interpellanze e ratifiche di deliberazioni della Giunta;
- nella seduta pomeridiana saranno trattati gli altri oggetti,
dando priorità al punto 38 bis.
Presidente
Ha chiesto la parola il Consigliere Louvin,
ne ha facoltà.
Louvin (UV)
Président, vous avez fait état d'une
adhésion, quoique avec quelques réserves de la part d'un certain
nombre de candidats aux élections politiques, du document de la
conférence des présidents des assemblées des conseils et des
régions et des provinces autonomes. A ce sujet il me paraît utile
de souligner que ce document a été approuvé pour ce qui concerne
l'honorable Luciano Caveri, député sortant au parlement, avec cette
précision:
"Sottoscrivo la bozza di manifesto, che mi è stata
sottoposta, considerandola un punto di partenza. Manifestiamo ampie
riserve per le autonomie speciali non sufficientemente garantite e
lo stesso vale per il federalismo in chiave europea"
.
Je tiens à rappeler que ce document est en discussion en ce
moment à la première Commission, à l'intérieur de laquelle, dans un
premier examen qu'il y a eu, plusieurs membres de la commission ont
exprimé également beaucoup de réserves.
C'est un document que nous considérons extrêmement faible et,
pour notre part, mais également en tant que commissaires et membres
de cette première commission, nous sommes surpris que le président
du conseil ait assumé une initiative à cet égard, sans avoir
consulté cette commission, sans avoir attendu de connaître l'avis
de ce conseil. Nous sommes donc surpris que l'on se considère
d'abord représentant de la conférence des présidents et ensuite
représentant et interprète de la volonté de ce Conseil.
Presidente
Ringraziamo il Consigliere Louvin per
l'intervento perché ci dà la possibilità di chiarire ulteriormente
l'iniziativa di questa Presidenza. Il Presidente è d'accordo con
Louvin che l'iniziativa è per molti aspetti deboli, anche perché
esistono delle posizioni diverse anche in seno al Coordinamento dei
presidenti dei consigli regionali.
E' un'iniziativa di tutti i consigli regionali, che però ha una
posizione diversa sulle questioni in oggetto, tant'è vero che le
regioni a statuto speciale stanno discutendo su questa questione,
per assumere una posizione in cui si veda rafforzato il ruolo delle
regioni a statuto speciale.
Siamo per cui in attesa di una riunione, che molto probabilmente
avverrà in Valle d'Aosta o in Sardegna dopo le elezioni del 5-6
aprile.
E' stato riunito a questo proposito l'Ufficio di Presidenza ed è
stato deciso di trasmettere comunque questo documento facendo
presente ai candidati quanto segue: "Vi trasmetto inoltre in
allegato copia del documento di studio sui problemi del
neoregionalismo, che è alla base del manifesto e dell'iniziativa di
riforma costituzionale attualmente in discussione da parte della
Conferenza dei presidenti, facendo presente che lo stesso è
all'esame della Conferenza dei capigruppo della I commissione
consiliare permanente del Consiglio regionale della Valle d'Aosta,
al fine di proporre eventuali modifiche al documenti in questione e
di concordare una posizione comune da assumere con le altre regioni
a statuto speciale".
Quindi gli stessi candidati erano a conoscenza in linea di
massima di quanto avviene a proposito e che la discussione non è
assolutamente esaurita. Tant'è vero che diversi candidati hanno
manifestato le loro riserve, come anch'io stesso mi sento di
averle, a proposito della posizione e dei documenti che sono ancora
in discussione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK