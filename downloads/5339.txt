Consiglio Regionale della Valle d'Aosta - Oggetto del Consiglio n. 231 del 7 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 231 del 7 aprile 1983 - Resoconto
OGGETTO N. 231/VII - PROGRAMMA INTEGRATIVO DI LAVORI PUBBLICI
PER GLI ANNI 1982/ 1983.
PRESIDENTE:
La parola all'Assessore ai Lavori Pubblici
Borbey.
BORBEY - (D.C.):
Il 12 maggio dell'anno scorso abbiamo
approvato in Consiglio regionale un programma di lavori biennale
1982/1983. Ora, per diverse cause, parte di questi lavoro non
possono essere eseguiti per mancanza di progettazioni, o per
difficoltà di reperimento dei terreni.
Queste opere non sono molte, ma diverse registrano dei ritardi
burocratici e, quindi, in parte per questo motivo, e in parte
perché la Giunta regionale ha intenzione di procedere ad un
assestamento di bilancio prima del termine della legislatura,
dietro richieste pervenute da parte di Comuni e dopo valutazioni
specifiche e tecniche, si è ritenuto di portare all'approvazione
del Consiglio regionale un programma integrativo di opere
pubbliche.
Questo perché, se dopo le elezioni non si dovesse riunire il
Consiglio regionale, la Giunta possa essere delegata per gli
appalti, in modo particolare, se un appalto non dovesse essere
esperito per poter avere la possibilità di pagare le imprese che
fossero aggiudicatarie di questi appalti.
Questo programma integrativo si divide in vari punti; all'elenco
A, sono previste opere di interesse regionale, ma in modo
particolare sono da evidenziare le opere ospedaliere.
Alcune opere significative sono costituite dalla
ristrutturazione di reparti di ortopedia-traumatologia, dalla
costruzione della lavanderia, dall'ultimazione dell'ampliamento
della piastra.
E' prevista una spesa di un miliardo e mezzo per i reparti di
ortopedia e traumatologia, un miliardo per l'ultimazione della
piastra e circa 930 milioni per la costruzione della
lavanderia.
Nell'elenco B sono previsti per i lavori stradali, sia di
interesse regionale, cioè di proprietà regionale, sia di interesse
comunale. Si tratta di strade di proprietà dei Comuni che hanno
difficoltà sostanziali nell'eseguire determinate opere, il cui
costo è molto superiore alle disponibilità finanziarie dei Comuni
stessi.
Vista la volontà da parte dei Comuni di stanziare buona parte
della quota di spesa loro spettante, in base alla legge 10, la
Regione adotta il sistema di integrare con propri fondi queste
opere.
Faccio alcuni esempi: Saint-Christophe (proseguimento strada per
Sorreley); Pont-Saint-Martin (allargamento della strada Feletti);
Lillianes (per completare la strada dell'Endret); La-Thuile,
Fontainemore (strada del Pilaz).
Le cifre previste in questo programma di lavori potrebbero
indurre a rivolgerci delle critiche di questo tenore: "Ma come mai
100 milioni o 150 milioni"? Il discorso è che i Comuni stanziano
una percentuale di spesa che è del 60-70%.
All'elenco G: edifici per la pubblica istruzione e di interesse
pubblico. Abbiamo alcune opere in relazione alle quali saranno
effettuate delle perizie suppletive, e altre opere nuove, invece,
non previste in un primo momento nel programma biennale che,
d'accordo con l'Assessorato della Pubblica Istruzione sono state
inserite perché ritenute indispensabili.
Ma, a parte questo, nel programma degli edifici scolastici, ma
più o meno il discorso è generalizzato, abbiamo inserito nuovi
edifici, proprio perché su quelli inseriti nel programma lavori
82/83, alcuni di questi edifici sono in ritardo a livello di
progetti esecutivi da parte degli enti locali.
Faccio un esempio: sul programma lavori 82/83, mi sembra (ma non
vorrei sbagliarmi) era previsto il 1° lotto della scuola media
comprensoriale di Pont-Suaz per una spesa di circa un miliardo e
mezzo.
Ecco, quel progetto, siamo certi che arriverà alla Regione
soltanto a fine anno 1983. Anche per altre opere siamo sicuri che i
progetti, purtroppo, arriveranno in ritardo per vari motivi da
parte degli Enti Locali ed è proprio in ragione di ciò che facciamo
appositamente questo programma integrativo.
All'elenco L sono previsti i lavori di manutenzione
straordinaria di beni immobili scolastici e pubblici e, inoltre, i
lavori di regimazione idraulica.
Infine, abbiamo dei lavori nel settore industriale quali quelli
di Verrès, per la riconversione industriale della ex FIAT
Engineering, dove il progetto esecutivo è in fase di
elaborazione.
Ora, per concludere questa mia breve relazione, i colleghi
potranno dire: "Ma come mai la Giunta presenta un programma
integrativo così sostanzioso, con importi altissimi?" Noi diciamo
immediatamente che, proprio perché alcune volte, per carenze di
progettazione e per mancanza di elaborati, non possiamo evadere
completamente il programma lavori 1982/1983 abbiamo inserito altre
opere.
Una parte dei fondi verranno dall'assestamento di bilancio,
un'altra parte dei fondi, non previsti allora, deriveranno dai
fondi previsti per l'edilizia ospedaliera, una parte dei fondi
dell'arginatura deriveranno dalla deliberazione del CIPE che
dovrebbe assegnare 800 milioni all'Agricoltura e Foreste e 1
miliardo e 640 milioni ai Lavori Pubblici per una legge del
1982.
Per le opere nel settore industriale, che non erano previste, in
bilancio c'era una voce generale di lavori vari di intervento nel
settore industriale.
PRESIDENTE:
E' aperta la discussione. Ha chiesto di
parlare il Consigliere Minuzzo; ne ha facoltà.
MINUZZO - (P.S.D.I.):
Io penso di aver ascoltato
abbastanza attentamente quanto detto dall'Assessore, però, visto
che ritengo che tutto risponda a verità, vorrei alcune precisazioni
e un chiarimento.
Per quanto riguarda Villeneuve si tratta di un viadotto di
allacciamento alla strada de l'Envers con il ponte di
Villeneuve.
Chiedo se era quello situato sulla statale 26 che porta
all'interno del paese. Lì ci sono tre ponti e non si riesce a
capire quali di questi tre ponti siano interessati a questi
lavori.
Inoltre, vorrei chiedere - siccome in questo piano di lavori per
l'edilizia scolastica grosso modo sono state recepite buona parte
delle problematiche che il Consiglio scolastico regionale ha
suggerito - come mai non è prevista una ristrutturazione della
scuola del Ponte di Pietra dove è ubicato il laboratorio
dell'Istituto d'arte, visto che è stato istituito il V° anno.
C'era stato un impegno specifico in sede di Consiglio scolastico
per mettere in condizioni questi ragazzi di lavorare e addestrarsi
in modo adeguato. Questa ristrutturazione non è prevista in questo
piano di lavori.
Segnalo, inoltre, un altro problema di grossa importanza visto
che interessa più Comuni: mi stupisce il fatto che non sia stato
messo in questo piano di lavori il sottopasso di Via Parigi i cui
lavori, a detta dell'Assessore, dovrebbero partire nel mese di
giugno, sempre che la Regione fosse intervenuta finanziariamente
per coprire l'onere della spesa.
Ricordo anche che l'Assessore in una sua dichiarazione in
Consiglio regionale, ebbe a dire che se fosse stata avanzata la
richiesta da parte del Comune, la Regione sarebbe stata disponibile
a intervenire per il finanziamento dell'opera.
Voglio far rilevare che al Presidente della Giunta sono state
consegnate circa 3.000 firme di una petizione che chiedeva appunto
la costruzione di questo sottopasso. Mi sembra strano, quindi, che
a questo punto, se è vero quanto ha detto l'Assessore Borbey, che
sia stato il Comune di Aosta che non ha sottoposto all'attenzione
della Giunta regionale la necessità di questo sottopasso.
Cioè vorrei capire un pò questa situazione del sottopasso di Via
Parigi, adiacente alla scuola di Saint-Martin-de Corléans.
PRESIDENTE:
Altri che intendono prendere la parola? La
parola al Consigliere Tonino; ne ha facoltà.
TONINO - (P.C.I.):
Sul metodo di programmazione di questa
Giunta manteniamo le nostre consuete riserve e critiche.
Il metodo è quello solito, cioè vengono presentati programmi in
parte non realizzabili, comunque sovradimensionati, per poi
procedere a scelte all'interno di quei programmi. Nel programma
1982/1983, già approvato dal Consiglio, da un'analisi che avevamo
fatto poco tempo fa, risultava appaltato circa il 60% delle opere
previste: può darsi che adesso la situazione sia leggermente
migliorata, ma non credo di molto.
La variazione presentata oggi dall'Assessore Borbey è una
variazione aggiuntiva, perché si afferma che una parte delle opere
originariamente previste nel programma 82/83 non si possono
realizzare. In sostanza non è che la Giunta fa scelte sostitutive,
ma aggiuntive con un programma integrativo che, se ho fatto bene i
conti, supera i 25 miliardi.
Detto questo sul piano generale, che deve essere ogni volta
ribadito, sul merito degli interventi io credo che siano
sostanzialmente utili e altri ce ne potrebbero essere;
complessivamente, ripeto, sono questioni sollevate anche in altre
occasioni, e non solo nell'ambito del Consiglio regionale.
Rispetto alle scelte volevo dall'Assessore, se possibile, alcune
informazioni. La prima riguarda i 400 milioni dell'aggiornamento
della categoria regionale. Vorrei capire di che cosa si tratta e a
che punto siamo.
Mi risulta che non sia ancora finito il completamento e già si
spendono centinaia di milioni per l'aggiornamento. Vorrei capire di
che cosa si tratta.
La seconda questione riguarda l'impegno per i lavori di
ammodernamento della strada regionale di Champorcher. E' previsto
in questo programma aggiuntivo un intervento di 110 milioni.
Mi sembra un intervento molto modesto. Vorrei chiedere
all'Assessore a che cosa corrisponde questo tratto tra la
"progressiva 68530 e 7+425" e quali programmi ci sono per la
realizzazione degli ulteriori tronchi (parlo della strada regionale
di Champorcher).
Un'ultima informazione riguarda la circonvallazione al centro
abitato di Cogne. Voglio sapere di che progetto si tratta, e cioè a
che cosa si riferisce questo primo lotto di 400 milioni.
PRESIDENTE:
La parola all'Assessore alla Pubblica
Istruzione Viglino; ne ha facoltà.
VIGLINO M.Ida - (U.V.):
Je présente un amendement à la
"Liste G" de ce projet de travail. Où il est écrit "Fénis", je
demande qu'on mette "primo lotto" et que l'on rectifie le montant à
300.000.000. Ainsi qu'on ajoute: "Cogne, Scuola Media, primo lotto:
400 milioni".
PRESIDENTE:
La parola al Consigliere Cout, ne ha
facoltà.
COUT- (P.C.I)
Vorrei fare una prima considerazione sul
programma di edilizia scolastica. Penso che sia necessario fare
rilevare come si arriva alla definizione del programma di edilizia
scolastica.
Una volta, due anni fa, la decisione veniva presa dal Consiglio
scolastico regionale in base alla formazione di un programma, al di
fuori del Consiglio regionale. Prima di avere questi dati sottomano
e riferendosi agli organi che dovrebbero essere interessati, si
dice che la decisione nel Consiglio scolastico regionale è stata
quella di demandare alla sezione verticale l'esame di questi
problemi e la proposta sulla formazione di questo piano.
Io vorrei fare rilevare solamente che in questa sede, secondo
me, non possono essere prese delle decisioni o avanzare delle
ipotesi di edilizia scolastica semplicemente perché i dati che
vengono forniti sono assolutamente insufficienti, in quanto vengono
fornite le richieste dei vari Comuni e naturalmente non si
conoscono le esigenze e la situazione in tutti gli altri
Comuni.
Io penso che sarebbe necessario, nel Consiglio scolastico
regionale o in altra sede, che quelli che dovrebbero essere gli
interessati possano, invece, avere cognizione di quella che è la
situazione reale di tutta la Valle.
E' una osservazione che già è stata sollevata nel Consiglio
scolastico regionale l'anno scorso, tant'è che diversi membri si
sono astenuti dal pronunciarsi su queste proposte per il piano di
edilizia scolastica.
Nella Commissione verticale diversi membri si sono astenuti
dall'esprimere un parere proprio per questo motivo. Quindi, io
direi che a questo punto, come Consigliere, è difficile dare una
valutazione delle esigenze reali. Ci sono diverse richieste: ogni
Consigliere regionale può al limite conoscere le esigenze che gli
sono più vicine, quelle dei Comuni in cui abitano o quelle di
amministrazioni che hanno avanzato delle richieste, però, secondo
me, è insufficiente questa documentazione: è insufficiente per noi,
insufficiente per chi dovrebbe dare un parere. Quindi, auspicherei
che in futuro si cercasse di avanzare delle proposte e dei dati
dettagliati a chi deve discutere di questo problema.
Vorrei chiedere, infine, notizie sul Centre Franco-Provençal di
Saint-Nicolas e cosa si prevede effettivamente di realizzare con
questi 200 milioni di spesa.
PRESIDENTE:
Con l'emendamento della Signorina Viglino
possiamo considerare chiusa la discussione generale?
La parola alla Signorina Viglino, Assessore alla Pubblica
Istruzione; ne ha facoltà.
VIGLINO M.Ida - (U.V.):
Je répondrai simplement à
l'intervention du Conseiller Cout que je refuse de la façon la plus
absolue ce qu'il a dit, parce que pour la première fois, je
reconnais, j'avais moi-même, personnellement, préparé toute la
documentation que j'avais envoyée à la Section verticale du Conseil
scolaire régional.
Et cette documentation consistait en:
la recherche démographique sur un arc de temps d'au moins huit
années;
l'extrait du procès-verbal de la Commission pour les édifices
scolaires;
les documents que la Commune avait envoyés pour motiver la
demande ou de construction ou de restructuration.
Je rappelle aussi que la Section verticale du Conseil scolaire
régional n'a pas à se prononcer sur le coût des projets, parce que
cela concerne le Conseil régional, mais qu'elle doit simplement
exprimer son avis sur la nécessité ou sur la non-nécessité de
l'oeuvre. Et s'abstenir après qu'une documentation complète ait été
fournie, je ne trouve pas cela très correct.
D'autre part, la Section verticale a approuvé à majorité tout ce
que j'avais envoyé. C'est un oubli qui a été fait dans la liste,
car la Section verticale avait approuvé la construction de l'école
moyenne de Cogne. Voilà pour quoi, en accord avec M.Borbey, j'ai
présenté cet amendement.
Je veux aussi répondre au sujet du Centre d'Etudes
franco-porvençales. Il y a plus de deux ans que le Conseil régional
a approuvé l'achat à Saint-Nicolas pour 20.000.000 de lires - je
m'en rappelle très bien - d'une maison qui devait être restructurée
pour en faire un Musée ethnographique au premier étage et une
grande salle pour les réunions et pour la bibliothèque spécialisée
du Centre d'Etudes franco-provençales au deuxième étage.
Désormais le projet a été remis aux Travaux Publics et dont nous
avons inséré ce qui est nécessaire pour restructurer cette maison,
qui, je le rappelle, a été achetée pour 20.000.000 de lires
seulement.
PRESIDENTE
: La parola al Consigliere Cout; ne ha
facoltà.
COUT - (P.C.I.):
Io non vorrei che si interpretasse male
quanto ho detto. Ho detto semplicemente, non che il Consiglio
scolastico regionale, o la sezione verticale non si sono espressi:
naturalmente si sono espressi. Ho detto che diversi membri,
nell'ultima riunione del Consiglio scolastico precedente, circa 16
membri, si sono astenuti dall'esprimere un parere perché era stato
fatto rilevare che c'era effettivamente una carenza di dati. Io
infatti, sono del parere, che è anche scritto lì, di costruire
queste opere che sono così elencate, però non si è a conoscenza
delle altre necessità o della situazione generale, dell'edilizia
scolastica in Valle. Per cui ribadisco che diventa difficile
valutare quante sono le altre esigenze che forse non sono elencate
e i dati che esistevano illustravano molto bene le richieste che
erano state fatte, però c'era una carenza su tutto il resto.
PRESIDENTE:
La parola all'Assessore alla Pubblica
Istruzione Viglino; ne ha facoltà.
VIGLINO M.Ida - (U.V.):
Je dois rappeler à M.Cout que la
programmation générale sur toute la Région avait été présentée au
Conseil scolaire régional il y a deux ans, avant la présentation du
plan de travail pour deux ans.
Je regrette de ne pas avoir sous la main le procès-verbal de
cette époque, mais nous avions fait la présentation d'une
programmation régionale. Et la réunion de la Section verticale, qui
a eu lieu il y a quelque temps, avait pour but justement de
compléter cette programmation régionale.
Je m'étonne donc: s'il faut à chaque fois représenter des
programmations régionales, alors qu'on les a déjà présentées une
fois, on n'en finit plus!
PRESIDENTE:
La parola, per la conclusione sulla
discussione generale, all'Assessore ai Lavori Pubblici Borbey; ne
ha facoltà. Ricordo che sono stati presentati due emendamenti.
BORBEY - (D.C.):
Il Consigliere Minuzzo ha chiesto
chiarimenti sul viadotto di Villeneuve. Il programma lavori 82/ 83
riportava già una dicitura: "Vincolo strada statale per imbocco
strade regionali della Valsavarenche e Rhêmes".
Questo in fase di progettazione è uno dei lavori che sono in
ritardo, ma non per colpa nostra ... (interruzione) ... No, era per
chiarimento generale. Perché abbiamo delle grosse difficoltà a
livello delle Ferrovie dello Stato e noi avremmo intenzione di
eseguire quell'opera a condizione che, come era stato promesso
formalmente, le Ferrovie dello Stato assegnino un contributo di
400/500 milioni.
Si tratta del famoso sovrappasso della Ferrovia per svincolare
la statale 26 con le due strade regionali.
Invece, questo viadotto di Villeneuve prevede il collegamento
della strada de l'Envers con il vecchio ponte sulla Dora Baltea di
Villeneuve.
Con questo collegamento noi allacceremmo l'Alta Valle fino ad
Arvier con Fénis.Tutta una strada alternativa all'Envers.
Edilizia scolastica: laboratorio d'Istituto d'Arte. Siamo
pienamente d'accordo, abbiamo ancora alcune cose da definire col
Comune di Aosta. Già nel programma 82/83, biennale, avevamo messo
una cifra forfettaria per interventi generali per l'edilizia
scolastica.
Noi speriamo di mettere in cantiere quest'opera - il cui costo
non è eccessivo perché si aggirerà sui 60 - 70 milioni - al termine
dell'anno scolastico, quindi entro luglio.
Per quanto riguarda il sottopasso di Via Parigi e, quindi,
entrando nel merito dell'emendamento del Consigliere Minuzzo,
osservo che esso riguarda due punti: nel primo si parla dello
svincolo a Saint-Pierre per la strada regionale di Saint-Nicolas ed
è previsto in questo programma alla pagina ... (interruzione) ...
Ho capito. Al sotto-passo statale 26 una riduzione.
Mi permetto di dire questo, collega Minuzzo. Non siamo contrari
ad accettare l'emendamento per la questione di Via Parigi, però noi
abbiamo fatto un accordo preciso con il Comune di Aosta, e cioè di
verificare esattamente come tale Comune, nel suo programma di opere
pubbliche, intende spendere i fondi della legge 10.
L'accordo, allora, quando avevamo presentato un progetto di
massima (Passerella, I° progetto) era che avrebbero portato in
Regione il progetto esecutivo con un determinato costo, per cui
avremmo, in quel momento, definito la ripartizione dei fondi.
Accettare, a livello di emendamento, un nostro impegno per 300
milioni, mi sembra una cosa un pò eccessiva. Noi possiamo
impegnarci in questa sede a dare un contributo al Comune di Aosta e
non ad eseguirlo direttamente, perché quelle che stiamo esaminando
sono opere in esecuzione diretta della Regione.
Noi possiamo impegnarci, con una presa d'atto che potremmo fare
anche domani in Giunta, a contribuire con il Comune di Aosta, per
il sottopasso di Via Parigi, nella misura del 50%.
Se Minuzzo può accettare questa indicazione, la ritengo la cosa
migliore, perché non vorrei che in futuro venga fuori una polemica
che c'è sul piano lavori, per cui non va avanti questo lavoro e noi
in Regione, adesso come adesso, non abbiamo un progetto
esecutivo.
Per quanto riguarda le richieste del Consigliere Tonino, debbo
dire che in effetti siamo al 70%, più o meno, di opere appaltate
sul programma biennale 82/83. Il 70% è già una buona percentuale,
secondo il nostro punto di vista, anche perché siamo soltanto al
mese di aprile del 1983. Quindi, se dovessimo andare avanti con un
ritmo del genere arriveremmo a coprire il 100%.
Ma, come ho detto precedentemente, per il 30% delle spese ci
sono delle difficoltà obiettive poiché mancano le
progettazioni.
I 400 milioni dell'aggiornamento della cartografia, credo siano
sovrasti-mati.
Per quanto concerne la strada di Champorcher, questi 110 milioni
servono per la copertura di una perizia suppletiva del lotto
appaltato sino a Pontboset perché, proprio vicino all'abitato di
Pontboset, abbiamo dovuto eseguire delle opere in più.
Infatti, in primo luogo il Comune di Pontboset ha deciso di
costruire il loro magazzino e i garages per i mezzi sgombraneve a
monte della strada regionale e, quindi, circa 60 milioni servono
per la creazione dell'accesso a questi garages e via dicendo.
In quel punto, infatti, la strada era molto ripida e ci siamo
abbassati quasi di due metri.
Ci sono delle costruzioni a monte - il Consigliere Tonino penso
abbia presente che ci sono anche due fabbricati, - e guarda caso
sono proprio due case cantoniere regionali. Poi c'è l'imbocco della
strada che va verso le due frazioni del Comune di Hône, Courtil,
dove c'è anche il ripetitore. Il maggior costo, appunto, dipende da
queste motivazioni.
Siamo in fase di appalto del viadotto di Trambesère dopo
Pontboset per collegarci con il tratto a monte già allargato.
Quindi, quell'opera è in fase di appalto prevista nel programma
82/83 già con finanziamento.
Mancano per completare la strada di Champorcher circa 3 Km.
Questo sarà un programma dei futuri cinque anni, a chi toccherà,
toccherà. Io mi auguro che il Consigliere Tonino ci sia.
Per quanto concerne Cogne, è previsto un primo lotto della
circonvallazione a destra del paese, e quindi in prossimità del
cimitero.
Dalla strada statale che porta all'abitato di Cogne si passa a
sinistra, si fiancheggia il cimitero, si attraversa con un ponte la
Grand'Eyvia e si costeggia in destra orografica tutto il fiume,
servendo così tutta la parte delle fabbriche di Cogne.
Questo è il primo lotto, che ha il costo generale di circa 800
milioni, per il tratto a sinistra orografica della Grand'Eyvia e il
ponte; poi ci sarà il completamento.
Sull'emendamento della Signorina Viglino siamo, io ritengo,
tutti d'accordo. Certamente questo programma lavori è un programma
in negativo, perché, per la scuola materna di Fénis è tutto un
discorso che riguarda anche la Commissione speciale dei
progetti.
Di questa Commissione fanno parte tutti i vari settori
dell'Amministrazione regionale, quindi anche il
Dott. Burro:
essi dovranno dare il loro parere.
Dovranno darlo inoltre per la scuola media di Cogne: i primi
pareri sono stati sfavorevoli (anche la CO.RE.CO. non aveva dato
parere favorevole), però certamente sarà un no perché il Comune di
Cogne deve definire la questione al proprio interno. Però se
domani, dalla ricerca che sarà compiuta dall'Assessorato della
Pubblica Istruzione, si riterrà necessaria quest'opera, poiché c'è
un numero sufficiente di bambini, senz'altro il
Consiglio
regionale sarà favorevole.
Ho completato l'intervento. Minuzzo, ti chiedo scusa, voglio
dire che non è che siamo contrari alla costruzione: c'è un nostro
impegno a fare immediatamente una presa d'atto, siamo favorevoli di
dare un contributo al Comune di Aosta, perché se lo mettiamo nel
piano lavori dovremmo appaltarlo e noi siamo un pò contrari.
Il Comune di Aosta, infatti, ha la possibilità sia tecnica, e
anche finanziaria di autosufficienza, perché dal riparto della
legge 10 riceve circa 2 miliardi e mezzo.
PRESIDENTE:
Possiamo considerare chiusa la discussione
generale. Sugli emendamenti la parola al Consigliere Minuzzo; ne ha
facoltà.
MINUZZO - (P.S.D.I.):
Al limite posso accettare un
emendamento al mio emendamento di ridurre le spese, lasciando 600
milioni per Saint-Pierre e 200 per il sottopasso di Via Parigi, per
il semplice fatto che non è la prima volta che l'Amministrazione
regionale appalta direttamente dei lavori nel Comune di Aosta e,
per esperienza, abbiamo visto che, quando i lavori sono appaltati
direttamente dalla Regione, i problemi si risolvono molto più
facilmente.
Non dimentichiamo che la Regione ha appaltato in proprio il
parcheggio di piazza Plouves anche se era di competenza del Comune:
la Regione mi sembra abbia fatto il marciapiede adiacente alla
scuola di Saint-Martin-de Corléans, lavoro che si trascinava da
dieci anni.
Con l'impegno, e dobbiamo dargliene atto, dell'Assessore Borbey,
nel giro di due anni la questione si è risolta.
Pur avendo la massima fiducia nell'Assessore Borbey - sono
convinto che domani in Giunta farebbe la presa d'atto perché l'ha
testé detto - mantengo però l'emendamento, perché ritengo che
quell'opera sia di interesse regionale e non solo comunale, e che
sia di un'importanza tale che debba trovare soluzione al più
presto.
PRESIDENTE
: La parola all'Assessore ai Lavori Pubblici
Borbey; ne ha facoltà.
BORBEY - (D.C.):
Accettiamo l'emendamento con l'impegno
preciso della Giunta che lo tramuterà a livello di contributo.
PRESIDENTE:
Colleghi Consiglieri, metterei comunque in
votazione gli emendamenti e poi metterei in votazione, in blocco,
la delibera e quindi tutti gli elenchi.
Metto in approvazione per ordine di presentazione, l'emendamento
che è stato presentato dalla Signorina Viglino che riguarda
l'elenco C e che riguarda la G, l'istituzione di un nuovo capitolo,
di una nuova dizione che riguarda la scuola media di Cogne per Lire
400.000.000: "riduzione da 700 a 300 dell'ampliamento dell'attuale
edificio scolastico a Fénis".
Esito della votazione
- Presenti, votanti e favorevoli: 25
Il Consiglio approva all'unanimità
PRESIDENTE
: Emendamento del Consigliere Minuzzo. Si
tratta della prima pagina: viene istituito, nella dizione
Aosta:
"sottopasso Via Parigi per Lire 300 milioni" e viene ridotto da
"800 a 500 milioni" a Saint-Pierre l'importo relativo al sottopasso
per l'accesso alla strada regionale di Saint-Nicolas.
Lo metto in approvazione.
Esito della votazione
- Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura e metto in approvazione, per
alzata di mano, del complesso dell'oggetto n. 231 e cioè il
dispositivo della deliberazione con i punti 1, 2 e 3 e tutti i
relativi elenchi:
La Giunta propone che il Consiglio regionale
DELIBERI
1°) di approvare, in via di massima, il sottoriportato
programma integrativo lavori di pubblica utilità e di interventi
finanziari della Regione per l'esecuzione di pubblica utilità per
gli anni 1982/1983;
2°) di delegare alla Giunta regionale l'adozione di ogni
provvedimento deliberativo necessario per l'attuazione dei lavori
di cui si tratta, per l'approvazione dei progetti e per l'appalto e
l'esecuzione dei lavori nonché per l'approvazione, il finanziamento
e la liquidazione delle relative spese entro il limite di spesa
previsto dagli stanziamenti degli appositi capitoli di spesa del
bilancio preventivo della Regione per gli anni 1982/1983;
3°) di autorizzare la Giunta regionale a superare il limite
massimo di spesa di Lire 40.000.000 per l'esecuzione dei lavori da
eseguire ai sensi del regolamento regionale per l'esecuzione di
servizi, di opere e di lavori in economia, 5 febbraio 1982 e
successive modificazioni per i seguenti lavori:
Adeguamento alle Norme di Igiene del Lavoro degli
stabilimenti MAXEL - ROSSIGNOL - COROS - COFARCO
L 200.000.000
ELENCO A: Opere varie di interesse regionale
AOSTA
OSPEDALE EX MAURIZIANO
Opere relative all'autoclave reparto infetti (collegamenti
sino alla centrale e collegamenti elettrici)
L. 115.260.000
Costruzione lavanderia
L. 927.480.000
Ristrutturazione reparti di ortopedia e traumatologia
L. 1. 500.000.000
Ultimazione lavori di ampliamento (Piastra)
L. 1.000.000.000
Aggiornamento cartografia della Regione
L. 400.000.000
SOMMANO
L. 3.942.740.000
ELENCO B:
Lavori stradali.
AOSTA
Completamento costruzione strada di accesso all'Ospedale
Beauregard e allargamento della stessa
L. 350.000.000
Sottopasso Via Parigi (scuole elementari di St.Martin de
Corléans)
L. 300.000.000
AOSTA - SAINT-PIERRE
Allargamento strada dei Salassi
L. 200.000.000
BRUSSON
Allargamento strada comunale Colle della Ranzola e
costruzione ponte Extrapieraz
L. 380.000.000
CHAMPORCHER
Completamento strada del Garavet
L. 100.000.000
Lavori di ammodernamento e allargamento S.R. di Champorcher
tra la progressiva 6+530 e 7+425
L. 110.000.000
CHARVENSOD
Completamento lavori di ampliamento e sistemazione dello
svincolo stradale S.R. n. 18 di Pila e S.R. n. 19 di Pollein e n.
20 di Aymavilles
L. 260.000.000
CHATILLON - SAINT-VINCENT
Innesto strada regionale per il Col de Joux - Tronco di
allacciamento a Néran
L. 370.000.000
COGNE
Circonvallazione del centro abitato 1° lotto
L. 400. 000. 000
FENIS
Ampliamento dell'attuale edificio scolastico per scuola
materna e palestra (1° lotto)
L. 300.000.000
GIGNOD
Auditorium scuola media
L. 130.000.000
Completamento edificio polifunzionale (scuola media) (3°
lotto)
L. 2.900.000.000
ISSOGNE
Ristrutturazione ed ampliamento scuola elementare e
materna
L. 1.000. 000. 000
NUS
Arredamento sala consiliare
L. 50.000. 000
OYACE
Costruzione del nuovo Municipio
L. 500.000.000
POLLEIN
Costruzione scuole elementari
L. 300.000.000
PONT-SAINT-MARTIN
Ristrutturazione e completamento delle scuole elementari
L. 250.000.000
PRE'-SAINT-DIDIER
Costruzione del nuovo edificio scolastico
L. 800.000.000
RHEMES-SAINT-GEORGES
Costruzione di una autorimessa per mezzi comunali
L. 100. 000.000
SAINT-NICOLAS
Centre franco-provençal
L. 200. 000.000
SAINT-PIERRE
Restauro del Castello interventi urgenti
L. 11 7.000.000
Completamento della scuola materna
L. 400. 000.000
VALSAVARENCHE
Costruzione di una autorimessa comunale per ricovero
automezzi e sovrastanti locali ad uso turistico
L. 100. 000.000
SOMMANO
L. 8.347. 000. 000
ELENCO L: Lavori di sistemazione e manutenzione straordinaria
di beni immobili scolastici e pubblici
AOSTA
Adeguamento fabbricato Centrale del Latte
L. 400.000.000
AOSTA
Adeguamento stabile sede Istituto Tecnico Manzetti - sede
Scuola Media De Tillier
L. 250.000.000
CHATILLON
Lavori di ampliamento e ristrutturazione Istituto Don Bosco di
Châtillon
L. 500.000.000
COGNE
Lavori di ristrutturazione dell'infermeria di Cogne
L. 500.000.000
SOMMANO L. 1.650.000.000
ELENCO O: Regimazione idraulica sui corsi d'acqua
ANTEY-SAINT-ANDRE'
Sistemazione del torrente Marmore a monte della confluenza del
torrente Suisse
L. 600.000.000
MAS
Sistemazione idraulica di un tratto del torrente Evançon a
monte dell'abitato di Champoluc, dal ponte della strada regionale
per Antagnod alla sistemazione già eseguita
L. 250.000.000
2° lotto lavori di rifacimento e sottomurazione muri arginali
in località Champoluc lungo la strada statale e la strada
comunale
L. 300.000.000
AYMAVILLES
Sistemazione delle difese spondali in sinistra orografica del
torrente Grand Eyvia
L. 200.000.000
COGNE
Sistemazione delle difese spondali dei torrenti Urtier e
Valnontey presso la frazione Crétaz
L. 200.000.000
FONTAINEMORE
Ulteriori lavori di sistemazione torrente Lys
L. 275.000.000
MORGEX
Ultimazione lavori di sistemazione idraulica del torrente
Colomba a valle della strada statale sino alla confluen
za
con la Dora Baltea
L. 100.000.000
NUS
Sistemazione di movimenti franosi lungo la strada comunale
oltre alla frazione Clémenceau
L. 100.000.000
PONT-SAINT-MARTIN
Arginatura torrente Lys tratto compreso tra fine 1° stralcio
sponda destra e ponte ferroviario (all'inizio scolmatore)
L. 800.000.000
VALTOURNENCHE
Sistemazione del torrente Marmore nel tratto a monte della
frazione Maèn
L. 600.000.000
SOMMANO L. 3.425. 000. 000
ELENCO N: Interventi nel settore industriale
VERRES
Riconversione industriale EX FIAT ENGINEERING
L. 2.400.000.000
COMUNI VARI
Adeguamenti alle norme di igiene del lavoro degli
stabilimenti MAXEL - ROSSIGNOL - COROS - COFARCO
L. 200. 000. 000
SOMMANO L. 2.600. 000. 000
Esito della votazione
-
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK