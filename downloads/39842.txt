Consiglio Regionale della Valle d'Aosta - Oggetto del Consiglio n. 2907 del 3 agosto 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2907 del 3 agosto 2017 - Resoconto
OGGETTO N. 2907/XIV - Disegno di legge: "Secondo
provvedimento di variazione al bilancio di previsione finanziario
della Regione per il triennio 2017/2019".
Rosset (Presidente)
- Non ci sono altri interventi, credo
che possiamo procedere con l'articolato del disegno di legge n.
113, iscritto al punto 1 dell'ordine del giorno. Se volete fare le
dichiarazioni di voto prima dell'articolato, per me è indifferente.
Ha chiesto la parola il consigliere Marguerettaz, ne ha
facoltà.
Marguerettaz (UV) -
Credo ci saranno una serie di
interventi in dichiarazione di voto che si concluderanno con i
nostri rappresentanti. Credo che valga la pena farlo all'inizio di
questo articolato, perché c'è stata tutta una serie di affermazioni
che sono state fatte nelle repliche dagli assessori, non credo sia
il caso di andarle a riprendere, però volevo semplicemente
codificare il fatto che, anche se in modo acceso, anche se con toni
forse importanti, abbiamo voluto dare delle valutazioni politiche,
non delle valutazioni personali.
Il concetto di "capacità" o "incapacità" è un concetto relativo,
non ci permettiamo di dare dei giudizi assoluti. Noi, dal nostro
punto di vista, vediamo un'azione che denuncia un'incapacità, ma è
un'incapacità politica. Non è un giudizio assoluto. Non ci
permettiamo, come fa qualcun altro, quando interviene e dice: "noi
siamo gli onesti". Perché, c'è qualcuno che non è onesto? Questo lo
voglio sottolineare. Quando la collega Morelli parla di "urbanità",
di "barbarie", uno può anche seguirla in questo ragionamento, però
mi verrebbe da dire: si guardi un po' in casa: credo sia una delle
poche volte che tre quarti dell'aula, a fronte dell'intervento di
un assessore, se ne esce. Io credo che vada sottolineato. Ma non
perché la cosa ci dà fastidio. Devo dire la verità, ero titubante
sul giudizio, prendendo il la magari da altri modi di dire:
"Chantal, continua così", oppure "Chantal, grazie che ci sei!",
"Grazie di esistere".
Però, collega Morelli, faccia lei. Quando nessuno di noi si è
permesso, a fronte anche di differenze di vedute, di dare dello
sbruffone, dell'arrogante, del maleducato a nessuno. Abbiamo dato
un giudizio politico d'incapacità, d'inadeguatezza ma non è
un'inadeguatezza assoluta, è relativa. Quindi, quello che noi
diciamo è che in questa seconda variazione di bilancio non abbiamo
avuto modo di confrontarci. Capiamo benissimo che le risorse in
campo sono limitate; un'operazione di questo genere meritava una
concertazione, e sottolineiamo di nuovo che in questo nuovo corso
le parole d'ordine sono "responsabilità", "interesse dei
Valdostani", il "bene della Valle d'Aosta", "partecipazione",
"discontinuità", "nuovo metodo". Sono delle parole vuote che
porteranno delle conseguenze sul voto, perché ci diventa difficile
fare delle distinzioni: questo bene, questo male. Sicuramente
all'interno del provvedimento - l'abbiamo detto - ci sono delle
cose molto interessanti. Anche gli emendamenti. Collega Marquis,
poi non avremo più occasione di parlarne, ma lei ci cala un
emendamento dove ? guarda caso, lei parlava di nomine ? interviene
sul personale e ? guarda caso ? va ad allargare i parametri per
poter assumere i dirigenti, quelli fiduciari. Quindi prima si
chiedevano tre anni di esperienza negli ultimi cinque, lei mi dice
tre anni di esperienza negli ultimi dieci. Per cui uno che sette
anni fa ha fatto il dirigente, voi oggi dite che è nella condizione
di poterlo fare. Io non lo so, non voglio essere malpensante.
Prossimamente sui nostri schermi vedremo se questo provvedimento ha
un nome e un cognome, oppure è un provvedimento fatto per il bene
della Valle d'Aosta.
Presidente -
Ha chiesto la parola il consigliere Bianchi.
Ne ha facoltà.
Bianchi (UV) -
Continuando sulla linea del collega
Marguerettaz, sul giudizio politico e sulla discontinuità. Collega
Roscio, le ho sempre riconosciuto, quando sedeva nei banchi
dell'opposizione, un'onestà intellettuale e delle idee, alcune che
condividevo, alcune no, ma in ogni caso le riconoscevo un'onestà
intellettuale alta.
Onestà intellettuale che riconosco in alcuni suoi colleghi di
movimento: Bertin che dall'opposizione è passato in maggioranza, ma
che continua in ogni caso a portare avanti le sue idee. Lei,
invece, da quando si è seduto a fare l'assessore, ha cambiato
completamente idea. Ha iniziato con un comunicato in cui si
dichiarava che la discarica era esaurita. All'interno del Consiglio
regionale ci sono consiglieri, che siedono all'opposizione e in
maggioranza che erano presenti anche nella scorsa legislatura; io
mi pongo una domanda: ma se ai tempi hanno fatto il quarto lotto,
secondo lei è perché c'era spazio in discarica? E glielo hanno
ricordato anche i suoi colleghi di Valle Virtuosa, era l'unico a
non saperlo!
Oltre a questo, lei era contrario anche alla riprofilatura.
Riprofilatura avvenuta l'anno scorso e di cui oggi sta
beneficiando, perché lo spazio che c'è ancora nella vecchia
discarica è dato dalla riprofilatura a cui lei era contrario. Dal
2013 a oggi, le percentuali di raccolta differenziata sono
aumentate dal 42 percento a una media regionale del 60
percento.
Abbiamo quattro territori, quattro Unités, che hanno superato il
65 percento di raccolta differenziata. Lei, in questi mesi, l'unica
cosa che ha fatto è stato trovare la delibera sulla tariffazione
puntuale, che era già pronta, aggiungere una parte che ha scaricato
in Giunta, e inoltrarla al CELVA, il quale si è rifiutato di
votarla perché fino ad allora il tutto era stato concordato con i
presidenti delle Unités, tutto perché se vogliamo raggiungere
l'obiettivo, se vogliamo essere virtuosi, dobbiamo lavorare tutti
insieme. Lo ricordava il collega Gerandin stamattina.
Dall'altra, quando si è seduto a fare l'assessore il 10 marzo,
ha potuto portare in breve tempo una delibera su un progetto, un
appalto europeo. Anche quello era già depositato in Assessorato.
Quindi non è questione di commissariamento. In questi anni passati
ha portato avanti delle idee che oggi non porta più avanti e le
dimostro il perché dopo di che terminerò: anche su altri temi che
abbiamo toccato, dal parco minerario alle
Ecolo-fêtes
,
all'educazione ambientale lei mi ha risposto che le somme che
c'erano bastavano. Ma era lei che all'approvazione del bilancio mi
diceva che bisognava metterne di più!
Quindi molto probabilmente anche lì si è sbagliato. Quindi le
direi: continui a lavorare, lavori di più e porti a casa qualche
risultato.
Presidente -
Ha chiesto la parola il consigliere Baccega,
ne ha facoltà.
Baccega (EPAV) -
Siamo nella fase di dichiarazione di
voto e credo che, dopo tutti gli interventi di replica, qualche
sottolineatura vada fatta. Noi abbiamo partecipato a questo
dibattito con grande attenzione, ci è stato detto che non abbiamo
portato proposte, proposte poche. Ma non era nostro compito portare
proposte, perché gli atti noi li abbiamo avuti due giorni prima
della Commissione. Si è chiaramente rimarcato il problema del
metodo, si sono rimarcati alcuni toni evidenziati all'interno del
dibattito e si sono sottolineati alcuni aspetti che parlavano di
scadere nella barbarie: "maleducati, arroganti". Si auspicava un
dibattito di alto livello. Siamo rammaricati, nel condurre il
dibattito poteva essere adottato da parte di alcuni esponenti della
Giunta un atteggiamento più consono.
Su alcuni punti, come la promozione turistica, dove la collega
Morelli e l'Assessore hanno in qualche modo replicato, va
evidenziato che negli anni precedenti abbiamo potuto anche vivere
di rendita, perché iniziative come il Capodanno Rai in tv,
iniziative come "Sereno Variabile", iniziative di grande
audience
? la Coppa del Mondo femminile, il Giro d'Italia ?
hanno dato un forte richiamo turistico alla Valle d'Aosta, e per
questo noi auspicavamo investimenti più significativi. Vado anche
ad evidenziare, assessore Restano, la questione del "Tesolin". Se
lei dà al Comune di Aosta la possibilità d'intervenire con la
progettazione, facendo i lavori ? lei sa benissimo che il Comune di
Aosta si trova in una situazione di Urbanistica, Lavori pubblici
insostenibile ? vorrà dire che quella pista noi la rivedremo fra
vent'anni.
Ma voglio tornare per un attimo all'intervento, che ho sentito
soltanto per una parte, dell'assessore Certan. Assessore, lei - mi
dispiace ma devo dirlo - si è caratterizzata su
Twitter
, si
è caratterizzata su
Facebook
. Ora l'ha fatto anche in
Consiglio in modo veramente sgradevole. L'Assessore alla pubblica
istruzione della Regione autonoma Valle d'Aosta ha dei riferimenti
importantissimi, ha persone qualificate ? partendo da Maria Ida
Viglino a scendere ? che hanno occupato quella posizione e deve
dare un esempio a questa collettività. Oggi questo esempio non è
stato dato, oggi questo esempio è stato sgradevole e mi auguro che
tanti Valdostani abbiano potuto vedere quel passaggio.
Tornando ai due DL: che cosa c'è da salvare di questa
variazione? Noi l'abbiamo detto con chiarezza: ci sono ombre e luci
che abbiamo ovviamente evidenziato; le luci sono sicuramente le
assunzioni che verranno fatte, sicuramente l'ampliamento di posti
di lavoro, ottanta posti di lavoro in più, un ampliamento degli
orari e sicuramente i mutui che andranno a sostenere anche
l'edilizia. L'abbiamo ovviamente confermato. Però, per quanto
riguarda gli altri interventi, noi riteniamo che ci sia stata un
po' di confusione, poca chiarezza. Ribadisco: "mancanza di risorse
per la sicurezza, strade, territorio, discutibile l'intervento per
il sostegno al reddito". Soprattutto evidenzio ? e sono
profondamente rammaricato di questo ? che ci sono pochi sostegni
per i Comuni, là dove c'era una forte richiesta per l'incremento
per la legge n. 26.
È vero, si è creata una frattura tra le due istituzioni: CELVA e
Consiglio. È la prima volta che capita una cosa del genere. Noi
crediamo che nel quadro generale di questi provvedimenti ci
comporteremo come ci siamo comportati in Commissione, quindi non
parteciperemo al voto per questi motivi.
Concedetemi di concludere questo mio intervento in dichiarazione
di voto con una riflessione di carattere politico. Quest'oggi si è
parlato molto di politica. Abbiamo preso atto della nascita di un
nuovo gruppo, nato per semplificare il quadro politico, ma ognuno
conserverà le sue identità. Questa è una strategia che riteniamo di
poter considerare la strategia di chi non sa scegliere, di chi non
sa dove andare e di chi, invece di semplificare, vuole creare
confusione e, soprattutto, di chi non ha una linea politica
autonomista. Secondo quello che ho avuto modo di capire, di
valutare, l'obiettivo è "esserci e occupare i posti di potere".
Questo è sicuramente il motivo-guida che vi lega. Noi e il nostro
movimento? piccolo, appena nato ? per l'autonomia possiamo e
vogliamo lavorare. Noi crediamo fortemente in un percorso che porti
una nuova autonomia. Per noi l'Autonomia speciale è una grande
opportunità. Noi siamo pronti a lavorare e faremo tutto quello che
si può fare a fianco delle forze che andranno in questa direzione.
Lo abbiamo dimostrato il 10 marzo ? quando molti mi hanno detto che
eravamo pazzi ? lo abbiamo dimostrato in passato: nel 1987 noi
eravamo a fianco degli Autonomisti e abbiamo portato avanti la
campagna che ha portato Caveri e Dujany alla vittoria. Noi siamo
nati con l'Autonomia speciale, siamo cresciuti con l'autonomia
speciale, abbiamo imparato dall'autonomia speciale e vogliamo
partecipare alla sua crescita.
Presidente -
Ha chiesto la parola il consigliere
Guichardaz. Ne ha facoltà.
Guichardaz (PD-SIN.VDA) -
Siamo stati in aula fino alla
fine di questo lungo dibattito per senso di responsabilità,
malgrado abbiate fatto tutto, colleghi della maggioranza, per farci
gettare la spugna; malgrado ci abbiate messo nella condizione di
affrontare un dibattito monco sotto il profilo politico, ma
soprattutto sotto il profilo tecnico, per la totale mancanza di
elementi, di dati a supporto della discussione.
Oggi questo Consiglio è stato sfregiato da chi ha ritenuto di
andarsene senza affrontare la discussione, e lo dico sommessamente:
noi siamo pagati anche per partecipare alle sedute consiliari,
anche se non ne condividiamo i metodi e se non condividiamo gli
approcci. Uno sfregio da parte della maggioranza, che avrebbe avuto
l'occasione, la sua occasione di mettere in pratica i propositi e
gli
slogan
tanto ben rappresentati all'atto della vostra
costituzione: "metodo nuovo", "trasparenza", la "casa di vetro" e
"contro l'uomo solo al comando", anche questo era uno slogan.
Maggioranza che invece ha usato il Consiglio e le istituzioni
consiliari ? la massima istituzione democratica della nostra
Regione ? come abbiamo già avuto modo di dire, come un dente da
togliere, un fastidio da eliminare senza tanti preamboli.
Avete perso un'occasione. Cari colleghi, vi siete giocati la
possibilità di proporvi davvero come il "nuovo che avanza", come
l'atto di svolta da un sistema che anch'io ho condannato in alcune
sue patologiche debolezze e che però, magari sbagliando, ho cercato
di cambiare da dentro ? a volte riuscendoci, altre un po' meno ?
anche nel metodo.
Collega Gerandin, mi rivolgo a lei, non basta dimettersi dalle
Commissioni per protesta contro i suoi compagni di maggioranza;
bisogna faticare dentro le istituzioni per cercare di portare il
germe del cambiamento. Dimettersi non è tanto diverso
dall'andarsene via dal Consiglio, come ha fatto qualcuno, giusto
per guadagnare due giorni di vacanza, collega Gerandin, soprattutto
se le dimissioni dalle Commissioni non sono conseguenti a una presa
di distanza vera e concreta dalla maggioranza. Lo dico con tutta la
simpatia che ho per lei, collega Gerandin, non per farle la
ramanzina: ma che segnale è dimettersi dalle Commissioni, se poi
lei vota l'atto che ha indotto la sua triplice dimissione dalle
Commissioni? Tagli il cordone, collega. Cominci intanto da lì.
Cominci dal non votare quell'arruffo di numeri enorme, lasci che se
lo voti chi lo ha prodotto, visto che lamenta di non essere stato
coinvolto e riproponga, sì in questo modo, cominci a proporre un
nuovo progetto politico, una nuova visione che non abbia come
collante solo il far fuori questo o quello, ma una profondità di
visione e di obiettivi. Su questo lei sa benissimo che siamo sulla
stessa linea e ci trova.
Il voto di oggi è una cura palliativa a un morto che cammina, di
cui è già stata decretata da tempo la fine. Le dichiarazioni
sentite dentro a quest'anno dicono in modo chiaro e inoppugnabile
che il vostro esperimento è miseramente fallito. Una Jugoslavia
tenuta insieme con la colla e le poltrone. Una roba che neppure è
stata capace di prendersi un periodo di rodaggio, magari con il
proposito, anche cinico, di far vedere che, al netto
dell'incapacità individuale, almeno eravate in buona fede quando
raccontavate la vostra diversità.
Ho ascoltato gli arrampicamenti sui vetri dei colleghi della
maggioranza, soprattutto della Giunta. Io sono stato dentro l'aula,
anche quando parlava la collega Certan, anche lì per una questione
di rispetto istituzionale, ma francamente non ho capito un
accidente della sua replica. Non ho capito nulla. La collega Certan
non ha saputo tradurre le critiche in soluzioni. Una per tutte:
cosa pensa di fare ? come le abbiamo chiesto ? per l'università?
Come pensa, ad esempio, di rimetterla al riparo dalla gravissima
situazione finanziaria? Si è limitata a bofonchiare qualche
apprezzamento nei confronti dei colleghi, ma poi sui temi
sostanziali ha lasciato perdere.
Collega Roscio, lei ha malamente corretto alcune criticità, già
sufficientemente evidenziate dal suo predecessore Donzel, sulla
legge n. 18/2015, ma le ha inserite in un contesto che non è quello
giusto. In più, le ha inserite in un testo sicuramente molto più
disorganico di prima, caro collega e caro Assessore, creando una
situazione che a me non piace per nulla. Avete cancellato le
graduatorie, favorendo i più informati. Non mi faccia dire "gli
amici degli amici", se no poi si offende qualcuno qui dentro. Avete
abbassato il limite di età dei beneficiari, che aveva una sua
ragion d'essere, che meritava un dibattito. Avete trasformato la
legge sull'inclusione da una legge di politica attiva a una legge
di puro stampo assistenzialistico. E lo avete fatto voi, caro
Roscio. Non era certo questo lo spirito della legge. Certo, lei e i
suoi colleghi avete raccolto sollecitazioni, suggerimenti
provenienti dalle iniziative della minoranza. Sì, va bene, ma le
avete fatte vostre, trasformandole d'imperio in provvedimenti
legislativi che hanno un nome e un cognome: quello dei
proponenti.
Chi le dice nulla, Assessore Viérin, quando lei ci racconta che
c'era la necessità di risolvere un problema occupazionale per la
questione dei cantieri forestali, ma le ricordo che la battaglia
sui cantieri forestali fu una battaglia cominciata anni fa ? quando
ancora c'erano delle altre Giunte ? dal collega Donzel e da altri
colleghi all'interno di questo Consiglio. La questione del Mont
Avic, che io peraltro non ho citato, Assessore Viérin ? almeno non
mi ricordo di averlo fatto ? chi lo sapeva che era una decisione ?
quella di alimentare finanziamenti ? conseguente a una iniziativa
del collega Cretier? Se lei oggi non avesse dovuto rispondere alle
molteplici sollecitazioni dell'opposizione ? di qui l'importanza di
non scappare dal dibattito in aula, ma non da parte sua, da parte
di chi se ne è andato - sarebbe passato come un provvedimento a
firma della Giunta e tanti saluti a chi ha fatto le battaglie. Ma
non glielo dico per criticarla, glielo dico perché il dibattito
corretto avrebbe riportato il tema sui giusti binari.
La condivisione significa assumersi anche la responsabilità di
ammettere gli errori, le debolezze, riconoscendo alla minoranza
anche un ruolo propulsivo d'iniziativa, perché questo è il ruolo
della minoranza, non solo quello di criticare. Se si dimentica
questo fondamentale aspetto, i testi di legge possono anche essere
i migliori del mondo, i più efficaci, quelli meglio costruiti, ma
per quanto mi riguarda ? e per quanto riguarda i cittadini che
assistono a un dibattito di questo genere ? semplicemente passano
come degli
spot
elettorali. Io spero che questa brutta
pagina sia d'insegnamento a tutti noi qua dentro, e che chi ci
segue da casa, che osserva i fatti politici, si possa rendere conto
effettivamente di quale sia la distanza che c'è tra il dire e il
fare, tra gli
slogan
e l'operatività.
Ieri il collega Nogara ? con parole direi un po' sibilline
inizialmente, ma poi ho assistito a delle repliche da parte dei
suoi colleghi ? ha parlato della necessità di un nuovo progetto
politico, di una ricomposizione dell'area autonomista. Ha ribadito
che sono i movimenti e i partiti gli unici a poter assicurare un
rapporto corretto tra politica e cittadini. Collega, niente di più
condivisibile. Ma anche in questo caso è necessario passare dalle
parole ai fatti. Ma non per noi, per i Valdostani che oggi sono
qua, come dicevo nei miei primi interventi, a non capire che cosa
stia succedendo. Quindi l'invito ovviamente è di passare dalle
parole ai fatti, di cominciare a dire ai cittadini qual è
l'intendimento vero della politica al di fuori di quest'aula,
perché oggi sono state dette delle cose importanti che hanno un
loro peso.
Concludo dicendo che, in conformità alle decisioni della
minoranza, noi non parteciperemo al voto, come avevo anche
preannunciato in Commissione, per evidenziare sicuramente il
dissenso verso il metodo, ma anche per senso di responsabilità
perché noi in questo brevissimo lasso di tempo, che è stato il
momento della discussione di questi provvedimenti, non abbiamo
avuto la possibilità - lo dico sinceramente - di acquisire degli
elementi che possano metterci nella condizione di votare contro il
provvedimento; ma neppure di votare a favore, tantomeno di
astenerci, perché anche l'astensione ha un suo valore politico.
Annunciando che usciremo anche noi dall'aula al momento del
voto, io vi lascio.
Presidente -
Ha chiesto la parola il consigliere
Rollandin. Ne ha facoltà.
Rollandin (UV) -
Je crois que, avec regret, on doit
avouer que ce débat a eu des aspects très spécifiques et
particuliers mais, surtout, il n'a pas permis de discuter d'une
façon équitable le projet qui a été présenté tardivement et d'une
façon grossière. De fait, on nous a empêché de donner des idées,
comme différemment nous sommes en train de faire pendant le débat.
On a essayé de dire quels sont les points faibles de ces
affirmations et au même temps il faut apprécier qu'il y a eu des
interventions qui vont dans la bonne direction.
Au sujet de l'admission qui a été faite par certains assesseurs
qui ont affirmé qu'il faut travailler et qu'ils n'ont pas eu le
temps: mais quand vous étiez de l'autre côté, vous demandiez: "la
raison pour laquelle on n'avait pas encore présenté cela, pourquoi
on prétendait d'avoir deux mois pour avoir certaines choses, pour
examiner, pour avoir des pourparlers, pour inviter les personnes
qui peuvent être intéressées". Rien de tout ça!
Alors, vous pouvez comprendre qu'il est plutôt évident que, par
rapport à ce que vous prêchez, la pratique est exactement l'opposé.
En même temps, je veux souligner que depuis longtemps vous ne
cessiez pas de dire: "vous n'avez pas eu le poids suffisant pour
vous rapporter avec Rome; il faut aller à Rome, il faut
battere
i pugni
, faire de façon de se faire comprendre, il faut obtenir
tout ce que Rome nous doit". Maintenant vous venez ici nous dire:
"ce que nous avons déjà mis dans la loi financière est en doute";
vous n'avez pas réussi à maintenir ce qui était déjà prévu dans une
loi qui a été régulièrement approuvée.
Io credo che le difficoltà ci siano per tutti, le difficoltà di
rapporto con Roma, con le altre Regioni, anche le difficoltà di
rapportarsi con i vari Ministeri. Oggi qui si discute la parte
relativa alle due leggi. Sulla prima abbiamo detto; per la seconda
siamo ancora più dispiaciuti, perché ci sono delle modifiche
all'articolo A piuttosto che all'articolo B, mentre la legge
andrebbe rivista nel suo complesso. Non è un articolo che va
cambiato. Va cambiata la legge. Questa è un'occasione persa.
Invece credo di poter dire con soddisfazione che in queste
giornate si è fatto sicuramente chiarezza sulla differenza che in
questo Consiglio esiste tra chi vede nella politica l'impegno, la
voglia di lavorare, la voglia di creare le premesse, non solo per
il risultato di domani, ma per il futuro della nostra Regione e
quindi per appuntamenti elettorali che non siano solo quelli di
scadenza del Consiglio. Considerazioni che vanno nella logica di
fare un minimo di programmazione che tenga conto che la gente non
può più essere completamente disorientata. Io credo che chi ? come
sicuramente tutti voi ? legge i giornali, vede qual è a livello
nazionale, quindi non solo in Valle d'Aosta, la difficoltà di far
passare dei messaggi seri, dei messaggi di prospettiva.
Tutti dicono che la difficoltà sostanziale è rendersi credibili.
Per essere credibili bisogna che ci sia un progetto di largo
respiro, che dica in qualche modo che cosa si vuole fare,
soprattutto per una Regione a Statuto speciale come la nostra. Ed
ecco che allora il dibattito con prese di posizione franche, serie
e costruttive, può essere apprezzato, e noi apprezziamo.
Riteniamo che per chi fa invece operazioni di visualizzazioni
estreme, che cerca di camuffare, di dire "ci sono/non ci sono",
"vedo/non vedo", queste siano in qualche modo delle strategie che
non portano da nessuna parte. Oggi noi sappiamo quale distinzione
ci deve essere e come si può procedere per il futuro. Questo è un
passo importante. Noi riteniamo di dare la disponibilità per
lavorare in una direzione, che in qualche modo gratifichi chi ha
delle intenzioni serie su come ricostruire un modello che in
qualche modo appaghi chi ha sempre creduto in certi principi e ha
lavorato in certe direzioni.
Noi siamo sicuri che questo premierà chi ha sempre difeso i
principi dell'autonomia, chi ci crede seriamente e chi ha voglia di
lavorare in tal senso, non solo oggi ma anche domani.
Presidente -
Ha chiesto la parola il consigliere Perron.
Ne ha facoltà.
Perron (UV) -
In conclusione dei nostri interventi, io
non voglio addentrarmi, l'abbiamo già fatto, con repliche puntuali
a tutta una serie di considerazioni avanzate dai colleghi e anche
dagli Assessori, delle quali alcune ci hanno forse convinto, perché
hanno dato qualche spiegazione in più, altre non hanno fatto altro
che rafforzare le nostre perplessità.
Credete, quando qualcuno inizia gli interventi in quest'aula,
dicendo che ci sono i consiglieri onesti e ci sono i consiglieri
disonesti, è una caduta di stile, nonostante la laurea, che
francamente non fa onore a chi le ha pronunciate.
È tornata in aula l'assessore Certan, io sono felice che lei
quando parla di un "ventennio di
débâcles
", dica che
praticamente abbiamo condiviso questa débâcle, perché in questi
vent'anni ci sono stati esponenti di ALPE ? da Perrin a Louvin, a
Franco Vallet ? che, come noi, hanno contribuito alla débâcle di
questa Regione. Però è un dibattito che non ci porta lontano.
Noi, Presidente Marquis, mi rivolgo a lei, abbiamo insistito sul
metodo, perché il metodo in questo passaggio per noi è stato
sostanza. Io credo che la politica richieda anche una certa
coerenza di messaggi e di linguaggio, quando si è all'opposizione
come quando si è in maggioranza. Noi denunciamo ancora una volta,
lo facciamo pacatamente, il fatto che su un provvedimento così
importante non siamo stati messi nella condizione di dare il nostro
contributo, e avremmo voluto farlo su tutta una serie di leggi, su
tutta una serie di provvedimenti. Non ci torniamo, l'abbiamo
spiegato ampiamente, e sorprende oggi constatare come forse
soltanto alcuni colleghi si accorgano oggi delle difficoltà di tipo
finanziario. Questo è davvero singolare.
Vede, Presidente Marquis, lei nella sua replica non ci ha
convinto, perché ha tentato, molto abilmente, di prendersi meriti
che non sono suoi, non sono tutti suoi. Quando lei parla del
successo della legge elettorale, la legge elettorale è stata frutto
di un percorso
bipartisan
dell'aula, non della maggioranza
che lei esprime.
Quando lei parla, usando termini anche eleganti, di
riassestamento della
governance
nelle partecipate, altro non
ha fatto che effettuare delle nomine con una logica che in qualche
modo, se permette, potremmo discutere.
Quando lei parla dell'apertura di un tavolo con lo Stato, lei
denuncia l'apertura di un tavolo con lo Stato quando non c'è
neanche il Ministro: le deleghe sono state restituite alla
Presidenza Gentiloni! Ma cosa sta dicendo? Ci dica qualcosa in più,
Presidente Marquis!
Faccio degli esempi per dire che, quando lei parla di
progettualità della maggioranza, lei mente. Prima ancora che a noi,
mente a sé stesso e mente ai Valdostani, perché per tutta una serie
di settori che lei ha denunciato fermi ? e che hanno presupposto il
cambio di maggioranza ? noi non vediamo alcun cambio di
velocità.
Insistiamo sul metodo, perché il metodo per noi è stato sostanza
e noi non siamo stati messi nella condizione di poter lavorare. È
una forma di denuncia che vogliamo manifestare non partecipando al
voto su questi due disegni di legge.
Se posso fare una conclusione, però, politica
bipartisan
,
mi permetto di dire che tra questa fase e quella precedente, noi
crediamo che la Valle d'Aosta abbia bisogno di un qualcosa di
nuovo, abbia bisogno di un qualcosa di diverso, abbia bisogno di un
progetto più forte rispetto a quello di cui lei oggi è la massima
espressione.
La Valle d'Aosta ha bisogno di un progetto politico nuovo. La
Valle d'Aosta ha bisogno di riscoprire le sue matrici autonomiste.
Riprendo le parole di stamattina del collega Laurent Viérin che
lei, collega Borrello - mi permetta - per insensibilità politica ha
un po' banalizzato: la matrice autonomista ha un suo preciso
connotato, che forse non le appartiene, perché lei ha una
provenienza, diversa dalla nostra. La Valle d'Aosta ha bisogno di
guardare al futuro, evitando di mettere steccati, evitando di
parlare soltanto di personalismi.
Martedì è stato presentato un progetto, ci permettiamo di
ribadirlo con molta serenità, in modo confuso, in modo non chiaro.
È un progetto - è la lettura che diamo noi - che di autonomistico
ha ben poco, e non è, ed era il motivo per cui chiedevamo di
poterlo discutere nel dettaglio in aula, non è il progetto che noi
vogliamo e auspichiamo per la Valle d'Aosta.
Abbiamo invece sentito questa mattina delle parole che, a nostro
modo di vedere, sono andate in una direzione diversa, rispetto a
una sensibilità comune dell'area autonomista e anche dell'area
unionista. Questo è per noi un messaggio molto forte. Abbiamo
sentito parlare di ricostruire e di riunire e non più di dividere,
chiedendo anche di evitare delle ambiguità che fanno parte di una
politica che non è la nostra, perché oggi magnificare l'Area
Civica, non me ne vogliate, ma, collega Norbiato, lei non è
espressione di un'Area Civica, lei è espressione della lista
dell'Union Valdôtaine. Abbia pazienza, lei di civico non ha proprio
niente. Come altri in questo Consiglio. Noi leggiamo questo
messaggio come una chiamata a ragionare a un tavolo di vere forze
autonomiste alla quale, colleghi, noi rispondiamo positivamente. È
un percorso che ci interessa, un percorso nel quale crediamo, è un
percorso che vogliamo approfondire; noi eletti da domani chiederemo
al nostro movimento di lavorare in questa direzione. Noi crediamo
che i movimenti autonomisti, con i loro difetti, con i loro errori,
siano stati un
atout
, un valore aggiunto per questa
comunità. Un sondaggio della stampa, nel suo anniversario dei
centocinquant'anni, rievocava come l'Autonomia speciale sia stata
un modello percepito dai cittadini per il valore che ha portato a
questa terra. Noi sentiamo la necessità di riprendere questo
ragionamento, perché se l'obiettivo è quello di salvaguardare ? ma
direi anche di provare a rafforzare i contenuti della nostra
autonomia ? noi non ci tiriamo indietro, perché i movimenti
autonomisti - lo ribadisco - sono stati, e devono esserlo, possono
esserlo, ancora il valore aggiunto politico di questa comunità.
Presidente -
Ha chiesto la parola il consigliere
Gerandin. Ne ha facoltà.
Gerandin (GM) -
Avrei fatto la dichiarazione di voto dopo
la discussione dell'articolato, eventualmente degli emendamenti, ma
anticipo questa mia dichiarazione di voto, anche perché mi pare che
sia stata manifestata la volontà da parte della minoranza di
abbandonare l'aula.
È davvero un Consiglio straordinario questo, sono d'accordo con
l'assessore Bertschy: tutte queste repliche straordinarie del
Governo denotano comunque una situazione del tutto straordinaria. A
me pare legittimo che ci siano degli approfondimenti, ci siano
delle repliche in merito ai provvedimenti in discussione, ma oggi
noi abbiamo forse assistito in quest'aula alle audizioni di
Commissione, nel senso che mi pare che il Governo abbia detto in
quest'aula quello che non ha avuto il tempo di dire nelle
Commissioni. Non è un metodo condivisibile da parte mia. Io penso
che il ruolo del Governo abbia le sue specifiche, le sue
caratteristiche. Non può probabilmente entrare in
querelle
personali. Mi pare che debba avere un percorso molto lineare, e ci
sta la replica da parte dei responsabili, ma a me veramente sfugge
il significato del fatto che ognuno si senta nel dovere di chiarire
e di giustificare le scelte di una variazione di bilancio da 20
milioni.
Lo dico, proprio perché è mia abitudine e consuetudine dire
quello che penso, e ci tenevo a dirlo. Dopo di che può darsi, l'ho
detto, è un Consiglio straordinario, le repliche sono
straordinarie, che non diventi un metodo. Questo mi parrebbe quanto
mai opportuno.
Riprendo alcuni passaggi. Per quello che riguarda le repliche
del Presidente e dell'Assessore, il Presidente mi dice che per
quello che riguarda il fatto che, esattamente nel 2014, non sono
stati sottoscritti degli accordi, come lo sono stati sottoscritti
da tutte le altre Autonomie speciali. Io non do colpa a nessuno. A
me non interessa fare dei processi su chi abbia la colpa, però io
vorrei veramente capire qual è il percorso e quali sono state le
scelte che dal 2014 hanno portato a questa situazione di assoluto
disagio, perché siamo l'unica realtà che non abbia un percorso. Lei
nella sua replica ha detto che qualcuno sta già rivedendo gli
accordi del 2010 per la seconda volta. Noi siamo ancora fermi,
piantati, non c'è una norma di salvaguardia e ci arrivano le
mazzate. Prendere e portare a casa. A me non interessa andare a
fare dei processi, identificare e condannare nessuno. Io vorrei
capire perché la Valle d'Aosta ha fatto questa scelta. Nessuno me
l'ha spiegato. In Commissione mi sono state fornite da parte di
alcuni dirigenti delle giustificazioni ? a mio parere puerili ? che
non sono accettabili. È stato detto anche che non si può sovvertire
la realtà, per cui di una manovra che ci piove dall'alto bisogna
prendere e portare a casa. Poi leggo che, per capire, è stato
attivato ora il primo tavolo. Ma Presidente, se noi dobbiamo ancora
capire qual è la situazione, io non so come riusciremo a
risolverla. Non può essere attivato un tavolo dove dobbiamo ancora
capire. Io penso che sia chiaro a tutti, ma probabilmente non
riesco a spiegarmi bene, che la Valle d'Aosta in questo momento ? e
faccio salve tutte le sentenze della Corte Costituzionale che ci
danno ragione, mettiamo tutto quello che vogliamo ? non è in grado
di scrivere il DEFR.
Il DEFR ha una scadenza: 30 giugno. In questo momento la Valle
d'Aosta non è in grado di scriverlo. Ma per ovvi motivi non è in
grado di scriverlo. Se noi siamo ancora alla fase del "capire",
scusate ma siamo veramente messi male. Io penso che sia il momento
dell'agire. Quando dico che sono preoccupato degli scontri
istituzionali, assieme a quello col Consiglio permanente, sono
questi i motivi. Una Valle d'Aosta spaccata non sarà mai credibile.
Gli articoli, gli scandali che quotidianamente si pubblicano e ci
danno le prime pagine sui titoli nazionali, non ci aiutano di
certo.
Sono d'accordo con l'assessore Chatrian, quando dice che è il
momento di dire ai Valdostani la verità. Questo sarà il mio
impegno. Da adesso in avanti, fino a settembre, tranquilli che mi
metterò a testa bassa, perché voglio capire qual è la situazione
reale dei Valdostani, che non possiamo continuare a dire
"speriamo", "andiamo avanti" o quant'altro. Ora non possiamo, e
l'ho detto prima, buttare la croce solo ed esclusivamente su questa
Amministrazione. Io dico che noi portiamo un retaggio da anni, però
è l'ora di cambiare passo, perché altrimenti per la Valle d'Aosta
il declino è assicurato.
Arrivo all'esame forse un po' più politico. Qualcuno ha citato
il mio ruolo nelle Commissioni. A me pare che in questo periodo
nelle Commissioni io abbia collaborato, abbia cercato di portare le
mie poche conoscenze e competenze, abbia cercato di essere
collaborativo. Io non ritengo utile, necessario a questa
maggioranza fare un'azione che paralizzi l'attività
dell'Amministrazione. Non mi sembra corretto. È per quello che ho
dato le dimissioni in quota maggioranza.
Però, vede, collega Guichardaz, lei dice che è faticoso
partecipare alle Commissioni, io sarei curioso di andare a vedere
la presenza non nelle Commissioni in cui ero titolare, ma
nell'insieme delle Commissioni: penso di essere il più presente.
Continuerò a essere il più presente. Questo ve lo posso garantire.
Non hanno gettoni, per cui non è che rinunci né a gettoni né a
niente. Continuerò a essere presente, rivendicando la facoltà di
approfondire eventualmente determinati temi. Sul resto, io ho
cercato di essere coerente con il mandato degli elettori negli anni
di questa legislatura.
Che qualcuno viva quotidianamente degli psicodrammi, perché ha
vissuto una maggioranza in cui è stato difeso l'indifendibile,
magari ha vissuto da comparsa, magari rivede i fantasmi di quelle
scelte che, a seguito di quella lezione di coerenza che in questo
momento vogliono dare ad altri... veramente questo neanche mi
sfiora, perché guarire dalle frustrazioni personali vissute,
cercando di scaricarle sugli altri, non mi appartiene. Non mi
appartiene minimamente!
E in questo momento, e parlo del PD, lezioni di moralità, di
coerenza e di rispetto non le prendo sinceramente, e mi riferisco
all'insieme delle persone che si sono sedute su questi banchi,
hanno occupato posti di governo e adesso quotidianamente danno
lezioni di coerenza in giro. Ma non mi sfiorano neanche. Non
replico io sui
social
a queste cose, perché non mi sfiorano.
Io ho un percorso chiaro.
Perché non me ne vado da questa maggioranza? Perché in questo
momento sarebbe da irresponsabili togliere la fiducia alla
maggioranza. Però io sarò libero di dire quello che penso.
Irresponsabile perché abbiamo votato una legge raffazzonata ma che
comunque entrerà in vigore a una determinata data.
Non sarebbe neanche giusto e corretto, perché ho sottoscritto e
ho condiviso un programma in cui al punto uno c'era la riforma
della legge elettorale. Per cui io in qualche maniera sarò di
supporto a questa maggioranza fino all'entrata in vigore della
legge. Questo è il compito che mi sono preso, ma sarò libero di
esprimere totalmente le mie idee e quelle del mio gruppo, perché
chiaramente in questo momento io le rappresento, ma rappresento
anche un gruppo.
Presidente -
Ha chiesto la parola il Presidente della
Regione, ne ha facoltà.
Marquis (SA) -
Siamo arrivati alla conclusione di un
dibattito che direi che è stato interessante, quasi tutti i
Consiglieri hanno avuto modo di esprimersi in questa "due giorni",
in cui da una parte abbiamo esaminato i due disegni di legge, la
variazione di bilancio e il "collegato" e dall'altra sono state
fatte anche delle considerazioni politiche.
Quanto alle questioni di carattere amministrativo, è stata anche
l'occasione per fare il punto su quello che è stato fatto in questi
mesi di Governo. Ritenevo doveroso, visto che siamo alla vigilia
della pausa estiva per i lavori del Consiglio, dare solo una
comunicazione riguardo a un ordine del giorno che avevamo approvato
in occasione della gestione della Finanziaria.
Avevamo presentato un ordine del giorno relativo alle
autostrade, su questo si è lavorato e su questo argomento è
pervenuto un progetto di massima, una disponibilità da parte di
Autostrade per l'Italia, per il tramite della società Traforo del
Monte Bianco, a cedere a determinate condizioni delle quote di
maggioranza della società RAV. Questo è un argomento che poggia su
determinati presupposti, presupposti che prevedono delle condizioni
anche di condivisione da parte dello Stato, progetto che dovrà
essere approfondito nel mese di settembre e, per chi volesse, c'è
la disponibilità della documentazione.
Per quanto concerne invece il discorso politico, credo che siano
state fatte delle considerazioni importanti, dati degli spunti sia
da parte dei Consiglieri di maggioranza, sia da quelli di
opposizione e credo che ne faremo tesoro e la politica è giusto
che, attraverso i suoi movimenti, abbia modo di fare le valutazioni
e lavorare su questo argomento.
Presidente -
Ha chiesto la parola il consigliere
Rollandin. Ne ha facoltà.
Rollandin (UV) -
Mi sembra che questa comunicazione,
buttata così in mezzo alla discussione di una legge, non sia
proprio banale. Io vorrei capire, su questo tema bisogna aprire una
discussione molto ampia, perché questo argomento per cui è stato a
suo tempo approvato un ordine del giorno, riguarda una questione
molto complessa, una situazione oggi super deficitaria in cui
rischiamo di trovarci con un'autostrada che vede il traffico
pesante tutto dall'altra parte e che continuerà ad andare a bagno,
per cui noi andiamo a comprare qualcosa che va a bagno di
fisso.
Io non credo che con una semplice comunicazione, si possa
chiudere l'argomento. Io chiedo al Presidente che questo argomento
non venga affrontato semplicemente con una comunicazione: "io ve
l'ho detto che stiamo andando avanti su questo". È uno dei dossier
più difficili che ci siano. Non può essere svenduto, o meglio
gestito con un'affermazione della serie: "io comunico che ho fatto,
così ho risolto il problema". L'ennesimo annuncio. Confermate
quello che vi diciamo da tutta la mattina, l'annuncio.
"Noi andiamo a comprare le azioni della RAV". Bene, bravi,
complimenti! Io non so quanto i colleghi sappiano di questo
annuncio buttato lì, anche quelli della maggioranza. Se lo sanno,
mi sembra che l'approccio debba essere molto diverso! Lo dico non
per lei o per me, lo dico perché questo è uno dei
dossier
che credo diano più grattacapi di tutti. Non può essere comunicato
nell'ambito della discussione della legge che stiamo andando avanti
su questo
dossier
.
Presidente, io le chiedo la cortesia, questioni di questo genere
le doveva affrontare questa mattina ? quando non ci ha lasciato
nemmeno discutere un ordine del giorno ? ma non si rilascia adesso
una comunicazione di questa natura.
Ragazzi, allora effettivamente lasciamo perdere! Io chiedo al
Presidente di avere un minimo di rispetto per l'Assemblea su dei
temi delicatissimi.
Presidente -
Ci sono ulteriori richieste di intervento?
Possiamo procedere con l'articolato? Posso procedere? Chiedo ai
colleghi di rimanere in aula. Articolo 1. Dichiaro aperta la
votazione. La votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 2: stesso risultato. Articolo 3: stesso risultato.
Articolo 4: stesso risultato. Articolo 5 con l'emendamento
dell'assessore Chatrian. Ha chiesto la parola l'assessore Chatrian.
Ne ha facoltà.
Chatrian (ALPE) -
Per quanto riguarda questo emendamento,
per correggere un mero errore materiale, l'importo già trasferito
al bilancio dell'azienda regionale USL al comma 1 dell'articolo 5,
"finanziamento degli oneri per la mobilità sanitaria", le parole
"euro 5.450.000" sono sostituite dalle seguenti "5.540.000
euro".
Colgo l'occasione, nell'illustrare questo emendamento, per
sviluppare meglio il perché questo Governo non abbia approvato il
documento economico finanziario regionale. Non lo ha approvato
principalmente per un motivo: il 19 maggio 2017 è stato pubblicato
il decreto ministeriale che ? in pretesa dell'applicazione
dell'articolo 16, comma 3 del decreto n. 95/2012 ? pone a carico
della Regione Valle d'Aosta anche per l'anno 2017 un contributo, in
termini di saldo netto da finanziare, pari a euro 144 milioni. Il
DEFR è un documento di natura politica, non amministrativa, dove
non vanno inseriti degli atti amministrativi dal punto di vista
contabile, ma è un atto di natura politica, programmatoria e di
pianificazione. La pubblicazione del decreto ministeriale del 19
maggio 2017 ha necessariamente aperto il conflitto istituzionale,
probabilmente lungo e defatigante e con esito incerto, per il quale
una soluzione condivisa è resa possibile da un nostro autorevole
intervento. Le problematiche investono potenzialmente anche il
2018, per cui è necessario definire un accordo con lo Stato prima
dell'avvio della programmazione finanziaria. Non potevamo ? e non
dovevamo ? approvare, tale documento, dato che, innanzitutto, non è
perentorio, quindi non è obbligatorio.
È obbligatorio approvare tale documento prima di approvare la
legge finanziaria 2018/20, ma dato che vogliamo dire la verità ai
Valdostani, dato che vogliamo far sapere qual è lo stato dell'arte
dal punto di vista economico-finanziario, dato che vogliamo essere
diretti, concreti e pragmatici, ci sembrava corretto non approvare
nessun documento economico-finanziario prima di avere il punto di
caduta e le certezze per il 2018/20.
Ci tenevo a fare questa specifica, più volte detta in quest'aula
in queste cinque settimane, dato che l'invito era quello di
approvare il documento politico entro il 30 giugno, che non è
comunque una data perentoria.
Presidente -
Non ci sono richieste di intervento,
possiamo mettere in votazione l'articolo 5 con l'emendamento testé
illustrato. Dichiaro aperta la votazione. La votazione è
chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Articolo 6: stesso risultato. Articolo 7: stesso risultato.
Articolo 8: stesso risultato. Articolo 9: stesso risultato.
Articolo 10: stesso risultato. Articolo 11: stesso risultato. Metto
in votazione l'allegato A. Dichiaro aperta la votazione. La
votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Allegato B: stesso risultato. Allegato C: stesso risultato.
Allegato D: stesso risultato.
Metto in votazione il DL n. 113 nel suo insieme. Dichiaro aperta
la votazione. La votazione è chiusa.
Presenti: 18
Votanti: 18
Favorevoli: 18
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK