Consiglio Regionale della Valle d'Aosta - Oggetto del Consiglio n. 2510 del 11 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Alcolismo e tossicodipendenze
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2510 del 11 luglio 2012 - Resoconto
OGGETTO N. 2510/XIII - Interpellanza: "Iniziative per la
sensibilizzazione dei giovani sugli effetti del consumo di sostanze
stupefacenti".
Interpellanza
Preso atto del susseguirsi dei casi di arresti,
perquisizioni, segnalazioni di minori ai servizi sociali e
sequestri di sostanze stupefacenti nella nostra Regione e in
particolare ad Aosta, l'ultimo dei quali ha portato tre persone
agli arresti domiciliari e la segnalazione di una ventina di
consumatori di droghe;
Preoccupata da tale crescendo di episodi legati allo spaccio
e al consumo di stupefacenti, e in particolare dalle notizie circa
il sequestro non solo di droghe cosiddette "leggere", ma anche di
quantitativi di sostanze molto più pericolose e dannose per la
salute come cocaina e crack;
Considerato che tale preoccupante fenomeno non solo mette a
rischio la salute dei ragazzi e dei giovani coinvolti, ma ha anche
ricadute negative in termini di qualità della vita e di sicurezza
dei quartieri cittadini maggiormente coinvolti e degli altri comuni
della Valle nei quali maggiormente si concentra lo spaccio e il
consumo di sostanze stupefacenti;
la sottoscritta Consigliera regionale
Interpella
la Giunta regionale per sapere:
1) se risulti confermata o meno, anche dai dati del Servizio
Tossicodipendenze dell'azienda Usl, la crescita del consumo di
sostanze stupefacenti "pesanti" come la cocaina e il crack, e quali
siano gli ultimi dati al riguardo;
2) se intenda rafforzare il sostegno, anche economico, alle
iniziative di sensibilizzazione e di prevenzione sugli effetti
dell'uso di sostanze stupefacenti tra i ragazzi e i giovani, in
particolare con il coinvolgimento delle scuole.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
Preso atto del susseguirsi dei casi di arresti, perquisizioni,
segnalazioni di minori ai servizi sociali e sequestri di sostanze
stupefacenti nella nostra regione e in particolare ad Aosta,
l'ultimo dei quali ha portato tre persone agli arresti domiciliari
e la segnalazione di una ventina di consumatori di droghe;
preoccupata da tale crescendo di episodi legati allo spaccio e al
consumo di stupefacenti, e in particolare dalle notizie circa il
sequestro non solo di droghe cosiddette "leggere", ma anche di
quantitativi di sostanze molto più pericolose e dannose per la
salute come cocaina e crack; considerato che tale preoccupante
fenomeno non solo mette a rischio la salute dei ragazzi e dei
giovani coinvolti, ma ha anche ricadute negative in termini di
qualità della vita e di sicurezza dei quartieri cittadini
maggiormente coinvolti e degli altri comuni della Valle nei quali
maggiormente si concentra lo spaccio e il consumo di sostanze
stupefacenti, vorrei sapere dall'Assessore:
"se risulti
confermata o meno, anche dai dati del Servizio tossicodipendenze
dell'USL, la crescita del consumo di sostanze stupefacenti
"pesanti" come la cocaina e il crack, e quali siano gli ultimi dati
al riguardo; se intenda rafforzare il sostegno, anche economico,
alle iniziative di sensibilizzazione e di prevenzione sugli effetti
dell'uso di sostanze stupefacenti tra i ragazzi e i giovani, in
particolare con il coinvolgimento delle scuole"
. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente. Ringrazio la collega
Fontana per tenere sempre vivi questi argomenti in Consiglio.
Pur sottolineando il fatto che sono presenti arresti,
perquisizioni, sequestri di sostanze stupefacenti in ragazzi, si
evidenzia che sono in linea con quanto succede in tutte le realtà
nazionali, non è un vanto, però siamo in linea, non è che ci sia un
aumento.
Per quanto riguarda la conferma o meno se ci sia una crescita
del consumo di sostanze stupefacenti pesanti, dai dati dell'ultima
relazione del SERT, si evidenzia una lieve flessione sul consumo di
cocaina e non sono stati rilevati casi di consumo di crack, però
vigiliamo perché ci sono queste nuove droghe che sono presenti e
rappresentano un grave pericolo.
Sulla seconda domanda, come già evidenziato nella risposta a
precedenti interpellanze nel corso del 2011, parecchie sono le
iniziative pluriennali volte ad arginare il fenomeno della
diffusione delle dipendenze fra la popolazione valdostana e in
particolare i giovani. Si rappresenta che attraverso gli uffici
dell'Assessorato, della Sovrintendenza agli studi, dell'Azienda
USL, in collaborazione con il privato sociale, le forze
dell'ordine, l'Amministrazione regionale ha in corso diversi
progetti di sensibilizzazione sui percorsi derivanti dall'uso di
droghe. Qui, per non ripetere tutto quello che avevo elencato
nell'interpellanza del Consiglio del 13-14 giugno, rimando a tutto
quello che avevo detto che si fa ed è in atto nelle istituzioni
scolastiche e a livello di servizi sociali. Questi progetti
proseguono, anzi sono diventati parte integrante delle normali
attività istituzionali e dei diversi servizi; alcuni hanno un
approccio molto scientifico al problema, altri in maniera più
divulgativa intendono richiamare l'attenzione sugli effetti dannosi
dell'uso di droghe e sostanze psicoattive legali ed illegali. Per
dire che c'è stata la sollecitazione, noi cerchiamo con questi
progetti di portare avanti e possibilmente migliorare la
sensibilizzazione ai giovani, sperando di arrivare prima di mettere
in campo il SERT, che è la struttura che deve farsi carico del
problema. Da parte nostra confermo la volontà e soprattutto il
sostegno ai progetti che sono già presenti in tutte le istituzioni
scolastiche. Grazie.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore per la risposta
sempre puntuale. Se magari per lei è una soddisfazione essere in
linea con gli altri, per me invece...
(interruzione dell'Assessore Albert Lanièce, fuori
microfono)
...ho capito, non peggio, ma, dopo tutto l'impegno che ci mette
sia la Regione, sia l'USL - e i soldi investiti per la tutela di
questo servizio -, sarebbe stata una bella soddisfazione avere un
risultato migliore. Lo so che non si smette di monitorare questa
situazione, penso che andiamo verso l'estate, i ragazzi non vanno
più a scuola e magari sono più propensi al pericolo. Si potrebbe
vedere di fare maggiore informazione, perché i servizi ci sono e
sono tanti, i soldi sono investiti, ma occorre forse fare uno
sforzo in più per dare maggiore informazione e far vedere ai
ragazzi che vanno incontro a strade da cui non si può più tornare
indietro. È questo il mio obiettivo, penso che anche da parte
vostra ci sia tale volontà. Sento tanti genitori che hanno una
grande preoccupazione, perché dicono che non ci sono molti ritrovi
per i ragazzi, comunque stanno in cortile più di quanto vanno a
scuola e il pericolo è sempre imminente, la preoccupazione comunque
c'è. Mi auguro che si faccia il possibile, occorre vedere se si può
fare più informazione dei servizi esistenti, perché non dico che
non ci sia l'attenzione e se riusciamo a fare qualche passo in
avanti e non rimanere stabili come le altre città. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK