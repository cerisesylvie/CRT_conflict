Consiglio Regionale della Valle d'Aosta - Oggetto del Consiglio n. 3190 del 6 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3190 del 6 febbraio 2018 - Resoconto
OGGETTO N. 3190/XIV - Interrogazione a risposta immediata:
"Veridicità delle notizie riportate in un articolo del quotidiano
"La Stampa Valle d'Aosta" sull'opera del vallo Mont de la Saxe in
comune di Courmayeur".
Farcoz (Président)
- Point n° 3.02 à l'ordre du jour. La
parole à la collègue Certan pour l'illustration.
Certan (ALPE) -
La scorsa settimana abbiamo letto sul
quotidiano La Stampa una notizia che parrebbe falsa ma che vorremmo
approfondire con l'Assessore Baccega, perché riguarda un
dossier
ritornato di attualità che noi riteniamo rilevante.
L'abbiamo seguito nei vari anni e riteniamo sia importante fare
chiarezza: riguarda il vallo di La Saxe, i lavori fatti a La Palud,
dopo la frana.
Assessore Baccega, sulla sua pagina
Whatsapp
parrebbe sia
apparso (così viene riportato nell'articolo) un trafiletto in cui
viene scritto di probabili o prefigurati rinvii a giudizio, cose
peraltro avvenute, anche se non nei termini in cui erano scritti,
ma l'ipotesi - noi non sappiamo se la notizia è vera oppure no -è
che sia stato uno scherzo. Assessore Baccega, lei lo deve spiegare
bene, perché è vero che
a Carnevale ogni scherzo vale
e noi
la prendiamo con filosofia, però, visto che in questi giorni questo
dossier è anche di attualità, credo lo scherzo sia stato poco
azzeccato. Forse deve delle spiegazioni, forse anche delle scuse,
perché viene riportato un passaggio in cui si dice "bisogna
ringraziare Chantal Certan se tutto questo è emerso". Il contrario
del termine "emerso" è "sommerso", quindi fa riflettere. Si leggeva
in questo
post
: "proprio lei che non crede nella scienza",
per cui ci deve spiegare questo passaggio.
Président -
La parole à l'Assesseur Baccega pour la
réponse.
Baccega (EPAV) -
Consigliera, era un messaggio di
Whatsapp
che mi è stato inviato da un telefono da me non
identificato; probabilmente, ancorché in tasca - era il giorno
della fiera - nel contesto della giornata evidentemente il
telefonino si è acceso. Come lei ben sa, quando un messaggio viene
rinviato va nel mio "stato" di
Whatsapp
e quando è nel mio
"stato" viene visto dall'universo mondo. Sono stato immediatamente
avvisato dalla giornalista de La Stampa e ho provveduto
immediatamente a cancellare quel messaggio di cui non conosco la
provenienza.
Che dire rispetto a quanto mi chiede lei, se corrisponde al
vero? Che lei non creda nella scienza è un dato di fatto, lo ha
dimostrato, ma questo è un giudizio assolutamente personale. Poi mi
chiede se corrisponde al vero che la sua azione ha generato tutto
questo: immagino e suppongo di sì, ma anche questo è un giudizio
assolutamente personale. La sua azione di indagine ha provocato
probabilmente tutto quello che si è letto ieri su Gazzetta
Matin.
Aggiungo un'altra cosa: di questo sicuramente non deve andare
fiera, saranno altri i palazzi a valutare. Noi sappiamo bene che
cosa è successo al vallo del Mont de la Saxe e quali documenti
tecnici erano stati valutati per dichiarare lo stato di emergenza
da parte dello Stato e della Protezione civile. Ora però le faccio
una domanda che le ho già posto una volta ma non mi ha risposto:
quanto vale per lei una vita umana?
Président -
La parole à la collègue Certan pour la
réplique.
Certan (ALPE) -
Assessore, dire che ha dato una risposta
molto generica e anche un po' fuori dal seminato è dir poco. Noi
non siamo mai entrati nelle questioni tecniche, ma abbiamo sempre
chiesto a lei spiegazioni su quanto accadeva; credo che questo sia
avvenuto nell'ambito del nostro ruolo ispettivo che, come
Consiglieri, abbiamo come compito, soprattutto come dovere. Tutto
questo poi verrà chiarito. Noi non sappiamo a tutt'oggi se lei
abbia o meno scoperto - ci ha detto di no - quale sia stato lo
"scienziato" che le ha scritto e inviato questo messaggio, ma
immagino che se c'è un numero dovrebbe trovarlo, con piccole
indagini dovrebbe riuscire.
Infine, tutte le indagini da noi svolte hanno seguito un metodo
scientifico, quello galileiano sperimentale, seguendo l'indagine,
approfondendo e raccogliendo dati, facendo un confronto, quindi
abbiamo proprio seguito il metodo scientifico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK