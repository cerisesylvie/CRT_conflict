Consiglio Regionale della Valle d'Aosta - Oggetto del Consiglio n. 265 del 21 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 265 del 21 aprile 1983 - Resoconto
OGGETTO N. 265/VII - DISEGNO DI LEGGE CONCERNENTE:
"ISTITUZIONE DEL CORPO REGIONALE DEI VIGILI DEL FUOCO
VOLONTARI".
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta dello stralcio di una legge
che avrebbe dovuto essere più completa, comprendendo tutti i vigili
del fuoco ed il loro trasferimento alle dipendenze della Regione,
secondo le ultime disposizioni legislative dello Stato. Quella
parte non è stato possibile definirla per questioni riguardanti il
personale, in quanto la Regione vorrebbe, se possibile, non
aumentare enormemente il numero dei burocrati preposti a tali
servizi. D'altra parte non sarebbe neanche giusto avere l'ispettore
unitamente alla Regione Piemonte, quindi stiamo studiando il
problema che, nella prossima legislatura, sarà probabilmente
risolto.
Per adesso si tratta di dare una prima definizione ai vigili del
fuoco volontari ed il disegno di legge (credo lo abbiate visto),
pur comportando una spesa di 200 milioni, quindi una spesa modesta,
dà un'organizzazione a questa importante attività nella nostra
Regione, che sarà poi inserita nel quadro generale quando anche
l'altra legge sarà pronta. La Commissione Consiliare competente ha
espresso parere favorevole.
PRESIDENTE:
Ha chiesto di parlare il Consigliere Martin,
ne ha facoltà.
MARTIN - (U.V.P.):
In effetti l'art. 19 della legge 196
trasferisce alla Regione Valle d'Aosta, all'atto dell'emanazione
delle relative norme legislative da parte della Regione stessa, le
funzioni amministrative in materia di servizi antincendio. Si
tratta di un problema che è stato sollevato in sede di Associazione
Sindaci, essendo i Sindaci della Valle d'Aosta d'accordo nel
regolamentare i vigili del fuoco volontari. In seguito siccome
questo problema a me stava particolarmente a cuore, chiesi al
Presidente della Giunta di istituire una Commissione con l'incarico
di studiare il problema riguardante questo corpo. La Commissione
venne formata, nel 1981, dal sottoscritto, dal Segretario generale
della Regione dott. Barbagallo, dall'Ing Badino, Comandante del
Corpo nazionale dei vigili del fuoco di Aosta, e dal Sig Bianquin,
Presidente dell'Associazione dei vigili del fuoco volontari della
Valle d'Aosta. Venne predisposto un progetto di legge che
riguardava anche il corpo nazionale dei vigili del fuoco, per il
quale però, come ha spiegato il Presidente della Giunta, non si è
riusciti a risolvere in tempo tutti i vari problemi, per cui ci si
è per ora proposti di realizzare il corpo regionale dei volontari.
I volontari rappresentano una realtà della nostra Regione: ricordo
che sono più di 2000 coloro che svolgono quest'attività a livello
di volontariato, e rappresentano anche una piacevole realtà in
quanto hanno sempre svolto il servizio senza mai chiedere nulla in
cambio. In tutti i Comuni esiste almeno una squadra che
evidentemente riveste una grande utilità per la conformazione
stessa del territorio della nostra Regione; non è possibile infatti
pensare di avere del personale permanente, appartenente al corpo
nazionale, soprattutto nelle località più lontane e più
difficilmente raggiungibili.
Però, per utilizzare meglio questo enorme potenziale
rappresentato dai volontari, è indispensabile regolamentare il loro
impiego, prevedendo anche corsi di formazione professionale
indispensabili per lo svolgimento corretto di un servizio così
delicato. Senza voler cambiare il servizio, che verrà ancora svolto
a livello di volontariato, si è però pensato, con questa legge, di
prevedere un'assicurazione per tutti i volontari nel caso di
infortuni commessi con il servizio prestato ed un'indennità oraria
nei casi di intervento o per la partecipazione dei corsi
professionali. Le esercitazioni periodiche che il corpo svolge e
che sono state regolamentate, continueranno invece ad essere
gratuite. Visto che mi sono occupato di questa legge passo a
spiegare brevemente i singoli articoli.
L'art. 1 istituisce e regolamenta i compiti di questo corpo
regionale dei vigili del fuoco volontari; nell'art. 2 si precisa
quali saranno le qualifiche di detto corpo; all'art. 3 si dice che
tutti gli atti aventi ad oggetto il personale di cui alla presente
legge sono di competenza del Presidente della Giunta; all'art. 4 si
stabiliscono le norme per il reclutamento di questo personale;
all'art. 5 si parla della decadenza del personale nel caso che non
frequenti con profitto le esercitazioni periodiche stabilite dai
preposti o che rifiuti di partecipare ad un'operazione di soccorso
senza giustificato motivo. Nell'art. 6 viene regolamentata la
nomina dei capisquadra, nell'art. 8 si regolamenta l'iscrizione nel
ruolo dei vigili volontari direttamente con la qualifica di
capisquadra e vi sono tre possibilità di essere iscritti in questa
qualifica, ossia vi si può accedere il personale volontario del
corpo nazionale dei vigili del fuoco con qualifica non inferiore
già attualmente a quella di capo-squadra, oppure coloro che hanno
prestato servizio di leva nel corpo nazionale dei vigili del fuoco
e che negli ultimi sei anni abbiano svolto del servizio nei
volontari, oppure degli ex permanenti del corpo nazionale che
abbiano superato il periodo di prova. Nell'art. 9 si stabilisce la
chiamata in servizio; nell'articolo 10 si precisa che durante lo
svolgimento del servizio di istituto non si applicano a questo
personale disposizioni riguardanti gli infortuni sul lavoro;
all'art. 11 si stabilisce la cessazione del servizio; all'art. 12
l'indennità oraria. L'art. 13 parla dei distaccamenti periferici
che dovranno essere individuati dal Presidente della Giunta
regionale; nell'art. 14 viene regolamentata la direzione degli
interventi che saranno diretti dal capo distaccamento del corpo
volontario fintanto chè sul posto non sopraggiunga del personale
qualificato del corpo nazionale; nell'art. 15 si parla del
materiale di dotazione e sarà comunque oggetto di una successiva
regolamentazione; nell'articolo 16 vi è il coordinamento con il
servizio antincendio boschivo già esistente; l'art. 17 stabilisce
la gratuità dei servizi nei confronti di coloro che ne
usufruiscono; l'art. 18 parla delle assicurazioni, ossia questi
volontari durante gli interventi saranno tutti assicurati in modo
da garantirli contro eventuali infortuni; l'art. 19 concerne le
norme finanziarie. In Commissione si era anche discusso
dell'opportunità di presentare degli emendamenti che non incidono
nella sostanza della legge, ma migliorano nella forma alcuni
articoli. Nell'articolo 4 la Commissione ha individuato di ridurre
alla lettera f) quando si dice "non aver subito la dichiarazione di
decadenza da vigile volontario da almeno cinque anni" il termine di
almeno cinque anni in "almeno tre anni". Nell'art. 9 viene
soppresso il 2° comma. Nell'art. 11, dopo le parole "di soccorso"
sono aggiunte "o per dimissioni volontarie e per le altre cause
previste dalla presente legge". All'art. 12 si aggiunge dopo
"preservazione dei beni" la frase "o per la partecipazione a corsi
di addestramento o esercitazioni a carattere professionale
autorizzati dalla Giunta regionale". E' aggiunto in seguito un
altro comma "compete al capo distaccamento trasmettere agli uffici
della Presidenza della Giunta regionale l'elenco del personale
intervenuto, con indicazione per ciascuno del numero di ore di
servizio prestate". Nell'art. 16 viene formulato un po' meglio il
1° comma in quanto non poteva essere l'organo forestale che
chiedeva l'intervento dei vigili del fuoco ma doveva essere il
Presidente della Giunta, quindi il 1° comma viene sostituito dal
seguente:" nel caso di incendi esclusivamente boschivi i vigili del
fuoco volontari intervenuti di propria iniziativa o su richiesta
del Presidente della Giunta regionale, operano secondo le direttive
generali dell'organo forestale competente e sotto la diretta
responsabilità dei propri superiori se presenti". Infine all'art.
17 si precisa meglio che i servizi sono gratuiti evidentemente "per
i soggetti nei cui confronti sono esercitati". Come ultima cosa mi
corre l'obbligo di ringraziare gli altri membri di questa
Commissione che con me hanno studiato il problema che oggi viene
portato in quest'aula.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Il disegno di legge n. 512 riveste una
certa importanza per le persone che dedicano la propria attività
volontaria, come segno di solidarietà umana, per intervenire nello
spegnimento degli incendi. E' importante perchè dà
un'organizzazione, istituendo un corso regionale dei vigili del
fuoco, e questo è un problema cui bisognava far fronte. Questo
fatto potrà anche migliorare la capacità di intervento dei vigili
volontari e permetterà alla Regione di andare in futuro verso
un'organizzazione complessiva della protezione civile che sia più
efficace di quanto lo è stata sinora. Il nostro Gruppo ha
riconosciuto l'importanza di questo disegno di legge, che purtroppo
per le traversie incontrate nelle discussioni precedenti è arrivato
molto tardi in Consiglio, cioè l'11 aprile. Abbiamo accettato di
discuterlo in Commissione dove è stato presentato il 14 aprile: in
quell'occasione la Commissione Affari Generali ha proposto degli
emendamenti, dando il proprio parere favorevole.
Probabilmente se si fosse potuto discutere prima il testo
avrebbe potuto essere ancora migliorato ed io aggiungo due piccole
osservazioni che propongo come emendamenti. Non sono
particolarmente significativi ma può essere utile prenderli in
considerazione. All'art. 7 si parla di un concorso per la nomina a
capo-squadra di cui poi non si dice più nulla, quindi non si sa chi
bandirà il concorso e quando. Secondo me sarebbe utile precisare
che il concorso viene bandito con decreto del Presidente della
Giunta, evitando così che debba essere il Consiglio a doverlo fare,
e che sia fatto almeno ogni due anni. All'art. 8 c'è una parola che
potrebbe provocarci delle questioni con la Com missione di
Coordinamento; si parla qui di un ruolo regionale dei vigili del
fuoco mentre in tutto il resto della legge si parla di un corpo. Il
corpo è un'organizzazione di un certo tipo, il ruolo potrebbe
essere qualcosa che crea confusione perchè può dare l'idea di un
rapporto di tipo diverso. Quindi propongo che in questo articolo
venga sostituita alla parola "ruolo" la parola "corpo".
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Comme nous avons déjà déclaré au sein de
la première Commission, l'Union Valdôtaine est favorable à ce
projet de loi, qui concerne le corps de pompiers volontaires, qui
avait nécessité d'être réglé. Nous acceptons aussi les amendements
qui ont été présentés par le Conseiller Martin, d'ailleurs nous les
avions déjà concordés lors de la réunion de la première Commission
et comme vient de le dire le Conseiller Mafrica, il s'agit
évidemment d'un dessin de loi d'une certaine importance parce que
finalement on va réglementer toute l'activité du corps de pompiers
volontaires, qui est valable surtout dans les pays qui sont loin de
la ville d'Aoste.
En tant qu'Union Valdôtaine, quand même, nous espérons que dans
les premiers mois de travail du prochain gouvernement régional il y
ait une réglementation plus globale du problème, en tenant compte
aussi de la possibilité qui nous revient en tant que Région, avec
l'application des "norme d'attuazione", de réglementer aussi la
question de pompiers qui travaillent régulièrement dans ce domaine.
Je crois que cela serait un fait sans doute à souhaiter, afin de
donner une possibilité à la Vallée d'Aoste de devenir, dans ce
domaine, un peu plus autonome.
PRESIDENTE:
Passiamo all'esame dell'articolato. Do
lettura dell'art. 1.
ART. 1
(Istituzione e compiti del Corpo regionale dei Vigili del
Fuoco Volontari).
E' istituito il corpo regionale dei Vigili del Fuoco
Volontari. Al Corpo regionale dei Vigili del Fuoco Volontari sono
attribuiti i compiti di prevenzione e d'estinzione degli incendi, i
servizi tecnici urgenti per la tutela dell'incolumità delle persone
e per la preservazione dei beni.
I compiti di cui al comma precedente sono esercitati in
ausilio ed in collaborazione con il Corpo nazionale dei Vigili del
Fuoco competente nel territorio della Valle d'Aosta.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Do lettura dell'art. 2.
ART. 2
(Personale del corpo)
Il personale del corpo regionale dei Vigili del Fuoco
Volontari e composto da:
- Capi-distaccamento volontari;
- Capi-squadra volontari;
- Vigili del Fuoco volontari;
Il personale stesso non è vincolato da rapporto di impiego, è
chiamato a prestare servizio ogni qualvolta se ne presenti la
necessità ed è soggetto agli obblighi della presente legge.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 3.
ART. 3
(Competenza generale del Presidente della Giunta)
Tutti gli atti aventi ad oggetto il personale di cui alla
presente legge sono di competenza del Presidente della Giunta
regionale.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 4.
ART. 4
(Reclutamento)
I Vigili Volontari sono reclutati, su domanda, fra i
cittadini italiani in possesso dei seguenti requisiti:
età compresa fra i 18 e 65 anni;
avere assolto, in rapporto alle diverse età, agli obblighi
scolastici;
idoneità fisica accertata dall'Ufficiale sanitario del comune
di residenza;
residenza in un Comune del distaccamento del quale
l'interessato chiede di far parte;
non aver riportato condanne a pene detentive per delitti non
colposi nè essere stati sottoposti a misure di prevenzione;
non aver subito la dichiarazione di decadenza da Vigile
volontario da almeno cinque anni.
PRESIDENTE:
All'art. 4 vi è un emendamento. Alla lettera
f) la parola "cinque" è sostituita dalla parola "tre". Metto in
approvazione l'emendamento:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Metto in approvazione l'articolo 4 nel testo
così emendato:
ART. 4
(Reclutamento)
I Vigili volontari sono reclutati, su domanda, fra i
cittadini italiani in possesso dei seguenti requisiti:
età compresa fra i 18 e 65 anni;
avere assolto, in rapporto alle diverse età, agli obblighi
scolastici;
idoneità fisica accertata dall'Ufficiale sanitario del quale
l'interessato chiede di far parte;
non aver riportato condanne a pene detentive per delitti non
colposi né essere stati sottoposti a misure di prevenzione;
non aver subito la dichiarazione di decadenza da Vigile
volontario da almeno tre anni.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 5.
ART. 5
(Dichiarazione di decadenza)
La nomina decade ove l'interessato non abbia frequentato con
profitto le esercitazioni disposte, ordinariamente ogni mese, dagli
organi competenti, per un numero di volte non inferiori alla metà,
con arrotondamento per eccesso, di quello totale nel corso di un
anno.
La decadenza non opera quando il mancato raggiungimento del
numero minimo prescritto di esercitazioni da frequentare dipende da
documentate cause di forza maggiore.
Decade altresì dalla nomina il personale che, senza
giustificato motivo, rifiuta di partecipare ad un'operazione di
soccorso.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 6.
ART. 6
(Nomina a capo-distaccamento)
Per coordinare il funzionamento e dirigere gli interventi nei
distaccamenti è istituito l'incarico di Capo-distaccamento.
L'incarico viene conferito dal Presidente della Giunta
regionale a un volontario avente qualifica di capo squadra, su
proposta del Sindaco del Comune interessato (o dei Sindaci nel caso
di distaccamento intercomunale) il quale è tenuto a consultare i
vigili componenti del distaccamento e il Comandante appartenente al
Corpo Nazionale dei Vigili del Fuoco, competente nel territorio
della Valle d'Aosta.
L'incarico di capo-distaccamento è triennale ed è
rinnovabile.
L'incarico è revocabile dal Presidente della Giunta regionale
su proposta del Sindaco (dei Sindaci nel caso di distaccamento
intercomunale) sentiti i vigili componenti del distaccamento e il
Comandante appartenente al Corpo Nazionale dei Vigili del Fuoco,
competente nel territorio della Valle d'Aosta.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti, votante e favorevoli: 22
Il Consiglio approva all'unanimità.
PRESIDENTE
: Do lettura dell'art. 7.
ART. 7
(Nomina a capo-squadra)
I Vigili del Fuoco, con almeno sei anni di anzianità nella
qualifica, possono essere ammessi a frequentare un corso
teorico-pratico per allievi capisquadra presso le scuole
antincendio altra organizzazione qualificata. I vigili risultati
idonei al termine del corso predetto partecipano al concorso per la
nomina a Capo-squadra.
PRESIDENTE:
All'art. 7 vi è l'emendamento presentato dal
Consigliere Mafrica che aggiunge dopo le parole "al concorso per la
nomina a capo-squadra" le parole "che sarà bandito almeno ogni due
anni, con decreto del Presidente della Giunta".
Lo metto in approvazione:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Metto in approvazione l'articolo 7 nel testo
emendato:
ART. 7
(Nomina a capo-squadra)
I Vigili del Fuoco, con almeno sei anni di anzianità nella
qualifica, possono essere ammessi a frequentare un corso
teorico-pratico per allievi capisquadra presso le scuole
antincendio o altra organizzazione qualificata. I vigili risultati
idonei al termine del corso predetto partecipano al concorso per la
nomina a Capo-Squadra, che sarà bandito almeno ogni due anni, con
decreto del Presidente della Giunta.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 8.
ART. 8
(Iscrizione nel ruolo dei Vigili volontari direttamente con la
qualifica di capo-squadra)
Sono iscritti nel ruolo regionale dei Vigili del fuoco volontari
direttamente con la qualifica di capo-squadra coloro che, oltre ad
essere in possesso dei requisiti indicati nell'art. 4 della
presente legge, appartengano ad una delle seguenti categorie:
personale volontario del Corpo nazionale dei Vigili del Fuoco
con qualifica non inferiore a caposquadra;
coloro che, avendo prestato servizio di leva nel Corpo
nazionale dei vigili del fuoco ai sensi della legge dello Stato
13.10.1950, n. 913, hanno svolto servizio volontario negli ultimo
sei anni;
ex permanenti del Corpo nazionale Vigili del Fuoco che
abbiano superato il periodo di prova;
L'effettiva prestazione del servizio di cui al punto b) deve
risultare da dichiarazione del Sindaco del Comune interessato o del
Comandante dei Vigili del Fuoco appartenente al Corpo nazionale
competente per territorio.
PRESIDENTE:
All'art. 8 vi è un altro emendamento
presentato dal Consigliere Mafrica, con il quale viene sostituita
in questo articolo alla parola "ruolo" la parola "corpo".
Lo metto in approvazione:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE: Metto in approvazione l'articolo 8 nel testo
emendato:
ART. 8
(Iscrizione nel corpo dei Vigili volontari direttamente con la
qualifica di capo-squadra)
Sono iscritti nel Corpo regionale dei Vigili del fuoco volontari
direttamente con la qualifica di capo-squadra coloro che, oltre ad
essere in possesso dei requisiti indicati nell'art. 4 della
presente legge, appartengono ad una delle seguenti categorie:
personale volontario del Corpo nazionale dei Vigili del fuoco
con qualifica non inferiore a capo-squadra;
coloro che, avendo prestato servizio di leva nel Corpo
nazionale dei Vigili del fuoco ai sensi della legge dello Stato
13.10.1950, n. 913, hanno svolto servizio volontario negli ultimi
sei anni;
ex-permanenti del Corpo nazionale Vigili del fuoco che
abbiano superato il periodo di prova.
L'effettiva prestazione del servizio di cui al punto b) deve
risultare da dichiarazione del Sindaco del Comune interessato o del
Comandante dei Vigili del fuoco appartenente al Corpo nazionale e
competente per territorio.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 9.
ART. 9
(Chiamata in servizio)
In occasione di pubbliche calamità, di emergenze ad altre
particolari necessità, il Presidente della Giunta regionale può
chiamare, in servizio temporaneo, i vigili volontari e destinarli
in qualsiasi località della Regione.
In tal caso il datore di lavoro, le amministrazioni, gli
istituti ed enti indicati nell'ultimo comma dell'art. 70 della
legge dello Stato 13.5.1961, n. 469, come sostituito dall'art. 14
della legge 8. 12.1970, n. 996 hanno l'obbligo di lasciare
disponibili i propri dipendenti, ai quali deve essere, comunque
conservato il posto occupato.
Si applicano le disposizioni dell'articolo 71 della citata legge
13.5.1961, n. 469, così come modificata dalle corrispondenti norme
regionali.
PRESIDENTE:
All'art. 9 abbiamo un altro emendamento
presentato dalla Commissione concernente la soppressione del 2°
comma.
Lo metto in approvazione:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE
: Metto in approvazione l'articolo 9 nel testo
così emendato:
ART. 9
(Chiamata in servizio)
In occasione di pubbliche calamità, di emergenze od altre
particolari necessità, il Presidente della Giunta regionale può
chiamare, in servizio temporaneo, i vigili volontari e destinarli
in qualsiasi località della Regione. In tal caso il datore di
lavoro, le amministrazioni, gli istituti ed enti indicati
nell'ultimo comma dell'art. 70 della legge dello stato 13.5.1961,
n. 469, come sostituito dall'art. 14 della legge 8.12.1970, n. 996,
hanno l'obbligo di lasciare disponibili i propri dipendenti, ai
quali deve essere, comunque, conservato il posto occupato.
ESITO
DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 10.
ART. 10
(Inapplicabilità delle disposizioni negli infortuni sul
lavoro)
Durante lo svolgimento del servizio di istituto, al personale
del Corpo regionale dei Vigili del Fuoco volontari non si applicano
le disposizioni di cui al DPR 27.4.1955, n. 547.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 11.
ART. 11
(Cessazione dal servizio)
Il personale volontario cessa dal servizio al raggiungimento
del 65° anno di età o per perduta idoneità al servizio di
soccorso.
PRESIDENTE:
All'art. 11 abbiamo un emendamento dopo le
parole "di soccorso" aggiungere le parole "o per dimissioni
volontarie o per altre cause previste dalla presente legge".
Lo metto in approvazione:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Metto in approvazione l'articolo 11 nel testo
emendato:
ART. 11
(Cessazione dal servizio)
Il personale volontario cessa dal servizio al raggiugimento
del 65° anno di età o per perduta idoneità al servizio di soccorso
o per dimissioni volontarie o per altre cause previste dalla
presente legge.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE:
Do lettura dell'art. 12.
ART. 12
(Indennità oraria)
Il personale volontario ha diritto per ogni intervento nelle
operazioni di spegnimento degli incendi o nelle attività per
l'incolumità delle persone e preservazione dei beni, ad un compenso
orario ragguagliato a quello del personale regionale appartenente
al terzo livello per i vigili, al quarto livello per i capi-squadra
e al quinto livello per i capi-distaccamento.
I compensi sono a carico del bilancio regionale.
PRESIDENTE:
Al 1
°
comma, dopo le parole "e
preservazione dei beni" sono aggiunte le seguenti: "o per la
partecipazione a corsi di addestramento o esercitazioni a carattere
professionale autorizzati dalla Giunta regionale". E' poi aggiunto
il seguente comma: "Compete al capo distaccamento trasmettere agli
uffici della Presidenza della Giunta regionale l'elenco del
personale intervenuto, con indicazione per ciascuno del numero di
ore di servizio prestate".
Metto in approvazione i due emendamenti.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Metto in approvazione l'articolo 12 nel testo
così emendato:
ART. 12
(Indennità oraria)
Il personale volontario ha diritto per ogni intervento nelle
operazioni di spegnimento degli incendi o nelle attività per
l'incolumità delle persone e preservazione dei beni o per la
partecipazione a corsi di addestramento o esercitazioni a carattere
professionale autorizzati dalla Giunta regionale, ad un compenso
orario ragguagliato a quello del personale regionale appartenente
al terzo livello per i vigili, al quarto livello per i capisquadra
ed al quinto livello per i capi-distaccamento.
Compete al capo-distaccamento trasmettere agli uffici della
Presidenza della Giunta regionale l'elenco del personale
intervenuto, con indicazione per ciascuno del numero di ore di
servizio prestate.
I compensi sono a carico del bilancio regionale.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 13.
ART. 13
(Distaccamenti periferici)
Il distaccamento è costituito da un contingente periferico di
Vigili del Fuoco volontari.
Il Presidente della Giunta regionale individua, sentiti i
Sindaci e il Comandante appartenente al Corpo Nazionale dei Vigili
del Fuoco, competente nel territorio della Valle d'Aosta, il
numero, la sede e la circoscrizione territoriale dei distaccamenti,
tenendo conto, ove possibile, della divisione del territorio
regionale nei singoli Comuni.
Nell'ambito di ogni distaccamento sono istituite, secondo le
esigenze locali, una o più squadre.
PRESIDENTE:
Metto in approvazione l'articolo 13:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 14.
ART. 14
(Direzione degli interventi)
Nel territorio di ogni distaccamento di personale volontario
la direzione degli interventi spetta al Capo distaccamento, di cui
all'art. 6, fintantochè non intervenga personale qualificato del
Corpo Nazionale dei Vigili del Fuoco.
Altro personale volontario, eventualmente accorso da
distaccamenti diversi, opera sotto la direzione del capo di
distaccamento nel cui territorio si svolge l'intervento.
PRESIDENTE:
Metto in approvazione l'articolo 14:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Do lettura dell'art. 15.
ART. 15
(Dotazione materiale)
Il capo distaccamento ha in carico il materiale in dotazione al
distaccamento, che sarà oggetto di successiva regolamentazione.
Il materiale potrà essere suddiviso tra le varie squadre e, in
questo caso, la relativa responsabilità ricade su persona
appositamente incaricata.
PRESIDENTE:
Metto in approvazione l'articolo 15:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 16.
ART. 16
(Coordinamento con il servizio antincendi boschivi)
Nel caso di incendi esclusivamente boschivi, i vigili del fuoco
volontari intervenuti di propria iniziativa o su richiesta
dell'organo forestale competente, operano secondo le direttive
generali del suddetto organo forestale e sotto la diretta
responsabilità dei propri superiori se presenti.
Nel caso invece di incendi che minacciano l'incolumità delle
persone o la rovina di edifici la direzione delle operazioni passa
ai Vigili del Fuoco con cui i reparti dell'organo forestale sono
tenuti a collaborare.
Si applicano in tal caso le disposizioni di cui al precedente
art. 14.
PRESIDENTE:
All'art. 16 vi è un emendamento sostitutivo
del 1
0
comma che recita:
"Nel caso di incendi esclusivamente boschivi i vigili del fuoco
volontari intervenuti di propria iniziativa o su richiesta del
Presidente della Giunta regionale operano secondo le direttive
generali dell'organo forestale competente e sotto la diretta
responsabilità dei propri superiori se presenti".
Lo metto in approvazione:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Metto in approvazione l'articolo 16 nel testo
emendato:
ART. 16
(Coordinamento con il servizio antincendi boschivi)
Nel caso di incendi esclusivamente boschivi i Vigili del Fuoco
Volontari intervenuti di propria iniziativa o su richiesta del
Presidente della Giunta regionale, operano secondo le direttive
generali dell'organo forestale competente e sotto la diretta
responsabilità dei propri superiori se presenti.
Nel caso invece di incendi che minac
ciano l'incolumità
delle persone o la rovina di edifici la direzione delle operazioni
passa ai Vigili del Fuoco con cui i reparti dell'organo forestale
sono tenuti a collaborare.
Si applicano in tale caso le disposizioni di cui la
precedente art. 14.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 17.
ART. 17
(Gratuità dei servizi)
I servizi prestati dal Corpo regionale dei Vigili del Fuoco
Volontari sono gratuiti.
PRESIDENTE:
All'art. 17 vi è un emendamento: dopo le
parole "sono gratuiti" sono aggiunte le parole "per i soggetti nei
cui confronti sono esercitati".
Lo metto in approvazione:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE
: Metto in approvazione l'articolo 17 nel testo
così emendato:
ART. 17
(Gratuità dei servizi)
I servizi prestati dal Corpo regionale dei Vigili del Fuoco
Volontari sono gratuiti per i soggetti nei cui confronti sono
esercitati.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 18.
ART. 18
(Assicurazioni)
L'Amministrazione regionale provvede all'assicurazione di
tutto il personale del Corpo regionale dei Vigili del Fuoco
Volontari contro gli infortuni accaduti in servizio e le infermità
contratte per causa diretta di servizio, da accertarsi a norma di
legge.
I massimali sono determinati con provvedimento della Giunta
regionale in modo da garantire un trattamento previdenziale in ogni
caso non inferiore a quello previsto per i volontari appartenenti
al Corpo Nazionale dei Vigili del Fuoco.
Sono estese al personale del Corpo regionale dei Vigili del
Fuoco e alle loro famiglie le provvidenze previste dalle leggi
dello Stato 27.10.1973, n.
629 e 13.8.1980, n. 466.
PRESIDENTE:
Metto in approvazione l'articolo 18:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 19.
ART. 19
(Norme finanziarie)
L'onere derivante dall'applicazione della presente legge,
valutato in annue lire 200.000.000 graverà sul cap. 24000, di nuova
istituzione, della parte spesa del bilancio di previsione della
Regione per l'anno 1983 e sui corrispondenti capitoli dei futuri
bilanci.
Alla copertura dell'onere di cui al comma precedente si
provvede:
- per l'anno 1983 mediante riduzione di £ 200.000.000 dello
stanziamento del cap. 50000 "Fondo globale per il finanziamento di
spese per l'adempimento di funzioni normali - spese correnti"
(Allegato n. 8 - spese di funzionamento istituzionale) del bilancio
di previsione per l'esercizio 1983, che presenta la necessaria
disponibilità.
-
per gli anni 1984-1985 mediante utilizzo per lire
400.000.000 delle risorse disponibili iscritte al programma "2.1.2.
Interventi a carattere generale - Altri interventi" del
bilan
cio pluriennale 1983-1985.
A decorrere dall'anno 1984, gli oneri necessari saranno
iscritti con le leggi di approvazione dei rispettivi
bilanci.
PRESIDENTE:
Metto in approvazione l'articolo 19:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Do lettura dell'art. 20.
ART. 20
(Variazioni di bilancio)
Al bilancio di previsione della Regione per l'esercizio 1983
sono apportate le seguenti variazioni:
PARTE SPESA
in diminuzione
Cap. 50000 "Fondo globale per il finanziamento di spese per
l'adempimento di funzioni normali - Spese correnti".
£ 200.000.000
in aumento
Programma 2.1.2. - Interventi a carattere generale - Altri
interventi.
Cap. 24000 (di nuova istituzione) "Spese per il personale del
Corpo regionale dei Vigili del Fuoco volontari
L.R. n.
£ 200.000.000
La presente legge sarà pubblicata nel Bollettino Ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE: Metto in approvazione l'articolo 20:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents, votants et avis favorables: 25
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK