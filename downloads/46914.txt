Consiglio Regionale della Valle d'Aosta - Oggetto del Consiglio n. 3262 del 8 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3262 del 8 febbraio 2024 - Resoconto
OGGETTO N. 3262/XVI - Interrogazione: "Informazioni in merito
alla realizzazione del progetto 'Lo sci per tutte le abilità' e
alle attività di promozione, informazione e formazione
realizzate".
Bertin (Presidente) -
Punto n. 71. Risponde l'assessore
Grosjacques: ne ha facoltà.
Grosjacques (UV) -
Con riferimento al punto 1 (a che
punto è la realizzazione del progetto "Lo sci per tutte le abilità"
con riferimento alle singole attività e i diversi interventi
previsti), siccome la risposta è molto articolata, perché entra nel
merito dell'attività di tutte le strutture, e mi occupa tre quarti
della risposta, se mi consente, le darei il cartaceo e quindi
passerei al punto 2, perché altrimenti non riusciremmo a dare tutte
le risposte.
Con riferimento al secondo quesito (a quali disabilità sono
destinati gli ausili già acquistati ed eventualmente ancora da
acquistare in dotazione a UVGAM e AVMS, quindi Unione valdostana
guide alta montagna e Associazione valdostana maestri di sci), il
materiale previsto dai professionisti della montagna è destinato
alle varie tipologie di disabilità e di clientela, adulti e
bambini, con bisogni speciali; vi sono dotazioni trasversali che
possono essere utilizzate indipendentemente dal tipo di disabilità
e dall'età - ad esempio, per quel che riguarda gli imbraghi, gli
assicuratori, le ciaspole -, così come dotazioni specifiche per le
disabilità fisiche, ad esempio per le carrozzine fuoristrada
monoruota, classiche, elettriche, la joylette, e dualski. Sia le
guide che i maestri di sci hanno inoltre provveduto ad acquistare
sistemi di comunicazione a distanza per le attività con i non
vedenti, quindi con i portatori di disabilità sensoriale.
Riguardo al quesito n. 3 (quali altre attività di promozione e
informazione circa le caratteristiche del progetto sono state
previste), oltre alla presentazione effettuata presso la fiera
Skipass, per la quale sono stati spesi 38.741,10 euro, dopo la
presentazione del progetto "Lo sci per tutte le abilità" alla fiera
Skipass di Modena, la struttura Sviluppo dell'offerta, marketing e
promozione turistica ha previsto di attuare una campagna di
promozione mirata a raggiungere un pubblico più ampio, a
sensibilizzare sul tema dell'inclusione e ad incoraggiare le
persone con disabilità a sperimentare la pratica dello sci.
Si prevede di articolare la campagna di promozione su diverse
linee: una campagna stampa, una campagna pubblicitaria,
l'ospitalità di
influencer
ed una campagna sui
social
media
che nella risposta sono dettagliate.
Per la realizzazione del materiale necessario alla campagna di
promozione del progetto, è stata incaricata una società
specializzata in servizi fotografici video e grafica.
L'incarico prevede, oltre alla creazione del logo progettuale,
anche la realizzazione di servizi fotografici professionali,
shooting
e post produzione, in occasione di giornate
didattico-dimostrative alla presenza di maestri di sci, guide
alpine,
pisteur secouristes
e di persone disabili, per
raccontare in modo realistico e coinvolgente le esperienze
vissute.
È prevista anche la realizzazione di un
videoclip
promozionale da utilizzare per illustrare il progetto e di un
videoclip dedicato ad ognuna delle stazioni pilota.
Nell'ambito delle azioni di promozione, sono già stati
realizzati berretti e cappellini in cotone con il logo del
progetto; il materiale promozionale sarà fornito ai vari
partner
del progetto che lo distribuiranno in occasione di
eventi e giornate correlati all'iniziativa.
Per agevolare la ricerca al reperimento di informazioni da parte
delle persone con disabilità, è in fase di realizzazione una
sezione dedicata all'offerta turistica invernale per questo target
sul portale del turismo regionale
lovevda.it
, nonché il
recepimento dei risultati dell'attività di mappatura nelle zone
pilota rispetto alle strutture ricettive, attività commerciali e
servizi pubblici accessibili.
Poiché il progetto è ancora in fase di sviluppo, la campagna
promozionale potrebbe subire delle variazioni anche in base alle
proposte dell'agenzia di comunicazione incaricata della promozione
sul mercato italiano, al fine di raggiungere al meglio gli
obiettivi del progetto ed il
target
di riferimento.
Con riferimento al punto 4 (quali specifiche attività di
formazione sono state realizzate, in che ambito ed in particolare
per quali sport della neve), le attività di formazione hanno
previsto innanzitutto una formazione dei professionisti rispetto al
tema della disabilità e ai diversi bisogni speciali che ne
derivano, in modo da fornire loro gli strumenti necessari per
rapportarsi correttamente con la persona con disabilità, così come
le ho riferito in precedenza.
Per certi versi, l'utilizzo dell'ausilio è secondario, in
quanto, affinché l'esperienza
outdoor
- quindi sulla neve e
non - sia considerata positiva, è infatti indispensabile che la
persona con disabilità si senta accolta a proprio agio con il
professionista, un professionista che deve essere sensibilizzato ai
bisogni speciali delle persone con disabilità e alle adeguate
modalità di interrelazione con loro, per quanto riguarda ad esempio
il contatto fisico con le persone con autismo.
Numerosi sono stati gli argomenti trattati rispetto, ad esempio,
alla relazione con la persona con disabilità: è stato previsto un
modulo dedicato alle modalità di insegnamento intitolato "Tecniche
didattiche dell'insegnamento-modalità operative".
Sia per quanto riguarda maestri di sci che guide alpine, la
formazione si è articolata in una parte teorica in aula ed una
parte pratica sul territorio.
La parte sul territorio, svolta per alcuni moduli separatamente
dalle due categorie di professionisti, ha riguardato l'utilizzo
degli ausili specifici; in particolare, la parte pratica per il
corso di specializzazione dei maestri di sci si è svolta il 15, 16
e 17 dicembre, con esame finale presso il comprensorio di Pila.
La parte pratica del corso di specializzazione delle guide
alpine si è invece svolta il 17 ottobre a Courmayeur ed ha
riguardato attività di
trekking
con la
joylette
e di
arrampicata presso il Palazzetto dello sport; il 18 ottobre a Punta
Helbronner, con la salita al ghiacciaio del Gigante, con i
volontari con disabilità per l'attività di progressione alpinistica
sul ghiaccio e il 19 ottobre a Courmayeur, mediante l'attività di
trekking con la joylette e di arrampicata presso il Palazzetto
dello Sport.
Gli sport oggetto delle attività di formazione sono stati lo sci
alpino, lo sci nordico, lo snowboard, l'arrampicata, il trekking e
la progressione alpinistica sul ghiacciaio.
Presidente -
Consigliera Minelli, ha facoltà di
replica.
Minelli (PCP) -
Grazie Assessore per la risposta e anche
per il testo che mi vorrà fornire, perché immaginavo che ci
sarebbero state tante questioni da puntualizzare.
Avevo fatto un accesso agli atti per avere delle informazioni
sullo stato dell'arte del progetto e ho ricevuto della
documentazione, che però era costituita essenzialmente da due
tabelle e, di conseguenza, l'interrogazione chiedeva appunto delle
precisazioni che sarò ben lieta di ricevere.
Ho ascoltato con attenzione la questione legata agli ausili, e
ho capito che ce ne sono di diverso tipo: alcuni che possono essere
utilizzati un po' per tutte le attività, altri solo per alcune; c'è
la possibilità di avere quelli che credo siano degli interfoni per
la comunicazione. Mi interessava poi anche sapere quale attività,
oltre alla promozione alla fiera di Modena, era prevista, e ho
ricevuto delle informazioni specifiche, che non c'erano nel
materiale che mi era stato inviato.
Anche sull'attività di formazione ci sono molte cose, che
leggerò nella sua risposta con maggiore attenzione; c'è una cosa
che io non avevo chiesto nello specifico e non so se poi è presente
anche in quel testo: è capire - al di là di tutta la formazione che
è stata fatta e che mi risulta in parte conclusa, perché ci sono
stati anche degli esami finali, poi forse per altre attività sarà
ancora in corso - quali sono stati i dati sulle presenze di persone
con disabilità già alle attività che sono state previste. Questo
poi magari sarà oggetto di una richiesta. Non l'avevo chiesto, mi
chiedevo se magari poi, avendo fatto una relazione abbastanza
dettagliata da quello che capisco, c'è anche questo dato,
altrimenti lo chiederò.
Avevo anche visto nelle tabelle che mi erano state mandate con
la mia richiesta di accesso agli atti, che per il progetto... lo
ricordiamo, è un progetto che ha un valore molto alto, perché
stiamo parlando di 1.254.000 euro, però, alla data in cui io ho
ricevuto la comunicazione, c'era un impegnato di 1.017.000 euro e
uno speso di 224 mila euro.
So che c'è una proroga per il progetto e che quindi dovrebbe
concludersi, se non sbaglio, al mese di settembre 2024; io immagino
che tutto quello che risulta impegnato - e che è una porzione
significativa, perché è un milione - sia poi portato a termine nei
tempi stabiliti.
C'è però una piccola discrepanza: il totale del progetto è
1.320.000 euro, ma, sommando quanto è impegnato e quanto è già
stato speso e quindi immagino pagato, la cifra risulta un po'
inferiore rispetto ad un milione e 320 mila, quindi mi sto
chiedendo se ci sono delle altre attività che verranno poi
sistemate in seguito.
Comunque, la ringrazio per la risposta, che leggerò con
attenzione.
Presidente -
Sospendiamo brevemente per arieggiare i
locali, riprendiamo tra poco. I lavori del Consiglio sono
sospesi.
La seduta è sospesa dalle ore 17:19 alle ore 17:37.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK