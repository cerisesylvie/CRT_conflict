Consiglio Regionale della Valle d'Aosta - Oggetto del Consiglio n. 167 del 30 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 167 del 30 novembre 1988 - Resoconto
OGGETTO N. 167/IX -
RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 5196 in data 12 giugno 1987
: Lavori di
restauro ex Chiesa di San Grato in Via de Tillier ad Aosta.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (U.V. ):
Le Conseil avait accepté de renvoyer la
discussion de cette délibération. On nous demandait la raison pour
laquelle la délibération passait à la ratification du Conseil après
pratiquement une année. Je me suis donc renseigné. La chose est
très simple. Il y a eu un oubli, tant il est vrai qu'il y a eu
toute une série de paiements faits directement sur cette
délibération, paiements qui ont été d'ailleurs visés par la
Commission de coordination. S'étant aperçus de l'oubli, on a envoyé
la délibération pour qu'elle puisse être ratifiée. Il n'y a aucun
problème, car, je le répète, la Commission de coordination a quand
même visé toutes les délibérations qui ont été faites pour payer
sur les montants prévus ici. Donc, de ce point de vue-là, il n'y a
pas de problèmes.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Ci sono due distrazioni che
reciprocamente si annullano, per cui la Commissione di
coordinamento annulla il punto 2) della delibera e poi si dimentica
di tenerne conto per le deliberazioni successive; la Giunta si è
dimenticata che il punto 2) era stato annullato e ha pagato lo
stesso, ma tutto poi in seguito è proceduto come se non ci fosse
stata l'osservazione della Commissione di coordinamento.
A me sembra sempre una cosa un po' pasticciata, e non sappiamo
bene cosa dire. Ci asteniamo, non avendo ancora chiaro come un atto
nullo possa provocare poi atti successivi che sono ritenuti validi,
e che senso abbia approvare oggi un atto nullo. Sarà tutto a posto,
le spese le abbiamo pagate, abbiamo capito, con deliberazioni
valide, ma le spese sono state pagate in base a una deliberazione
che era stata annullata. Poi la Commissione di coordinamento ha
approvato i provvedimenti successivi. Misteri del
coordinamento.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 22
Favorevoli: 22
Astenuti: 6 (Chenuil, Dolchi, Gremmo, Mafrica, Riccarand,
Tonino)
Il Consiglio approva
Oggetto n. 9163
in data
14 ottobre 1988:
Lavori
di consolidamento dei manufatti stradali e costruzione di
marciapiede sulla strada regionale n. 10 di Pontey in Comune di
Ch
â
tillon. Appalto dei lavori a licitazione privata.
Approvazione ed impegno di spesa.
PRESIDENTE:
Devo comunicare al Consiglio che su questa
deliberazione c'è il parere favorevole della II Commissione.
Ha chiesto di parlare il Consigliere Gremmo, ne ha facoltà.
GREMMO (U.A.P.):
Ha già ricordato il Presidente che in
effetti noi, come seconda Commissione, abbiamo dato parere
favorevole a questa e a una serie di altre deliberazioni che
abbiamo analizzato.
In sede di riunione di Commissione il Presidente Rusci ha,
secondo me giustamente e opportunamente, sollevato una questione
molto marginale, credo, ma che voglio riprendere, perché ha
sicuramente qualche importanza.
Nel secondo punto di questa deliberazione - però capita anche in
altre dove c'è elenco delle ditte che partecipano all'appalto,
troviamo un
omissis,
cioè non viene indicato l'elenco delle
ditte. L'Assessore ci ha dato una spiegazione che solo parzialmente
ci ha convinto, sul fatto che si vada ad approvare una
deliberazione dove non vengono indicati tutti gli elementi
componenti la deliberazione stessa. Io ho un timore che manifesto e
vorrei mi fosse fugato, e sta nel fatto che non indicando nella
completezza dei dati, per di più proprio nel dato centrale, quelli
che sono gli elementi caratterizzanti dell'oggetto, si corre il
rischio che poi questo possa essere impugnato da qualcuno e
annullato o bloccato. Allora, io, pur mantenendo il giudizio
favorevole (oltretutto è il marciapiede che finisce sotto casa mia
e ci mancherebbe che fossi contrario a mettere a posto le strade di
Châtillon), però è un problema che pongo in modo generale, gradirei
appunto che l'Assessore desse qualche spiegazione in più, qualche
precisazione in più di quelle che ci ha già dato in
Commissione.
PRESIDENTE:
Ci sono altri interventi su questa
deliberazione?
Ha chiesto di parlare il Consigliere Riccarand, ne ha
facoltà.
RICCARAND (N.S.):
Anch'io più volte mi sono posto il
problema che ha sollevato adesso il Consigliere Gremmo e che avete
discusso in Commissione, cioè il motivo per cui non viene scritto
l'elenco delle ditte che sono invitate nelle licitazioni private.
Nei Consigli comunali, mi riferisco in particolare al Consiglio
comunale di Aosta, nelle deliberazioni di approvazione dell'elenco
ditte vengono tranquillamente elencate tutte le ditte, ed è un
elenco importante perché è una scelta, è una scelta che dev'essere
fatta se invitare determinate ditte o meno, e si possono anche non
invitare determinate ditte per un motivo ben preciso. Quindi io
credo che se questa è una consuetudine, che non ha però dei
fondamenti legislativi come mi pare non abbia, credo sarebbe
opportuno rivedere questa consuetudine in modo da elencare le
ditte, perché si sappia effettivamente chi viene invitato o
meno.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C. ):
Ho già avuto modo di discutere di questo
tema durante la Commissione e personalmente con il Consigliere
Riccarand. Confermo in questa sede quanto ho già detto in altre
sedi. Il fatto che l'elenco delle ditte non venga scritto in
deliberazione è una consuetudine che ha la Giunta regionale. La
motivazione che si può addurre è sicuramente questa: l'elenco delle
ditte è riservato, quindi il fatto che sia scritto in atti che poi
vengono distribuiti non solo ai Consiglieri, ma che a questo punto
possono andare, anche magari contro la volontà dei Consiglieri, in
altre mani, può far venir meno una certa riservatezza proprio
sull'elenco delle ditte.
Posso aggiungere una cosa. E' intenzione della Giunta regionale,
e sono già stati presi contatti in quel senso, di rivedere tutta la
legislazione regionale; più che rivedere, costruire tutta la
legislazione regionale per quanto riguarda i lavori pubblici e
quindi anche gli appalti. In quella sede potremo affrontare con
cognizione di causa questo problema e dare delle soluzioni
accettabili, in ogni caso codificate da legge.
PRESIDENTE:
Ci sono dichiarazioni di voto? Ha chiesto di
parlare il Consigliere Gremmo, ne ha facoltà.
GREMMO (U.A.P.): Io confermo il mio voto favorevole, anche se
sono molto perplesso per la risposta che ho avuto. Va bene,
l'elenco delle ditte sarà riservato, ma una deliberazione è
comunque pubblica. Noi andiamo a votare un atto che ci impegna
giuridicamente anche in prima persona senza averlo completato, cioè
qui esiste proprio una incapacità di verificare. E' vero quello che
diceva il collega Riccarand. Potrebbero esistere delle ragioni che
ostano all'inserimento di certe ditte che la Giunta al limite
potrebbe non conoscere, ma che potremmo conoscere noi, cosi che
corriamo il rischio di andare a dare il
placet
a un qualche
cosa che poi non potrebbe avere finalizzazione.
Ringrazio l'Assessore per il fatto che la cosa verrà in qualche
modo presa in esame, però teniamo presente che da qui a quell'esame
corriamo comunque dei rischi.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Noi votiamo a favore della delibera, ma
sosteniamo anche noi la causa della trasparenza, perché ci pare che
la motivazione che di norma viene addotta tutto sommato sia un po'
come nascondersi dietro un filo d'erba. Vale a dire che io sono
convinto che tutte le imprese sanno in tutti gli appalti chi sono
gli altri concorrenti. Su questo sono pronto a scommettere. Allora,
in effetti, si ha la situazione che gli unici a non saperlo sono i
Consiglieri che approvano la delibera: le imprese lo sanno lo
stesso. Quindi io prego l'Assessore che in questa discussione su
una futura legge regionale per le forniture e gli appalti sia
valutato anche come si agisce in altre Amministrazioni, perché se
non esiste un obbligo questi
omissis
dovrebbero aver
termine.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S. ):
Io ribadisco quello che hanno già
espresso i Consiglieri che sono intervenuti prima di me. Credo che
l'elenco debba invece essere scritto per esteso nella
deliberazione, perché questo motivo di riservatezza a mio avviso
non ha motivo di esistere, anzi, siccome si tratta di una scelta
che l'Amministrazione fa di invitare determinate ditte e non altre,
i motivi di questa scelta, cioè chi è invitato, devono essere
chiari davanti a tutti. Anche l'impresa che è esclusa deve sapere
chi è stato escluso e per quali motivi. E' anche una tutela
rispetto alle stesse imprese.
Questa è al momento una consuetudine che non è mai stata
esaminata e discussa approfonditamente, però a mio avviso risponde
a un'impostazione sbagliata, fra l'altro contraddittoria con quella
che è in uso presso altre Pubbliche Amministrazioni. Quindi chiedo
anch'io che sia al più presto rivista questa procedura mettendo
l'elenco delle ditte che sono invitate e naturalmente i motivi per
cui non si ritiene di invitare determinate ditte, nel caso in cui
ci sono delle esclusioni.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.9179 in data 14 ottobre 1988:
Lavori urgenti
di rifacimento del
manto
di copertura dello stabilimento
CO.FAR..CO. di proprietà regionale, in Comune di Cogne.
Aggiudicazione a trattativa privata. Approvazione ed impegno di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.9187 in data 14 ottobre 1988:
Lavori di
sistemazione strada di collegamento tra la S.R. del Col San Carlo e
i ripetitori RAI e SIP in Comune di Morgex. Esecuzione dei lavori
in economia diretta. Approvazione ed Impegno di spe
sa.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà,
FOSSON (D.C.):
Questa deliberazione è stata oggetto di una
discussione nello scorso Consiglio regionale e soprattutto nella
Commissione consiliare per l'ambiente che si è recata anche sul
posto. La decisione della Commissione, o perlomeno l'opinione della
Commissione, è stata quella di procedere all'asfaltatura soltanto
di una parte della strada. Premetto che a riguardo della
asfaltatura della strada al servizio dei ripetitori RAI e SIP,
asfaltatura peraltro che ci è stata richiesta espressamente dalla
RAI e dalla SIP, era stato espresso parere favorevole dalla
Sovrintendenza ai Beni Culturali e dalla Giunta comunale di Morgex;
Giunta comunale che si è espressa con deliberazione n. 240 del 31
ottobre 1988.
Il Consiglio comunale di Morgex, nel ratificare la delibera
della Giunta, ha preso una posizione diversa, nel senso che ha
bocciato la deliberazione della Giunta comunale il 22 novembre
1988, 8 voti contro 6, richiedendo di non asfaltare la strada, ma
di fare un fondo diverso (tipo mecadam dice il Consiglio comunale)
e di ipotizzare un trattamento antipolvere. Quindi c'è ancora
qualcuno più ambientalista degli ambientalisti, lo dico per il
Consigliere Riccarand e per me che sono andato sulla sua scia; e
comunque ritengo che questa delibera possa essere ritirata, ne
faremo un'altra seguendo la volontà del Comune di Morgex.
Sta di fatto che chi sarà penalizzato nel corso dell'inverno
saranno la RAI, la SIP, i mezzi dei lavori pubblici che non
potranno sgomberare la neve con la dovuta sollecitudine, anche
perché è chiaro che il lavoro quando si farà, se si farà, ma penso
di si, sarà fatto nella tarda primavera dell'anno prossimo.
PRESIDENTE:
Il Consiglio prende atto.
Oggetto n.9573 in data 28 ottobre 1988:
Concessione di un
ulteriore contributo di lire 1.200.000 alla Società delle guide di
Valgrisenche per manifestazione sportiva.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.9574 in data 28 ottobre 1988:
Concessione di
un contributo di lire 4.500.000 al centro studi e cultura Walser
per l'allestimento della mostra "Gressoney e il Monte
Rosa."
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.9738 in data 28 ottobre 1988:
Corso di
formazione professionale per saldatori elettrici per tubazioni, con
acquisizione del patentino, secondo norme UNI, 6918 - Classe Ca+Tb.
Impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.9761 in data 28 ottobre 1988:
Ripartizione
tra le Comunità montane del saldo dei fondi ad esse destinati per
spese d'investimento per l'anno 1987.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.9866 in data 4 novembre 1988:
Fornitura di
tronchi per La costruzione di panche, tavoli e fontane per
l'allestimento di aree attrezzate. Appalto a licitazione privata.
Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n.9886 in data 4 novembre 1988:
Lavori di
sistemazione piazzale comunale in località Degioz del Comune di
Valsavarenche. Esecuzione dei lavori in economia diretta.
Approvazione ed impegno di spesa.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Si tratta di un lavoro di sistemazione
di un piazzale comunale; non è un grosso lavoro, però non capisco
per quale motivo viene fatto in economia diretta. Cioè non mi pare
ci siano queste caratteristiche di particolarità di lavoro, di
frammentarietà che giustifica l'economia diretta.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Si tratta di un lavoro previsto dal piano
dei Lavori Pubblici nell'elenco "Opere in economia diretta" da
eseguirsi a mezzo di operai assunti direttamente o con cantieri di
lavoro. Nel senso specifico è un lavoro in economia diretta di
quelli previsti in questo elenco, cioè con operai assunti con
contratto edile dall'Amministrazione, o con piccole aziende
artigiane qualora gli operai assunti dall'Amministrazione nei
cantieri in economia non siano in grado di farli. Sono lavori di
questo tipo.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuto: 1 (Riccarand)
Il Consiglio approva
Oggetto n.9939 in data 4 novembre 1988:
Concessione di
un contributo straordinario di £. 7.000.000 al Comitato regionale
della FILPJ - settore pesistica nelle spese previste per
l'organizzazio
ne
di una manifestazione sollevamento pesi tra
le Regioni a Statuto Speciale che si svolgerà ad Aosta in data 5
novembre 1988. Approvazione ed impegno di spesa.
PRESIDENTE: Ha chiesto di parlare il Consigliere Gremmo, ne ha
facoltà.
GREMMO (U.A.P.):
Una breve dichiarazione di voto per
motivare la mia astensione. Io ho visto che questa, peraltro
egregia, iniziativa culturale, turistica e sportiva, riguarda le
Regioni a Statuto Speciale. A me pare di ricordare che tra le
Regioni a Statuto Speciale c'è anche la Sicilia. Io amo tutte le
regioni del mondo, ma in particolare quelle dell'arco alpino e ho
una qualche perplessità quando si stabiliscono dei rapporti
privilegiati, anche solo di tipo sportivo, con regioni che vanno
oltre questo ambito. Quindi io avrei volentieri votato e appoggiato
una iniziativa che abbracciasse appunto anche a livello di
pesistica la Lombardia, il Sud Tirolo, il Friuli; non me la sento
di essere coinvolto nel pagamento di 7 milioni per iniziative che
permettono strani, e per la verità molto poco giustificati,
gemellaggi di tipo sportivo con altre Regioni. Voglio dire, i 4
milioni e mezzo per il Centro Walser mi sembravano una buona
iniziativa, l'iniziativa per le guide altrettanto buona, ma
francamente un'iniziativa di questo tipo giustifica pienamente la
mia astensione.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuto: 1 (Gremmo)
Il Consiglio approva
Objet n. 9983 en date du 4 novembre 1988
: Bourse
d'études à la mémoire du maquisard Emile Lexert. Année académique
1988/1989.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Objet n. 9984 en date du 4 novembre 1988:
Bourse
d'études de £. 2.100.000 à la mémoire de J.M. Alliod. Année
académique 1988/1989.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n.9480 in data 20 ottobre 1988:
Concessione di
contributi di studio ad insegnanti di lingua inglese per la
partecipazione a corsi universitari di perfezionamento linguistico
in Gran Bretagna. Estate 1988. Approvazione e liquidazione di
spesa.
PRESIDENTE:
Il Consiglio procede per voto segreto alla
approvazione della deliberazione in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
Oggetto n.9858 in data 4 novembre 1988: Concessione di un
assegno di studio al sig. Barrel Donato per la partecipazione ad un
corso di tecnologia Lattiero-casearia. Approvazione ed impegno di
spesa.
PRESIDENTE: Pongo in votazione a scrutinio segreto la ratifica
della deliberazione in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK