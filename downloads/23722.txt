Consiglio Regionale della Valle d'Aosta - Oggetto del Consiglio n. 2762 del 24 maggio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2762 del 24 maggio 2007 - Resoconto
OGGETTO N. 2762/XII - Ordine dei lavori: rinvio
oggetti.
Presidente
- La parola alla Consigliera Squarzino
Secondina.
Squarzino (Arc-VA)
- Prima che inizi la discussione, se
anche i punti n. 39 e n. 40 sono discussi o rinviati, le chiedo se
volesse mettere in votazione quelle 2 risoluzioni che sono state
iscritte precedentemente, nel senso che forse si riesce nel lasso
di tempo che abbiamo ad affrontarle, anche perché soprattutto una
prevede un termine e allora sarebbe interessante riuscire a
pronunciarsi in modo tale che per il 31 maggio vi sia la
possibilità di esprimere una decisione.
Presidente
- C'è una richiesta, in base all'articolo 41
del Regolamento interno del Consiglio, di poter decidere
l'inversione dell'ordine del giorno.
La parola al Consigliere Tibaldi.
Tibaldi (CdL)
- Chiedo un attimo di sospensione per
analizzare tale proposta.
Presidente
- Sospendiamo il Consiglio per 5 minuti.
Si dà atto che la seduta è sospesa dalle ore 19,42 alle ore
19,49.
Presidente
- Riprendiamo i lavori.
La parola al Presidente della Regione, Caveri.
Caveri (UV)
- Mi è stato chiesto di esprimermi, poiché ho
avuto modo di farlo durante la sospensione, rispetto a un tema che
è quello dei costi della politica che in tutta evidenza non è un
tema che in maniera unilaterale oggi venga discusso solo dalla
Regione Valle d'Aosta, anche se noi siamo definiti, in una recente
inchiesta, gli operai Consiglieri... al di là della battuta, il 31
maggio è convocata ufficialmente una Conferenza Stato-Regioni del
Ministro Lanzillotta, che ha avuto in tale periodo una vivace
spedizione di lettere sui temi del costo della politica e a questo
punto opportunamente si è riportata nella sede della conferenza una
discussione ad ampio raggio che riguardi tali questioni, anche per
evitare il rischio che le Regioni su questo tema si muovano in
ordine sparso.
Sarà il Vicepresidente Cerise a prendere parte a questa
riunione, perché ho un impegno fuori Italia, credo che vi sarà la
possibilità di riprendere il tema di questo documento, però con un
minimo di contezza rispetto al contesto generale nel quale ci
dovremo muovere. Il fatto di poter concludere qui, se il Presidente
lo riterrà, la nostra seduta, vuol dire il rinvio alla prossima
volta, in modo che si possa, con piena consapevolezza di un quadro
- nel quale non siamo un tassello isolato -, discutere di questo
argomento, al quale non ci sottraiamo.
Presidente
- Mi pare che, sulla base di questo impegno,
si possano rinviare gli oggetti n. 39, n. 40, n. 41 e le 2
risoluzioni al prossimo Consiglio.
Il Consiglio prende atto.
Presidente
- Dichiaro conclusi i lavori dell'odierna
adunanza del Consiglio regionale, il prossimo Consiglio si riunirà
il 5-6 giugno prossimi.
La seduta è tolta.
---
La réunion se termine à 19 heures 51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK