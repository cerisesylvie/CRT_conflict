Consiglio Regionale della Valle d'Aosta - Oggetto del Consiglio n. 398 del 25 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 398 del 25 febbraio 2021 - Resoconto
OGGETTO N. 398/XVI - Ritiro di mozione: "Impegno a porre in
essere azioni tempestive per il ripristino del servizio radiologico
presso il Poliambulatorio di Donnas".
Bertin (Presidente) -
Punto n. 45 all'ordine del giorno.
Per l'illustrazione della mozione, ha chiesto la parola il
consigliere Brunod, ne ha facoltà.
Brunod (LEGA VDA) -
Preso atto che dal mese di dicembre
2020 presso il Poliambulatorio di Donnas l'apparecchiatura per
effettuare le lastre non è più funzionante, appreso che tale
dispositivo avrebbe dovuto essere riparato oppure esserne
acquistato uno nuovo ed evidenziato che l'assenza
dell'apparecchiatura per tutto questo periodo comporta grandi
disagi e difficoltà per tutti coloro che necessitano di questo
servizio, è inammissibile che coloro che abitano nelle valli, per
esempio, di Champorcher, o di Gressoney, o di Champoluc debbano
partire ed effettuare un lungo tragitto per venire fino ad Aosta
dove alcuni tipi di lastre addirittura non sono a disposizione
nell'Ospedale di Aosta oppure al Beauregard e quindi potrebbe
succedere che devono andare fino a Morgex e quindi effettuare più
di 80 chilometri per questo servizio.
Ritenuto che avere a disposizione questa strumentazione presso
il Poliambulatorio di Donnas sia di fondamentale importanza per
tutta la zona della Bassa Valle e soprattutto per ridare la sua
giusta qualità, professionalità e importanza al settore della
medicina territoriale della nostra Regione con i suoi quattro
distretti, attraverso questa mozione si vuole quindi impegnare
l'Assessore competente a porre in essere tutte le necessarie azioni
per ripristinare nel più breve tempo possibile tale servizio presso
il Poliambulatorio di Donnas.
Presidente -
La parola all'assessore Barmasse in
discussione generale.
Barmasse (UV) -
Il servizio di radiologia effettivamente
risulta sospeso dal 9 dicembre 2020. In data 18 dicembre 2020 il
costruttore e manutentore dell'apparecchiatura radiologica di
Donnas, cioè la Philips, dichiarava di aver reperito la parte di
ricambio per la riparazione dell'apparecchiatura che sarebbe stata
consegnata entro l'Epifania previa verifica funzionale al fine di
ripristinare il funzionamento dell'apparecchiatura radiologica
presso il Poliambulatorio di Donnas.
Il servizio di ingegneria clinica dell'Ospedale regionale ha
emesso l'ordine verso Philips per la parte di ricambio. Il
fornitore Philips non ha effettuato l'intervento entro il 6 gennaio
e, a fronte di numerosi solleciti dell'Ufficio tecnologie
dell'Azienda USL, solamente in data 21 gennaio informava che la
parte di ricambio non era più disponibile e non poteva pertanto
essere sostituita. Successivamente, in data 26 gennaio, il servizio
tecnico di Philips trasmetteva comunicazione via
mail
recante la dichiarazione ufficiale di non riparabilità del sistema
radiologico di Donnas in quanto fuori supporto manutentivo per
indisponibilità delle parti di ricambio.
In data 4 febbraio è stato convocato il rappresentante
commerciale di zona di Philips alla presenza dei Dirigenti e del
Direttore della Struttura complessa di radiologia e diagnostica per
immagini atto a verificare eventuali soluzioni tecnico-commerciali
per sostituire l'apparecchiatura di Donnas. Dalla discussione è
emersa la proposta di Philips che contemplava la fornitura di un
nuovo sistema radiologico telecomandato al prezzo indicativo di
200-240 mila euro, oltre IVA, con tempi di consegna di 90 giorni
non escludendo tuttavia la necessità di lavori di adeguamento dei
locali del Poliambulatorio di Donnas in carico all'Azienda USL che
avrebbero oltremodo incrementato i tempi di fermo macchina.
Valutata l'offerta, l'Azienda ha ritenuto che tale proposta non
fosse adeguata in quanto il prezzo non è allineato ai prezzi di
mercato essendo superiore di circa il 40 percento rispetto alle
tariffe degli accordi quadro di CONSIP e i tempi di realizzazione
non differiscono da quelli derivanti da una procedura di gara.
Pertanto, anche su indicazione dei Direttori della Struttura di
radiologia del Dipartimento dell'area territoriale interessati,
l'Azienda ha optato per istruire una procedura negoziata per
fornitura e lavori di adeguamento inclusi invitando le maggiori
imprese di riferimento del settore. Al momento sono in fase di
predisposizione i documenti di gara. Contestualmente i competenti
uffici tecnici dell'Azienda USL, in accordo con i Direttori della
Struttura del Dipartimento interessati, stanno verificando e
vagliando la possibilità di allestire e installare
un'apparecchiatura ricondizionata a norma proposta dalla società
del servizio manutentivo da collocare temporaneamente a Donnas in
attesa dell'espletamento della gara per l'acquisto di una nuova
apparecchiatura al fine di riprendere l'attività entro la prima
decade di marzo.
Si precisa infine che, a partire dal mese di luglio 2020, presso
la sede del Poliambulatorio di Donnas è stato comunque anche
riattivato il servizio di risonanza magnetica degli arti.
Le chiedo quindi, alla luce di tutto ciò, consigliere Brunod, di
ritirare la mozione in quanto il ripristino del Servizio di
radiologia rappresenta già una priorità per quest'Amministrazione e
tutte le attività necessarie sono già state poste in essere
dall'Azienda USL.
Presidente -
Ha chiesto la parola il consigliere Brunod,
ne ha facoltà.
Brunod (LEGA VDA) -
Grazie Assessore per la sua risposta
e soprattutto per avermi fornito tutti i dettagli del caso
nonostante che ci sia stato comunque un grande disagio perché tutto
questo periodo ha sicuramente creato un disagio agli utenti della
Bassa Valle, a maggior ragione in questo periodo legato alla
pandemia dove magari evitare di far fare lunghi tratti a chi aveva
necessità di questo servizio sarebbe stato meglio. Ovviamente la
ringrazio per la sua disponibilità, per aver trovato questa
soluzione temporanea in vista poi di avere una strumentazione nuova
in tempi brevi mi auguro, quindi, visto il suo impegno, e le
chiederò di tenermi magari aggiornato sul discorso, ritiro questa
mozione.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK