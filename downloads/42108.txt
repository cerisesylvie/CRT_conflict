Consiglio Regionale della Valle d'Aosta - Oggetto del Consiglio n. 1060 del 6 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1060 del 6 novembre 2019 - Resoconto
OGGETTO N. 1060/XV - Approvazione di mozione: "Impegno per la
realizzazione di un sistema diffuso di percorsi ciclabili sul
territorio regionale".
Rini (Presidente) -
Passiamo ora al punto n. 5 all'ordine
del giorno. La parola alla collega Spelgatti per
l'illustrazione.
Spelgatti (LEGA VDA)
- Purtroppo sappiamo che in Valle
d'Aosta siamo profondamente indietro su tutto il discorso
"ciclabili". Sappiamo benissimo che si parla di ciclabili sulla
città di Aosta da moltissimo tempo, abbiamo anche i fondi a
disposizione per poterlo fare, ma sono fondi europei e sappiamo già
che li perderemo perché non siamo in grado di realizzare poi quello
che promettiamo.
Detto questo, il senso di questa mozione è di dire: visto e
considerato che in Valle d'Aosta, al di là delle piste ciclabili,
che è un argomento a lato rispetto a questa mozione, abbiamo una
quantità enorme di strade secondarie piuttosto che di poderali - e
su questo bisogna fare poi un discorso a parte - che possono essere
utilizzate dai ciclisti per poter fare dei bellissimi giri... mi
interessa particolarmente questa mozione, io ho una fissazione sui
tragitti in bicicletta perché, insieme alla mia famiglia, amo
moltissimo fare vacanze e quindi turismo sempre o con gli zaini,
con percorsi a piedi o in bicicletta. Queste sono le mie vacanze,
sempre e comunque. Pertanto quando vado non solo all'estero, ma
semplicemente mi sposto nel nord-est, trovo dei giri da fare
insieme alla mia famiglia assolutamente meravigliosi. In Valle
d'Aosta potremmo fare tranquillamente la stessa cosa, ma non siamo
minimamente attrezzati.
Ci sono però cose che potremmo fare immediatamente a costi
ridottissimi e che attirerebbero tantissimi turisti in Valle
d'Aosta. Teniamo presente che abbiamo il
boom
oltretutto
delle bici a pedalata assistita e questo ci permette ancora di più
di attrarre turisti che vogliono fare dei giri in montagna, oppure
sulla bassa costa, oppure in fondovalle. Le strade ci sono già, ci
sono una marea di anelli che si potrebbero semplicemente palinare,
segnalare. Avere un'
app
di riferimento che ti indica il
percorso da fare... uno si sveglia al mattino e dice: "Quale giro
vorrei fare oggi?"...non so, un anello, un percorso più lungo -
chiaramente devono essere degli anelli - "Ma che tipo di
difficoltà, quant'è lo sforzo fisico che voglio fare oggi? Voglio
fare un giro più in salita o più in piano? Dove posso andare?".
Questo lo possono fare i valdostani e con questo li aiuteremmo
ancor di più ad uscire di casa, a fare dello sport senza costi, a
fare un'attività che può essere di tutti i tipi: ci può essere il
giro impegnativo che crea sforzo fisico e ci può essere la
passeggiata con la famiglia, quindi per tutte le difficoltà. Questi
percorsi li abbiamo già, perché sono semplicemente le strade
secondarie, quindi quelle meno trafficate. Uno evita chiaramente di
andare in bicicletta in statale, però abbiamo strade secondarie
meravigliose. Per fare questo e portare a casa questo risultato,
utile per i valdostani ma anche per tutti i turisti, è sufficiente:
chiamare qualcuno di esperto che conosca bene le strade, che sappia
quali sono, che le guardi e che capisca il livello di difficoltà,
che si faccia la mappatura delle strade già esistenti; ovviamente
le strade sono già mappate, ma che le riesca a valutare sulla base
dell'interesse per chi va in bicicletta; dando le indicazioni e
mettendo tutto questo su un'app. Pertanto, con un sistema di
geolocalizzazione, uno decide e dice: "Bene, voglio fare un giro
più in pendenza, voglio fare un anello in piano". Abbiamo
tantissime strade meravigliose che potrebbero essere utilizzate per
questo.
Discorso a parte va fatto per le strade poderali. Sulle poderali
sappiamo benissimo che c'è un problema legato alla responsabilità,
per cui la persona che passa, se poi cade con la bicicletta, può
poi promuovere dei ricorsi. Questo problema è stato affrontato, al
di là degli altri stati dove sappiamo benissimo che ci sono, grazie
al cielo, per fortuna loro, dei sistemi di responsabilità meno
gravosi rispetto al nostro sistema giuridico, ma comunque sono
state affrontate anche dalle altre realtà alpine in Italia che
hanno il nostro stesso sistema. Gli altri sono più avanti. Bisogna
quindi capire come coniugare l'aspetto della responsabilità
rispetto all'utilizzo di queste strade poderali che sono
meravigliose, dove già i ciclisti vanno, però adesso non c'è
comunque un discorso più completo, perché potremmo anche fare delle
normative
ad hoc
, ci sono tante strade da poter percorrere
per rendere usufruibile queste poderali. Su questo aspetto bisogna
fare quindi degli approfondimenti maggiori, ma teniamo presente che
poi, nel momento in cui noi decidiamo di partire, ci sono dei
strati di poderali che sono già perfettamente a posto rispetto al
livello di difficoltà per chi va in una poderale, nel senso che non
ci sono grossi problemi, grossi lavori da dover fare, e a quel
punto, nel momento in cui noi incominciamo ad avviare il percorso,
è sufficiente poi incominciare a dire su quali poderali vogliamo
lasciare la transitabilità ciclistica, però applicata all'app,
quindi quali percorsi noi vogliamo indicare. Teniamo presente che
oltretutto una poderale che venga utilizzata in questo modo porta
molta gente in quel luogo, quindi tantissimi Comuni potrebbero
avere l'interesse ad attrarre anche questa forma di turismo che
porta poi non solo chi vuole andare magari a dormire e a
soggiornare in luoghi dove poter fare dei bei giri in bicicletta,
ma anche semplicemente la ristorazione, il bar e quant'altro. Sono
strumenti che noi dobbiamo cavalcare.
Dobbiamo trovare chiaramente le soluzioni che contemperino al
meglio le problematiche giuridiche rispetto al vantaggio che il
territorio ha e che la popolazione e che il turismo ha rispetto a
questo e le soluzioni, come hanno fatto altre Regioni, ci sono
assolutamente, ma noi non possiamo fermarci semplicemente a dire:
"Ci possono essere dei problemi, allora non lo facciamo". Se ci
sono dei problemi, decidiamo qual è la strada da percorrere per
ottenere il massimo risultato. Anche perché, vi faccio un esempio
banalissimo, allora non asfaltiamo neanche più le strade, perché da
avvocato vi dico che nel momento in cui c'è un buco in una strada e
qualcuno si fa male il problema della responsabilità c'è comunque.
Non è che possiamo dire: "Beh, allora non asfaltiamo più le strade
perché sennò se c'è un buco qualcuno si fa male", a quel punto poi
fanno causa all'ente. Le strade le facciamo ovviamente lo stesso.
Bisogna governare il problema.
Con questa mozione noi chiediamo: uno, chiaramente di
approfondire. So già che una parte del lavoro è comunque già stata
fatta, ma dobbiamo fare il passo successivo rispetto alla soluzione
che vogliamo individuare per poter partire perché, ripeto, altre
Regioni lo fanno. Bisogna capire cosa fanno le altre Regioni, ma
non solo, non è che noi dobbiamo semplicemente sederci per
inseguire quello che fanno gli altri. Possiamo essere più
innovativi, anzi, dobbiamo essere più innovativi, dobbiamo spingere
di più e trovare soluzioni ancora migliori partendo dalle
problematiche che si sono riscontrate nelle altre regioni. Al di là
di questo, bisogna partire soprattutto perché stiamo perdendo il
treno di una forma di turismo che è già pronto, è già pronto, c'è
già tutto: ci sono tutte le strade secondarie. Bisogna solo
individuare quali sono i tragitti che vorremmo spingere e metterli
a disposizione, a conoscenza, semplicemente a conoscenza, perché
basta mettere a conoscenza i cittadini e i turisti di quali bei
percorsi potrebbero fare in Valle d'Aosta e quindi basta
semplicemente creare un'applicazione. Uno con lo smartphone si
sveglia al mattino e decide quale giro vuole fare quel giorno lì.
Capisce il tragitto, quanto è lungo, quali sono le difficoltà.
Chiaramente poi ci vogliono le paline di indicazione, che hanno un
costo ridottissimo, perché chiaramente i pali ci sono già
dappertutto. Pertanto, con un costo praticamente zero, con
un'applicazione e con le indicazioni sui pali che già ci sono,
potremmo già partire in quarta per arrivare a portare a casa un
risultato concreto. Nel frattempo bisogna anche continuare a
lavorare per il discorso delle poderali, perché quello è
fondamentale: è il nostro patrimonio, partiamo dal presupposto che
le poderali e tutti i sentieri di montagna sono il nostro
patrimonio. Non possiamo semplicemente fermarci dicendo: "Ci può
essere qualcuno che poi ci fa causa". Bene, decidiamo che cosa
vogliamo fare, non fermiamoci a questo e andiamo avanti.
Presidente -
La parola al collega Nogara.
Nogara (AV)
- Come Presidente della III Commissione
vorrei dare il mio contributo. Il mio contributo parte da lontano:
nella scorsa Giunta, in III Commissione, quando il collega Distort
era Presidente di tale Commissione, si era già parlato della
problematica della sicurezza su queste strade e, soprattutto, della
responsabilità. Ci sono due vie da seguire, e una riguarda la
responsabilità che hanno per esempio i Presidenti dei consorzi
sulle strade interpoderali per quanto concerne il transito su
queste strade, di quello che si può già fare ora, come ha detto
giustamente la collega Spelgatti, per quanto riguarda la mobilità
ciclistica all'interno della nostra regione, soprattutto per
itinerari, come ha ben specificato. Proprio su questo tema il
collega Farcoz ha già richiesto delle audizioni in III Commissione,
per capire quali sono le iniziative che si possono
intraprendere.
Guardando gli impegni richiesti su questa mozione, e proprio per
il lavoro già svolto su questo tema, posso dirle che per i primi
due impegni ci si è già mossi: si è chiesto un parere
all'Avvocatura regionale la quale ce l'ha fornito, è un parere
molto approfondito e su questo parere, già nell'audizione
effettuata a suo tempo, quando il Presidente era il collega
Distort, l'avvocato della struttura dell'Agricoltura, Sacha Bionaz,
ci aveva spiegato quali erano tutte le problematiche riguardanti la
normativa. Noi ci eravamo anche mossi per capire cosa si fa nelle
altre regioni. Nelle altre regioni non c'è questo movimento
grandissimo su strade particolarmente sensibili, chiamiamole così,
ma per esempio in Trentino-Alto Adige ci sono percorsi attraverso i
quali si va ovunque. Guardando la documentazione che abbiamo
trovato, ci si è imbattuti in questo: la Provincia autonoma di
Bolzano fa un contratto con i gestori di questi 10 "club",
chiamiamoli così; magari sbaglio qualche termine, però è questo
l'obiettivo.
Cosa fa la Provincia autonoma di Trento? Fa un contratto con il
gestore della via ciclabile, dove gli impone, all'interno del
contratto, di stipulare un'assicurazione e di mantenere un registro
sulla manutenzione di queste strade; questi sono gli unici due
sistemi per togliersi delle responsabilità se succedono degli
incidenti, perché purtroppo a livello nazionale la prima normativa
è del 1865 e la seconda è degli anni Quaranta. Ho poi avuto modo di
parlare anche con dei dirigenti del Trentino-Alto Adige; mi hanno
mandato una serie di articoli da cui si desume che, nonostante
questo, con chi ha degli incidenti - e parlo di strade poderali,
non parlo di strade secondarie - si hanno comunque ancora dei
problemi, vi sono delle denunce. E tante volte, proprio
l'assicurazione che tutela il Presidente del consorzio o il
gestore, e soprattutto la tenuta di questo libro sulla
manutenzione, fanno sì che spesso ci sia la soluzione da parte dei
responsabili. Questo è quanto hanno fatto in Trentino-Alto Adige.
Ha ragione, come diceva prima: si possono studiare altre cose. La
documentazione che ho trovato e ho raccolto è questa, perciò è
molto interessante avere la relazione fatta dall'Avvocatura della
Regione e anche l'intervento svolto in Commissione dall'avvocato
Sacha Bionaz. Se volete, queste documentazioni ve le posso dare,
perché è interessante anche capire come funziona e, in più, anche
tutta quella della Provincia Autonoma di Trento e Bolzano.
Veniamo ora al punto su che cosa si può fare. Come Presidente
della Commissione mi sento di prendere l'impegno di audire e di
studiare il tutto per incominciare subito con un qualcosa, per
poter fare dei percorsi che non siano su queste strade
problematiche - perlomeno diciamo fino a quando non si riesce a
risolvere il problema -, ma sulle strade secondarie, quindi di
riuscire a fare uno studio e presentarlo alla Giunta e
all'Assessore, affinché si arrivi al più presto ad una soluzione
per aprire queste strade almeno a dei percorsi ciclabili. Questo è
l'impegno che io mi sento di poter prendere come Presidente della
III Commissione. Sarà poi sicuramente l'Assessore a dare comunque
dei suggerimenti importanti per portare avanti questa iniziativa
che è stata fatta.
Dalle ore 11.41 assume la presidenza il Vicepresidente
Distort.
Distort (Presidente) -
Ha chiesto la parola l'Assessore
Viérin. Prego.
Viérin (AV)
- Intervengo in discussione generale non per
sottrarre il discorso e la discussione ad altri, ma proprio perché
mi pare di aver capito che c'è una disponibilità eventualmente a
trovare delle sintesi, quindi apporterò alcuni elementi.
Concordo intanto in premessa sul fatto che la filiera, se così
possiamo chiamarla, del risvolto turistico legato a percorsi
ciclopedonabili soprattutto legati alla bicicletta sono in Valle
d'Aosta sottoutilizzati rispetto al potenziale che noi abbiamo. In
queste ultime settimane - ne avevamo parlato qui in Consiglio con
la collega Nasso - ho avuto modo di incontrare i responsabili di
questa neocostituita associazione che si occupa appunto di
sollecitare questo importante risvolto, si chiama "FIAB AOSTA à
Vélo". Io ho incontrato il Vicepresidente Carlo Champvillair, ci
siamo rivisti ieri perché abbiamo presentato a Saint-Martin de
Corléans il ritorno di Daniele Vallet dal suo viaggio con "Turisti
per caso" in Grecia, proprio per sensibilizzare la mobilità con
questo progetto, che è sperimentale in alcuni comuni, ma è anche
nelle corde di un raccordo con l'Amministrazione regionale, per la
mobilità, per la sensibilizzazione della comunità anche locale a
spostarsi con una bicicletta pure per andare a lavoro. Le azioni
che noi abbiamo concordato sono state queste.
Concordo anche con i colleghi sul fatto che la questione
inerente alle responsabilità va assolutamente in qualche modo messa
in campo, perché bisogna sottrarre dalle responsabilità sulle
poderali i Presidenti dei consorzi. Effettivamente, ad oggi,
secondo i pareri legali che erano stati acquisiti al di là di
quelli citati - esiste anche un parere legale dell'Avvocatura che
ho recuperato -, in quasi tutti i casi la responsabilità si mette
in capo ai Presidenti dei consorzi di miglioramento fondiario,
quindi bisogna giustamente lavorare in Commissione affinché si
possa addivenire a soluzioni che vadano a togliere questa
responsabilità, se possibile.
L'altra questione invece è quella effettivamente di
"brandizzare" il potenziale già esistente e, aggiungo, il cammino
balteo, che di recente è stato concluso con un iter di parecchi
anni, è uno degli elementi già esistenti - come è stato ricordato -
poiché effettivamente è quasi tutto percorribile in bicicletta, al
di là di altri mezzi pedonali piuttosto che a cavallo, ma
sicuramente è un elemento da aggiungere.
Nell'interlocuzione con questa associazione sono emerse anche
altre esigenze che ci vedono riunire, nell'accordo che abbiamo con
loro nelle prossime settimane, tutti i settori competenti, anche
non regionali - penso all'ANAS -, in quanto ci sono alcune
problematiche, come per esempio l'illuminazione delle gallerie,
scindendo i tratti di strada che hanno come oggetto il Codice della
strada come regola rispetto a quelle che vengono citate. Bisognerà
anche scindere questi tratti, perché ci sono regole diverse.
Abbiamo il tratto da manutenere e da riasfaltare di
Saint-Vincent/Châtillon; il tratto Pontey-Chambave che ha una
problematica di frana; ci sono le
Unités des Communes
da
coinvolgere in questa interlocuzione; il tratto di
Saint-Marcel/Fénis, che vede i lavori che devono essere ancora
assegnati. È stata anche richiamata la segnaletica. Loro poi
proponevano anche qualcosa di interessante: un logo regionale dei
percorsi ciclabili; hanno proposto "Vélo Doire", che poteva essere
una suggestione. Effettivamente esiste già in certi tratti di
ciclabile. Questo per dire che noi siamo ben lieti se l'impegno è
di portare avanti un lavoro che è già iniziato e, se non abbiamo
capito male, in Commissione ultimamente si è parlato delle
responsabilità. Anche gli altri colleghi stanno lavorando: è pronto
- lo ricordava in questo ultimo periodo il collega Bertschy - il
Piano di mobilità ciclabile che fa parte del Piano di mobilità
generale e che per esempio prevedrà, fra le variazioni, quella
dell'
app
che viene citata.
Io credo che ciò che manca è proprio un raccordo di tutti questi
pezzi per arrivare alla questione delle responsabilità, di
utilizzare tutto ciò che si può, soprattutto l'esistente evitando
la questione delle responsabilità, e brandizzando la Valle d'Aosta
ciclabile in un unico prodotto da veicolare. Noi comunque
incontreremo - e credo che sarebbe importante incontrarla anche
come Commissione - quest'associazione con i colleghi Bertschy, con
il collega Borello per i lavori pubblici e l'Assessore Chatrian per
quanto riguarda l'ambiente; sicuramente abbiamo un raccordo come
parte Regione. Abbiamo necessità dell'Unité, dell'ANAS e di questa
associazione per poter discutere delle criticità, dei punti di
forza e delle cose da mettere in campo.
Da parte nostra c'è pertanto la disponibilità a trovare le
sintesi anche sul testo per assumere l'impegno.
Presidente -
Ha chiesto la parola il collega Restano.
Prego.
Restano (GM)
- Solo per aggiungere ancora qualcosa a
quanto già detto da chi è intervenuto prima di me.
È chiaro che l'utenza a cui andiamo a rivolgerci è di diverso
tipo: abbiamo i ciclisti che usufruiranno e usufruiscono della
pista ciclabile, quindi prevalentemente percorrono dei tratti
pianeggianti, abbiamo il ciclista cosiddetto "principe dei
cavalcavia", che quindi effettua solo delle pendenze limitate per
brevi intensità di sforzo cardiaco e abbiamo invece chi ama fare le
scalate. La Valle d'Aosta si presta a tutti questi tipi di utenza.
Ultimamente, con l'avvento della pedalata assistita e della
mountain bike
, perché chi frequenta la strada è anche chi ha
la mountain bike, si è aperto un mondo nuovo rivolto sia agli
sportivi, ma soprattutto all'utenza turistica.
Per me è opportuno sottolineare - viste anche le mie esperienze
- che bisogna fare un po' di chiarezza, perché se riempiamo la
Valle d'Aosta di
app
e di percorsi generiamo una sorta di
confusione. Credo che l'Assessorato del turismo ultimamente abbia
lavorato per promuovere una serie di percorsi, e mi riferisco al
Giro d'Italia e, se ci sarà, al futuro Tour de France. Sono quelli
che poi porteranno l'immagine della Valle d'Aosta in giro per il
mondo. Se guardiamo un percorso a 5 stelle del Giro d'Italia quale
era la carta valdostana, è andata a promuovere determinate
salite.
Io chiedo quindi al Presidente della Commissione, se è possibile
- lo ha già accennato l'Assessore Viérin nel suo intervento - che
ci sia un raccordo. Vale a dire: promuoviamo un determinato
percorso del Giro d'Italia, promuoviamo la salita al Gran San
Bernardo, al Piccolo San Bernardo, che sono luoghi di particolare
rilievo turistico e sportivo, decidiamo di promuovere una salita
per vallata, ma poi dobbiamo avere anche la capacità di spiegare
che bisogna fermarsi, perché non possiamo promuovere tutti i
percorsi esistenti; dobbiamo individuare quelli giusti, i migliori,
e fare la promozione su questi percorsi secondo le richieste dei
turisti e le particolarità della nostra regione. Questo è quanto mi
sembra che si possa aggiungere, soprattutto in raccordo con le
associazioni di categoria. La nuova associazione - ho partecipato
anch'io ad una di queste riunioni - può darci delle indicazioni
perché sono i fruitori del territorio, sono quelli che
quotidianamente o quasi percorrono la nostra regione e ci possono
dare - chi meglio di loro? - i suggerimenti giusti. Pertanto,
parlando con i colleghi, se possiamo arrivare una breve sospensione
per analizzare una possibilità di emendamento eventuale alla
mozione che è stata proposta, se riusciamo a trovare una soluzione
condivisa che tenga in considerazione quanto è già stato fatto,
quanto viene chiesto con la mozione e quello che è stato illustrato
dall'Assessore, se non vi sono altri interventi, chiederei di
sospendere un attimo il dibattito. Scusate, non avevo tenuto conto
che vi sono altri interventi... li ascoltiamo e poi, se siamo tutti
d'accordo, sospendiamo.
Presidente -
Prendiamo atto di questa richiesta di
sospensione, ma abbiamo in elenco la richiesta di interventi. La
parola alla collega Spelgatti.
Spelgatti (LEGA VDA)
- Vi ringrazio per la disponibilità.
Adesso cercheremo di trovare un testo condiviso, anche perché credo
che un'iniziativa di questo tipo non abbia colorazione politica e
si cerchi poi di trovare una sintesi tra ciò che è stato fatto e
ciò che si vorrebbe fare.
Condivido quanto dice il collega Restano, che è necessario
trovare una sintesi su tutti i percorsi ciclabili e anche sulla
promozione che ne viene fatta.
Aggiungo soltanto un pezzo: il mio intento però non è solo di
promuovere tutto ciò che è l'eccellenza, ma di dare la
disponibilità, a chi vive in una vallata piuttosto che a chi parte
da Aosta e vuole andare in una vallata, non solo di farsi la
scalata, ma di farsi anche la giornata in montagna, facendo dei
percorsi disponibili, che può essere anche un percorso breve,
perché può essere il percorso di una famiglia che dice: "Bene,
andiamo in questa vallata e oggi ci facciamo un giro in bicicletta
in quella vallata". Dobbiamo pensare a tutti i livelli, perché ci
sono anche gli scalatori che possono voler fare le tappe del Giro
d'Italia e quant'altro, e questo ha un valore enorme, ma poi c'è
anche il valore di tutti coloro che invece vogliono farsi un giro e
non hanno quel tipo di capacità. Per cui, siccome di strade
secondarie ne abbiamo chiaramente tantissime in Valle d'Aosta, ci
possono essere degli anelli da poter fare ovunque, per tutte le
difficoltà e per tutte le lunghezze. Pertanto io da questa
app
immagino di avere la possibilità di scegliere, a seconda
del dove si vuole andare in una vallata, piuttosto che stare sul
fondovalle, quindi anche di quanto si vuole pedalare, perché uno
può anche decidere in tal senso: "Voglio pedalare tutto il santo
giorno e farmi un anello lunghissimo" oppure: "Decido di farmi un
tre giorni in bicicletta facendo un giro, vado su, torno giù, torno
indietro, vado da un'altra parte", a seconda delle disponibilità di
tempo, delle difficoltà e quant'altro.
Pertanto sì alla promozione delle nostre eccellenze, ma anche
alla fruibilità di tutto il territorio valdostano. Ripeto questo
proprio perché a me piace fare così le mie vacanze oppure se ho un
weekend
a disposizione: che si vada a piedi con lo zaino o
che si vada in bicicletta, io il mio tempo libero lo organizzo
così. Di conseguenza lo dobbiamo poter fare anche in Valle d'Aosta,
perché è un valore aggiunto per i valdostani ma anche per tutto il
turismo.
Dalle ore 11.57 riassume la presidenza la Presidente Emily
Rini.
Rini (Presidente) -
Procediamo con il giro di interventi
già prenotati e poi sospendiamo la seduta. La parola al
Vicepresidente Farcoz.
Farcoz (UV)
- Je serais télégraphique car je crois que
l'entente est évidente et je remercie le Conseil pour cela.
J'avais simplement souligné cet argument lors de la discussion
de la mobilité soutenable, parce qu'il est évident que ce
trend
est tout à fait actuel: heureusement, pour notre
tourisme et plus en général de l'économie locale. De ce côté nous
avons programmé déjà toute une série d'auditions en III
e
Commission, évidemment pour aller dans la direction de comprendre
les différentes nécessités et surtout les aspects juridiques qui
touchent cet aspect. Je veux simplement vous donner - excusez-moi
le jeu de mots - deux données particulières. La première: en Vallée
d'Aoste nous avons environs 400-500 kilomètres de
poderali
,
donc de routes agricoles, pour l'utilisation agricole. Sur cela
évidemment nous devons faire des raisonnements, car si d'un côté la
responsabilité des propriétaires et des consortiums est évidente,
de l'autre côté je crois que si nous avons investi dans le
territoire nous devons l'exploiter en donnant naturellement la
priorité à l'usage agricole, mais l'autre côté l'exploiter d'une
façon tout à fait touristique. La deuxième: en 2018 l'achat des
e-bike
, donc des
biciclette a pedalata assistita
, a
augmenté d'un environ 20 pour cent et je pense que ce trend
augmentera encore. Donc je crois que cette sensibilité commune est
tout à fait importante: plutôt que de suivre un problème, nous
voulons anticiper les différents potentiels problèmes.
À mon avis en Commission nous devrons comprendre les nécessités
des
stakeholders
qui sont intéressés: les consortiums, les
opérateurs touristiques, en tenant compte aussi des aspects
touristiques et, de l'autre côté, l'exploitation du territoire,
c'est-à-dire les possibilités réelles dans lesquelles nous devons
nous borner pour les approfondissements. Enfin la question la plus
délicate est la question juridique, la question des
responsabilités, car de l'autre côté du Mont Blanc il y a une
législation tout à fait différente. Le vélo ne devrait pas porter
des responsabilités aux autres, mais à ceux qui l'utilise et donc
je crois que nous devons procéder dans cette direction, évidemment
pour donner un avenir touristique sur ce genre de mobilité pour
notre Vallée d'Aoste, en évitant de l'autre côté que les
consortiums puissent avoir des responsabilités qui ne les touchent
pas.
Presidente -
La parola al Vicepresidente Distort.
Distort (LEGA VDA)
- Ritengo soltanto opportuno
effettuare una precisazione prima dell'individuazione del testo
condiviso che chiaramente, come co-proponente insieme alla
capocordata collega Spelgatti, accolgo con piacere.
Semplicemente è contenuto un fatto sottinteso nel punto terzo
dell'impegnativa, là dove si dice: "
i lavori di mappatura dei
possibili percorsi percorribili in bicicletta su tutto il
territorio
". Chiaramente il lavoro di mappatura dei possibili
percorsi presuppone perlomeno l'approfondimento di un elemento che
era già emerso, quando in III Commissione - così come ha anticipato
l'attuale Presidente Nogara - si era già affrontato il tema di
utilizzo per cicloturismo delle strade poderali. Chiaramente aveva
già ricevuto segnalazioni da parte di proprietari, di coloro che
quindi esercitano i diritti di proprietà privata sulle strade
poderali. È sottinteso che l'individuazione della mappatura
presuppone solo la soluzione dell'individuazione di tipo
geografico, geomorfologico dei percorsi e quindi della
percorribilità cicloturistica dei percorsi, il significato dal
punto di vista paesaggistico, dal punto di vista panoramico e
sportivo, ma anche l'individuazione, come è stato detto, dei
percorsi di soluzione per gli aspetti in capo al concetto di
responsabilità e, nello stesso tempo, anche la soluzione degli
aspetti relativi al diritto di proprietà privata.
Questo ritenevo opportuno chiarirlo, anche perché è stata
inoltrata una richiesta accorata all'epoca e intendo rassicurare
che un buon lavoro si svolgerà e dovrà svolgersi nel rispetto di
tutte le parti e tutti i componenti.
Presidente -
La parola al collega Barocco.
Barocco (UV)
- Presidente, sono felice che questo
argomento sia così
à la une
. Volevo solo ricordare, forse
anche per mie esperienze giovanili, che questo interessante
argomento ha più sfaccettature, benché siano state quasi tutte
enucleate ed esplicitate. Mi compiaccio con l'associazione che si è
appena costituita per avere indicato nel nome "Vélo Doire" un
name
che potrebbe essere diffuso in tutta la Valle, anche
perché questo fu individuato dall'Unité Mont Emilius quando io la
presiedevo.
Torniamo al dunque. Promuovere il ciclismo, l'eco-ciclismo, la
possibilità di attraversare la nostra Valle d'Aosta in bicicletta,
che sia
e-bike
, che sia
mountain bike
o che sia bici
da strada per fare i colli principali narrati dall'elegia e
dall'epica ciclistica, sia del Tour de France che del Giro
d'Italia, è una cosa senz'altro lodevole. Non bisogna però
dimenticarsi che, oltre a pensare alle promozioni, sul nostro
territorio dovranno essere poi presenti delle strutture che
accolgano e favoriscano questo turismo. Per esempio, nelle piste
ciclabili di montagna o anche in tutte le piste ciclabili ci sono
dei punti di assistenza. Buchi la gomma, hai bisogno adesso della
ricarica elettrica? Anche questo aspetto dovrà essere preso in
considerazione e l'Assessorato lo sta già facendo. In altre
località turistiche, per esempio, ci sono gli
hotel bike
friendly
e quindi tutta una serie di cose... tu arrivi
nell'albergo, c'è la tua piccola officina, puoi mettere a punto i
vari piccoli guasti che durante il tragitto ti sono capitati. Poi
c'è ovviamente la mobilità, ma qui penso che l'Assessore Bertschy,
che ha chiesto la parola, metterà in evidenza la validità di questa
pratica e l'uso di questo mezzo.
Credo anche che come Commissione in questo frangente dovremmo
sentire, tra i vari
stakeholder
, anche l'ADAVA; so di
attività e di alberghi che stanno fornendo questi servizi, come
l'Associazione dei maestri di mountain bike, che tra l'altro
svolgono un servizio molto apprezzato. Ci sono pure - non so se lo
sapete, ma lo metto a fattor comune - delle società formate da
maestri di mountain bike che accompagnano i fruitori di questi
nostri percorsi in gite molto memorabili; per esempio ci sono dei
video che girano sui
social
,
in Brasile, che
ripercorrono tutta una serie di vacanze fatte in Valle d'Aosta
attraverso le piste e i nostri sentieri. Ecco quindi i maestri di
mountain bike, la Federazione Ciclistica Italiana... non
dimentichiamo la Federazione Ciclistica Italiana. L'ufficio studi
della Federazione Ciclistica Italiana ha fatto degli
approfondimenti su tutta la tematica delle responsabilità, sia sul
ciclismo su strada che sul ciclismo fuoristrada. Volevo solo
portare all'Aula questo piccolo contributo che sarà senz'altro
approfondito in Commissione.
Presidente -
La parola alla collega Minelli.
Minelli (RC-AC)
- Non sto a dilungarmi molto, perché in
tutti gli interventi che mi hanno preceduta è stata sottolineata
l'importanza del tema delle piste ciclabili e anche l'importanza
del problema posto da questa mozione. Credo però che dobbiamo
cercare di trovare una sintesi e quindi di avere un'impegnativa
condivisa, ma anche di renderci conto che bisogna avere una sorta
di linee guida per affrontare il problema.
La collega Spelgatti diceva: "Bisogna partire, bisogna fare
qualche cosa perché i turisti ce lo chiedono e in altre regioni
sono più avanti"; è giusto, però bisogna fare anche un lavoro che
sia il più possibile meditato, perché c'è il rischio di promuovere
singoli itinerari in una vallata o in un'altra senza però una
ratio
che invece, secondo me, deve guidare tutto questo
percorso. Credo anche che all'interno del piano della ciclabilità -
che deve essere parte integrante del piano regionale dei trasporti
- una riflessione in questo senso debba essere fatta. Poi
sicuramente ben vengano le
app
che permettono ai turisti - e
anche ai residenti, non sono ai turisti - di poter utilizzare in
modo corretto le varie piste ciclabili.
C'è anche un altro aspetto che mi pare abbia sottolineato il
collega Distort e che deve essere preso in considerazione: la
questione dell'accesso alle proprietà private, perché abbiamo anche
questo problema. Poi - lo ricordava mi pare il collega Farcoz - c'è
il nodo delle responsabilità, che al momento è irrisolto. Mi sembra
che siano i Comuni ad esser più preoccupati di questo aspetto, come
i consorzi, perché tutto quello che riguarda le responsabilità sui
tracciati interpoderali al momento non è normato così bene da poter
permettere di svolgere un lavoro che sia il più possibile corretto
e chiaro. Credo che l'approfondimento che si richiede in III
Commissione debba essere quello da privilegiare e deve anche
esserci dietro un lavoro che probabilmente richiederà tempi non
così brevi e non così immediati per arrivare ad un'offerta davvero
efficace.
Presidente -
La parola alla collega Spelgatti.
Spelgatti (LEGA VDA)
- Collega Minelli, questa è la
mentalità del burocrate che non porta da nessuna parte. Se
aspettiamo che la Regione faccia tutti i suoi piani, che normi
tutto e che faccia tutto come al solito, non partiremo mai. Il
concetto è un altro, abbiamo suddiviso le questioni.
Sull'aspetto delle poderali, che hanno un problema di
responsabilità, bisogna prendere tutti gli studi che sono già stati
fatti, dopodiché a livello giuridico occorre trovare una soluzione
ed andare avanti. Questo è un aspetto. Tutto il resto è già pronto,
non dobbiamo metterci a studiare come degli ingegneri che non
c'entrano niente con la materia in esame, a dover fare gli
illuminati che risolvono il problema, perché nel momento stesso in
cui noi creiamo un'applicazione fruibile dai Comuni, sono poi i
Comuni stessi a dire: "Bene, io sul mio territorio individuerei
questo anello e vorrei che fosse inserito questo anello", o a dire:
"Beh, qua sul mio territorio invece potremmo far fare in
bicicletta...", sono poi i Comuni stessi ad avere la voglia, il
piacere, l'interesse anche turistico di individuare su ogni
territorio quali percorsi vorrebbero che fossero segnalati, perché
in questa maniera attirano turisti.
Per rispondere anche al collega Barocco, condivido quello che
lei ha detto sul fatto dell'ADAVA, però questo dimostra che è poi
l'imprenditoria che fa, non è la Regione che deve fare. Basta esser
noi a pensare di dover fare! È poi il privato, perché nel momento
stesso... no, ma abbiamo detto la stessa cosa... però non dobbiamo
essere noi a preoccuparci poi dei punti, perché nel momento stesso
in cui c'è un qualche cosa che funziona e arriva la gente è
l'imprenditore che immediatamente si attiva, e allora nasceranno
dei punti di affitto e di noleggio di biciclette, ci sarà il
negoziante - ed è esattamente quello che succede nelle altre realtà
che io vivo - che ti dice: "Qua c'è un punto dove poter gonfiare la
bicicletta" oppure "Qui vendiamo il cambio gomme". È
l'imprenditoria privata che nasce nel momento in cui noi
semplicemente diamo la possibilità di creare turismo.
Smettiamola quindi di pensare che si debba fare tutto noi in
Commissione, perché non è così. L'importante è partire in quarta. È
già tutto pronto, le strade secondarie ci sono già. È sufficiente
individuare un'
app
comune per tutta la regione, per tutti i
percorsi ciclabili che ci sono già e poi per tutte le strade
secondarie che andremo ad individuare. Più ne mettiamo e meglio è,
nel senso che uno dice: "Voglio fare il giro a Champdepraz, sono a
Champdepraz, dove posso andare?... Bene, posso andare di qua, posso
andare di là", ma è sufficiente coinvolgere poi anche i Comuni
affinché loro stessi dicano: "Io vorrei promuovere questo giro" e
automaticamente nasce l'economia.
Sburocratizziamo, diamo in mano ai privati la possibilità di
fare economia, perché sono i privati che sono bravi a fare
economia. Nel momento stesso in cui c'è un'opportunità non vi
preoccupate che poi ci sono gli imprenditori che sanno cogliere
queste opportunità e offrire dei servizi. Però l'importante è
partire, perché se stiamo ad aspettare il piano della mobilità
rimarrà tutto bloccato, come sempre: anni e anni di studi e di
discussione. Non siamo noi a dover studiare. Noi dobbiamo applicare
delle regole semplici, fare qualche cosa di semplice, banale, e
dare modo agli imprenditori di muovere, perché poi sono i turisti
che muovono l'economia sana che nasce e che cresce.
Presidente -
Se siete d'accordo sospendiamo, per vedere
se si può arrivare... chiedo scusa, collega Restano, non avevo
visto la sua prenotazione. Interviene ancora il collega Restano e
poi sospendiamo i lavori per una riunione. Prego, collega.
Restano (GM)
- Solo per completare l'intervento della
collega Spelgatti, in risposta soprattutto alla suggestione della
collega Minelli, che condivido in pieno. È evidente però che
l'indirizzo che viene dato da questa mozione è più di promozione
turistica che di studio del percorso ciclistico che deve ancora
avvenire. Perché ho detto che la condivido? Perché questo
principio, che per me è sacrosanto, deve valere per tutti gli
argomenti che trattiamo: per i treni - e quindi andava prima fatto
il piano regionale dei trasporti e dopo il piano strategico che
abbiamo approvato -, per la mobilità ciclistica e anche per questo,
che comunque è un indirizzo diverso, non solo quando conviene agli
uni o quando conviene agli altri; deve essere un indirizzo che il
Consiglio si dà.
Ritorniamo quindi ai vecchi argomenti, a vecchie suggestioni che
ha lanciato la minoranza, vale a dire: serve prima il progetto di
base e poi tutte le azioni conseguenti. Questo forse è un piccolo
strappo alla regola che voi avete iniziato a fare su argomenti
importanti, però significo che questo ha un indirizzo
prevalentemente turistico e non è un caso che il primo ad
intervenire sia stato l'Assessore al turismo. Questo poi non ha
nessuna volontà di provocazione o di critica, ben venga... Lei ha
dato una disponibilità, adesso ci riuniamo e, se troviamo un
percorso comune, andiamo avanti tenendo conto delle suggestioni che
ha dato lei e che condivido in pieno, ma certe sottolineature vanno
prese sempre in considerazione, non solo quando conviene.
Presidente -
Possiamo sospendere un attimo la seduta.
La seduta è sospesa dalle ore 12:18 alle ore 12:26.
Rini (Presidente) -
La parola... alla collega
Spelgatti?
Spelgatti (LEGA VDA)
- Non mi vuoi dare mai la
parola...
Ringrazio gli Assessori competenti, anche i colleghi della
maggioranza, perché siamo arrivati ad una soluzione concordata, per
cui leggo il testo finale dell'impegnativa. "
Udito il dibattito
in Aula ed in particolare l'intervento degli Assessori competenti e
del Presidente della III Commissione consiliare permanente, che
hanno illustrato l'attività di analisi della situazione e dei
pareri giuridici già acquisiti da parte dell'Assessorato competente
e le soluzioni adottate da altre regioni e province autonome,
impegna la III Commissione a proseguire il lavoro già avviato sugli
approfondimenti giuridici e amministrativi relativi alle questioni
della responsabilità civile per le strade poderali e inoltre a
valutare la possibilità di addivenire a:
- e quindi poi qua si
riprende il punto 3 - arrivare "
alla mappatura dei possibili
percorsi percorribili in bicicletta su tutto il territorio
valdostano, in relazione a itinerari su strade poderali e strade
asfaltate secondarie, apponendo la dovuta segnaletica (specificando
il grado di difficoltà)
", e il punto 4 "
alla realizzazione
di un'applicazione scaricabile sugli smartphone, con indicazione
dei suddetti percorsi, con i più moderni sistemi di
geolocalizzazione divisi per fasce di difficoltà
". Chiaramente
il punto 4 non diventa più 4, ma diventa 2. Ringrazio e porto il
testo.
Presidente -
La parola al collega Nogara per
integrazione. Vi chiedo solo se potete consegnarci il testo.
Nogara (AV)
- Mi scusi, forse c'è solo un errore. Ci
sarebbe da togliere la dicitura "
sulle strade poderali
",
perché prima era specificato che bisogna fare un
approfondimento.
Presidente -
Chiediamo una copia e poi poniamo in
votazione l'atto. Chiedo se ci sono richieste d'intervento per
dichiarazione di voto. Se non vedo prenotazioni, poniamo in
votazione l'atto. La votazione è aperta. Chiudiamo la
votazione.
Presenti: 33
Votanti           
: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK