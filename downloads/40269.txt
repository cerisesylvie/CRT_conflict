Consiglio Regionale della Valle d'Aosta - Oggetto del Consiglio n. 3116 del 10 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3116 del 10 gennaio 2018 - Resoconto
OGGETTO N. 3116/XIV - Interrogazione: "Avallamento da parte
dei responsabili della Casino de la Vallée spa di comportamenti
antisindacali".
(Farcoz) Président -
Point n. 5 à l'ordre du jour, pour
la réponse la parole au Président de la Région.
Viérin (UVP) -
In premessa, intanto ringrazio il collega
Cognetta per sollevare una questione che, più che inerente alla
gestione dell'azienda del Casinò, è un'interrogazione che si
riferisce a rapporti tra sigle sindacali, sono questioni un po'
diverse.
Abbiamo inviato l'interrogazione alla Casino de la Vallée per
chiedere intanto come si erano svolti i fatti; avremo modo sia in
questo Consiglio, visto che si parla di Casinò, sia anche nel
prossimo futuro, di affrontare l'argomento, perché il dossier del
Casinò prevede una distinzione di ruoli e funzioni che è ben
codificata, che però deve vedere anche l'assunzione di
responsabilità nel ruolo e nelle funzioni che ognuno ha in questa
partita.
Noi siamo la proprietà, diamo gli indirizzi, abbiamo il dovere
di vigilare sull'attuazione del piano approvato da questo
Consiglio, bisogna vigilare sul rispetto dell'accordo sindacale del
10 luglio. Gli indirizzi vengono dati, esiste un
management
,
una gestione che ha una responsabilità sulle azioni portate avanti
all'interno della Casa da gioco e, nella separazione dei ruoli e
delle funzioni, bisogna che si vada - soprattutto adesso, a seguito
dell'approvazione del bilancio - a verificare quello che
succede.
I conti sono i conti, qualcuno ce lo ricorda, i numeri sono
numeri, l'Amministrazione parla per atti, oggi abbiamo un bilancio
approvato, avremo la possibilità nei prossimi giorni di fare il
punto della situazione.
Dico questo - non è rivolto a Lei, collega Cognetta - per
situare giustamente la questione, perché il Casinò è un dossier su
cui siamo attenti, che ci preoccupa, perché abbiamo tutti - credo -
l'interesse a che questa nostra realtà sia rilanciata nella sua
riorganizzazione, sia rilanciata nelle presenze, sia rilanciata nei
fatti e nei dati.
Qui c'è un episodio che lei ci segnala - ovviamente noi abbiamo
verificato - che effettivamente si è prodotto all'interno di una
riunione svoltasi il 20 dicembre, relativa al rinnovo contrattuale
dei lavoratori del Billia.
La prima domanda è: "se il direttore dell'albergo, il
responsabile del personale e il direttore generale della società
Casinò hanno conoscenza dei ruoli e delle norme che regolano i
rapporti tra azienda e rappresentanti dei lavoratori". Questo
chiaramente è sì; la Casino de la Vallée e il suo
management
hanno un ruolo d'impulso all'interno di un piano approvato, si
assumono le responsabilità, compatibilmente con l'indirizzo, di ciò
che avviene, come anche dei risultati. Per quanto riguarda la
conoscenza giuridica della materia, sul tema delle relazioni
sindacali la risposta è che certamente in un'azienda come la Casinò
questa c'è ed è verificata.
La seconda domanda è "perché i rappresentanti dell'azienda
Casinò hanno avallato, con il loro comportamento silente,
l'allontanamento dal tavolo della trattativa di una RSU". Poi ce lo
dirà lei, c'è stato un battibecco abbastanza animato tra sigle e
rappresentanze sindacali, ad un certo punto c'è stato un
rappresentante che ha abbandonato il tavolo.
La Casino de la Vallée comunica che - per ricostruire e anche
per mettere a confronto le informazioni - i rappresentanti della
società, in questa riunione sul tema del
welfare
e della
calendarizzazione degli incontri relativi al rinnovo del contratto,
avevano correttamente invitato sia le segreterie regionali dei
sindacati che i rappresentanti unitari. In questa occasione,
all'avvio della riunione, i rappresentanti dell'azienda (il
Direttore dell'Unità Produttiva Servizi Alberghieri e il Direttore
Risorse Umane) hanno assistito ad un confronto dialettico tra una
sigla sindacale e uno dei tre rappresentanti della RSU presente,
per questioni estranee al tema dell'incontro. Per tale ragione,
dopo aver cercato di rasserenare il clima, i rappresentanti hanno
chiesto di procedere ad una sospensione dei lavori - per permettere
che tra le sigle sindacali, tra le rappresentanze sindacali, ci
fosse un confronto sui temi di loro interesse, estranei alla
convocazione sindacale - e quindi hanno lasciato la sala. Dopo una
quindicina di minuti i due rappresentanti aziendali venivano
richiamati all'interno della sala per la prosecuzione dei lavori
all'ordine del giorno e ad una delle RSU era rivolto l'invito, da
una delle sigle sindacali (UGL), di lasciare i lavori. È avvenuto
questo fatto. La rappresentante RSU, dopo aver contestato
dialetticamente tale richiesta, accoglieva l'invito, peraltro
rivolto dalla sua stessa sigla sindacale (UGL), e decideva di
lasciare autonomamente la sala per permettere la prosecuzione dei
lavori, chiedendo di dare riscontro dell'accaduto sul relativo
verbale.
Quindi l'azienda non è che non ha voluto, ma non ha potuto che
prendere atto degli accadimenti e delle decisioni rispetto alle
quali era terza, obiettivamente.
La terza domanda che lei ci pone, collega, è "se i
rappresentanti della proprietà avallano comportamenti antisindacali
come quelli accaduti nella riunione". Chiaramente, come in
conseguenza delle premesse, la Casino de la Vallée chiaramente
rispetta i ruoli sindacali. Questo risulta anche da una lettera che
noi, come proprietà, abbiamo inviato all'amministratore unico per
ripartire da una codificazione sindacale che rispetti il ruolo e le
funzioni di ognuno affinché tutto venga concertato con lo spirito
della concertazione sindacale. La Casinò ritiene che il
comportamento posto in essere dai rappresentanti delle sigle
sindacali e dalle RSU non sia imputabile alla società (e questo lo
condividiamo), né per aver posto in essere azioni indebite, né per
omissione di atti doverosi. Quindi, per quanto ci riguarda, nessun
comportamento antisindacale è stato posto in essere
dall'azienda.
Nel caso di specie, la società non poteva tra l'altro - questo
lo dico a margine - non poteva e non ha assunto la veste di arbitro
o di giudice in una controversia tra sigle sindacali, perché non è
il suo ruolo, essendo parte terza nella riunione e non avendo nel
caso di specie poteri coercitivi od obblighi di sorta. Quindi dico
anche che, naturalmente, la società non privilegia sigle sindacali,
sono ruoli ben distinti. A margine dico che è giusto che
affrontiamo tutti i problemi sindacali, ma va oltre i problemi del
Casinò. Questa è una questione che rileva all'interno dei
sindacati.
Ne approfitto per dire che venerdì avremo un incontro - insieme
all'Assessore Testolin - con i vertici della Casinò e le
organizzazioni sindacali per fare il punto della situazione su come
stanno procedendo le questioni inerenti agli indirizzi, al rispetto
degli indirizzi, al rispetto delle questioni che devono essere
messe in atto e anche alle prospettive di rilancio che
attengono.
Président -
Pour la réplique la parole au collègue
Cognetta.
Cognetta (M5S) -
Presidente Viérin, è quasi tutto giusto,
c'è una leggera differenza sul come si sono svolti i fatti. La
differenza sta nel fatto che non c'è stata una sospensione: in
realtà il rappresentante della sigla sindacale ha chiesto a viva
voce l'allontanamento del rappresentante dei lavoratori chiedendo
addirittura di far intervenire la sicurezza per cacciarlo. È del
suo stesso sindacato. Ma questa è la cosa più divertente. Perché
del suo stesso sindacato? Perché, al di là della sigla sindacale,
ci sono - e l'abbiamo visto nel comitato
marketing
con le
nomine - delle persone che rappresentano il sindacato e che
gestiscono il potere direttamente, grazie ai rappresentanti
dell'azienda. Questo accade e noi come proprietà non dobbiamo
essere silenti rispetto a questi comportamenti, perché se la
proprietà si mette d'accordo con delle sigle sindacali per fare un
certo tipo di lavoro, non possiamo stare zitti. Per questo, ne
stiamo parlando qui dentro. Non so se è chiara la discussione.
Di conseguenza, siccome un rappresentante dei lavoratori è
eletto dagli stessi, indipendentemente dalla sigla sindacale di cui
fa parte - perché questo dice la legge, non io - non si doveva
neanche permettere di farlo e l'azienda non doveva stare in
silenzio, doveva semplicemente dire "guarda che non lo puoi fare,
ha tanto diritto quanto te di restare". Cosa che non è stata fatta.
Tra l'altro, le aggiungo che la sigla sindacale di riferimento, il
segretario di questa sigla sindacale, in realtà stava facendo una
manovra per far saltare il tavolo e quindi giustamente la
rappresentante dei lavoratori, onde evitare di diventare uno
strumento, una scusa per far saltare la discussione, si è
allontanata. Ma non funziona così. Non può funzionare così.
Dovrebbe dire al direttore del personale, al direttore
dell'albergo, all'amministratore di fare molta attenzione ai ruoli,
perché è vero che ci sono questioni economiche molto pressanti
all'interno del Casinò, ma vogliamo parlare dei problemi di clima
aziendale, di quello che sta accadendo ai lavoratori lì dentro?
Quello che sta succedendo? Mi sembra importante tanto quanto il
problema economico, perché, se i lavoratori lavorano male, i
risultati li vediamo.
Io con questa iniziativa pongo l'accento su una cosa importante.
È ovvio che la prima domanda è stupida, un direttore del personale
deve per forza conoscere quali sono le relazioni sindacali. Tra
l'altro quella persona ha anche un
curriculum
che lo dice,
lo specifica. A maggior ragione non può succedere. Tutto qui.
Quindi nell'incontro che avrà venerdì, io la pregherei di
spiegare che non devono più accadere queste cose. I fatti loro se
li vanno a guardare fuori dalla riunione. Una volta che sono stati
invitati o ti va bene o non ti va bene, ti tieni al tavolo, chi per
legge deve starci. Tutto qui.
Per questo, alla fine io parlo di un sindacato, perché un
sindacato sembra che sia diventato "il sindacato" di tutta
l'azienda. Ma non è così. Questa cosa tra l'altro ha spaccato
ulteriormente le relazioni sindacali, anche al loro interno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK