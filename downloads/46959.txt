Consiglio Regionale della Valle d'Aosta - Oggetto del Consiglio n. 3307 del 21 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3307 del 21 febbraio 2024 - Resoconto
OGGETTO N. 3307/XVI - Interrogazione: "Notizie in merito ai
lavori in corso d'opera in località La Grenade a Sarre nei pressi
della strada statale 26".
Bertin (Presidente) -
Punto n. 18. Risponde l'assessore
Sapinet.
Sapinet (UV) -
L'interrogazione del collega Aggravi
chiede al Governo regionale: "se l'Amministrazione regionale sia a
conoscenza delle finalità dei lavori e se ne sia in qualche modo
coinvolta" riferendosi ai lavori che si stanno svolgendo in
località La Grenade a Sarre nei pressi della strada statale 26
all'ingresso della città di Aosta. Il tratto di strada statale 26
che interessa il comune di Sarre è oggetto della sua interrogazione
già nell'anno 2006, è stato interessato dalla stipula di una
convenzione tra l'Amministrazione regionale e il Comune per il
finanziamento e la realizzazione di una rotonda in corrispondenza
del chilometro 104+600 appunto in frazione La Grenade. Tale
rotatoria era tra quelle previste nel piano rotonde stipulato nel
2005 tra la Regione e l'ANAS e approvato dalla Giunta regionale con
propria deliberazione, la n. 2520 dell'8 agosto 2005. Il piano
rotonde era finalizzato alla messa in sicurezza degli incroci tra
le viabilità regionali e la strada statale 26 della nostra Regione.
Nel corso degli anni, e precisamente nel 2015 e nel 2018, la
convenzione citata è stata modificata e attualmente prevede la
realizzazione di quattro rotatorie comprese tra i chilometri
104+600 e 107+700; di queste quattro, ovviamente nel territorio
comunale di Sarre, due sono già state realizzate, e precisamente
quella in frazione Maillod in corrispondenza dell'intersezione tra
la strada statale 26 della Valle d'Aosta e la strada comunale al
chilometro 106+650 e in frazione Sainte Helène in corrispondenza
con l'innesto per la strada regionale n. 47 di Cogne, una in fase
di realizzazione, quella appunto in frazione La Grenade, e una in
fase di progettazione in frazione Arensod al chilometro 106. La
convenzione, come previsto in analoghi atti stipulati con altri
Comuni valdostani per l'attuazione del citato piano rotonda del
2005, conferma la massima attenzione e lo specifico interesse
pubblico della Regione e dei Comuni interessati alla realizzazione
di opere atte a rallentare, fluidificare ma soprattutto anche
mettere in sicurezza il traffico lungo la strada statale 26 della
nostra regione.
Alcuni dati in dettaglio: la consegna dei lavori è avvenuta il
14 giugno del 2023, l'aggiudicatario è l'ATI Tour Ronde-Micron,
l'ultimazione dei lavori è prevista per il 25 dicembre del 2024,
con 560 giorni consecutivi, l'importo contrattuale è di euro
1.380.916,27, con un ribasso dell'11%.
Presidente
-
Per la replica, la parola al
consigliere Aggravi.
Aggravi (RV) -
Ringrazio l'Assessore per la risposta, ci
sembrava corretto comprendere meglio quale fosse la natura dei
lavori o, meglio, del cantiere che si sta realizzando in
quell'area, anche perché, come ha iniziato l'Assessore, facciamo un
po' di storia, siamo partiti da molto lontano. Sappiamo che sui
lavori pubblici non è solo una questione legata alla nostra realtà
ma in generale a tutta la realtà nazionale, era anche di
particolare interesse per quanto ci riguardava soprattutto
quell'area perché non è oggetto dell'interrogazione, ma lo do come
elemento in più visto che con l'assessore Sapinet si è parlato
anche di PTP, di questioni legate anche a interessi relativamente
alla grande distribuzione, in quell'area si parlava anche della
realizzazione di un'ennesima struttura commerciale, ma queste sono
altre iniziative.
Comunque è un'area molto importante sia perché è un'area di
ingresso e svincolo rispetto all'entrata di Aosta... e forse
consentirebbe anche, come diceva proprio l'Assessore, di
fluidificare una parte di traffico che sappiamo proprio in
quell'area lì, date le varie strutture commerciali che ci sono, è
abbastanza congestionata o comunque complessa, soprattutto per
quello che riguarda spesso l'inversione di marcia e io la vedo
sempre nel ritornare indietro, però c'è chi lo fa al contrario,
però comunque sia è un'area ad alto tasso di traffico. La nostra
attenzione quindi era soprattutto legata a quest'aspetto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK