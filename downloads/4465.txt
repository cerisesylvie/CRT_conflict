Consiglio Regionale della Valle d'Aosta - Oggetto del Consiglio n. 140 del 29 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 140 del 29 marzo 1982 - Resoconto
OGGETTO N. 140/VII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente del Consiglio
per quanto concerne l'attività degli organismi consiliari dalla
data dell'11 marzo 1982, in poi sono le seguenti:
I disegni di legge sono:
-
disegno di legge n.348
, presentato dalla Giunta
regionale in data 17 marzo 1982, concernente: "Revisione dei tassi
di concessione per il rilascio della licenza per l'esercizio della
pesca nel territorio della Regione Valle d'Aosta - Modificazione
della legge regionale 23 maggio". E' assegnato alla III
?
Commissione.
-
disegno di legge n.349
, presentato dalla Giunta
regionale in data 17 marzo 1982, concernente: "Disciplina dei
servizi di trasporto collettivo, di persone e di cose".
E' già stato assegnato alla III^ Commissione.
-
disegno di legge n.350
, presentato dalla Giunta
regionale in data 24 marzo 1982, concernente: "Finanziamento di
opere pubbliche di interesse di enti locali".
-
disegno di legge n.351
, presentato dalla Giunta
regionale in data 24 marzo 1982, concernente: "Contributi ai Comuni
nelle spese di gestione di servizi di loro competenza".
Per questi due ultimi disegni di legge è pronta la lettera di
assegnazione alle Commissioni; c'è però un parere dell'Assessorato
alle Finanze nel quale, in base alla legge finanziaria, si dice che
ogni pronunciamento potrà essere fatto solo dopo la discussione e
l'approvazione del bilancio. Io ho firmato ugualmente la lettera di
assegnazione in modo che le Commissioni competenti possano
comunque, in attesa di questa approvazione, procedere all'esame dei
provvedimenti.
-
disegno di legge n.352
, presentato dalla Giunta
regionale in data 24 marzo 1982, concernente: "Interventi regionali
nel settore dei trasporti pubblici. Contributi relativi al fondo
per gli investimenti".
-
disegno di legge n.353
, presentato dalla Giunta
regionale in data 25 marzo 1982, concernente: "Corresponsione di
acconti sui miglioramenti economici al personale regionale, il cui
trattamento economico è disciplinato dalla legge regionale 30
aprile 1980, n.18, e ss.mm.".
I disegni di legge vistati sono:
-
disegno di legge n.359
, concernente: "Proroga della
garanzia fideiussoria della Regione presso gli Istituti ed Aziende
bancarie per la concessione di prestiti e di fido bancario a favore
della Cooperativa Produttori Latte e Fontina della Valle
d'Aosta".
Non vi sono disegni di legge non vistati.
Le deliberazioni vistate sono 8.
La deliberazione n.137, in data 12 marzo 1982, concernente:
"Norme di attuazione del Regolamento per l'associazione di cui
all'art.30, allegato B, art.2 dell'accordo collettivo nazionale per
il regolamento dei rapporti con i medici di medicina generale, reso
esecutivo con D.P.R. del 13 agosto 1981", è stata vistata dalla
Commissione di Coordinamento, con esclusione per illegittimità del
3° comma dell'art.2.
Non vi sono deliberazioni non vistate.
Le riunioni che hanno avuto luogo in questo periodo sono:
1 riunione dell'Ufficio di Presidenza;
2 riunioni della I^ Commissione;
1 riunione della II^ Commissione;
1 incontro conoscitivo della III^ Commissione;
2 convocazioni, andate deserte, della V^ Commissione;
1 riunione della II^ e della IV^ Commissione in seduta
congiunta;
1 riunione del gruppo di lavoro per la revisione del Regolamento
interno per il funzionamento del Consiglio.
Queste le comunicazioni concernenti l'attività del Consiglio. Le
altre, più generali, sono le seguenti:
E' pervenuto alla Presidenza, da parte della Federazione
sindacale unitaria CGIL-CISL-UIL e SAVT, un invito a partecipare
alla sottoscrizione che è stata aperta dalle Organizzazioni
Sindacali per la ricostruzione del punto di vendita a
Pont-Saint-Martin della Cooperativa CO.IN.OP., distrutto da un
incendio.
L'invito in questione è indirizzato ai Capi Gruppo consiliari,
ai Consiglieri regionali, ai Sindaci, a tutte le autorità della
Regione.
Coloro che fossero interessati all'iniziativa, possono prendere
visione del documento che è depositato presso la Segreteria della
Presidenza del Consiglio.
Le A.C.L.I. hanno invece fatto pervenire un documento contenente
osservazioni critiche sui criteri seguiti nella stesura del
bilancio di previsione della Regione per l'anno finanziario
1982.
La presidenza delle A.C.L.I. lamenta, tra l'altro, la mancanza
di una consultazione degli organismi che rappresentano le forze
sociali della Regione.
Anche questo documento, che io non vi leggo integralmente come
sarebbe previsto dal Regolamento, è a disposizione degli
interessati, presso la Segreteria della Presidenza del
Consiglio.
L'Associazione Artigiani della Valle d'Aosta ha fatto pervenire
il testo del documento contenente le risultanze emerse nel corso
della XXIX
-
Assemblea generale, svoltasi a Saint-Vincent
il 21 marzo 1982.
Nel documento sono elencati i principali punti dell'azione
rivendicativa dell'Associazione.
Il testo dell'ordine del giorno è depositato presso la
Segreteria della Presidenza del Consiglio, a disposizione di quei
Consiglieri che ne volessero prendere visione o ne richiedessero
fotocopia.
E' pervenuto alla Presidenza da parte di alcuni abitanti del
Comune di Saint-Denis un esposto, indirizzato anche alla Presidenza
della Giunta, all'Assessorato ai Lavori Pubblici e al Sindaco del
Comune di Saint-Denis, in cui sono espresse valutazioni critiche in
merito alla realizzazione di una strada carrozzabile in frazione
Cuignon del Comune di Saint-Denis stesso.
Anche per questo documento vi è la possibilità da parte dei
Consiglieri di prenderne visione presso la Presidenza del
Consiglio.
L'incaricato d'affari dell'Ambasciata d'Israele in Italia ha
fatto pervenire alla Presidenza il testo di un discorso tenuto
recentemente a Londra dall'Ambasciatore d'Israele, discorso di cui
si chiede venga data notizia ai Consiglieri regionali.
Il documento è a disposizione dei Consiglieri per consultazione
o per averne fotocopia.
Il Presidente della Federazione italiana operatori nella tecnica
ortopedica ha fatto pervenire alla Presidenza copia di una nota
inviata al Presidente della V
^
Commissione bilancio e
programmazione della Camera dei Deputati, nella quale sono
argomentati i motivi di opposizione della categoria alla
approvazione di una proposta di legge, presentata alla Camera dei
Deputati l'11 novembre 1981, contenente: "Norme per il ripianamento
del disavanzo di gestione delle officine ortopediche Rizzoli".
Sia il documento della Federazione che il testo della proposta
di legge sono a disposizione dei Consiglieri presso la Segreteria
della Presidenza del Consiglio.
Il Presidente della Sezione di Aosta dell'AVIS Signor Remo
Coquillard, ha trasmesso alla Presidenza perché ne informasse il
Consiglio, la relazione sull'attività svolta dalla Sezione nel
corso del 1981.
Il testo della relazione è a disposizione dei Consiglieri presso
la Segreteria della Presidenza del Consiglio.
In seguito alla scomparsa del Generale Francesco Gastaldi che
ricoprì per diversi anni l'incarico di Commissario regionale presso
la Casa da Gioco di Saint-Vincent, è stato inviato alla famiglia, a
nome del Consiglio regionale, un telegramma di condoglianze che la
Presidenza rinnova nelle comunicazioni di questa mattina.
Così penso sia doveroso rinnovare le condoglianze al Sindaco di
Aosta Bich, il cui padre è scomparso tragicamente in seguito ad un
incidente stradale, e all'Assessore Borbey che perde il cognato,
deceduto ieri in seguito ad un infarto mentre partecipava ad una
escursione in montagna.
La Presidenza del Consiglio si è fatta e si fa interprete dei
sentimenti di cordoglio e di partecipazione del Consiglio presso
questi colleghi amministratori e presso l'Assessore Borbey.
Infine, è pervenuta in extremis una comunicazione da parte della
Cooperativa "Il Sentiero", indirizzata a tutti i Capi Gruppo e alla
Presidenza del Consiglio perché ne informasse il Consiglio stesso,
in cui sono esposte considerazioni circa interventi importanti
nella lotta contro la fame e nell'attività che viene svolta da
questa organizzazione nell'Alto Volta in favore delle popolazioni
di quel Paese in via di sviluppo.
Credo di aver detto tutto per quanto concerne le comunicazioni
del Presidente del Consiglio.
E' aperta la discussione. Ci sono colleghi che intervengono
sulle comunicazioni del Presidente del Consiglio? Nessuno chiede la
parola? Allora, poiché non vi sono comunicazioni del Presidente
della Giunta, passiamo alla trattazione dell'oggetto n.3
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK