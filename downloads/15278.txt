Consiglio Regionale della Valle d'Aosta - Oggetto del Consiglio n. 1818 del 14 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1818 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1818/X Proposta di regolamento: "Disciplina delle
autorizzazioni e della vigilanza dell'attività di consulenza per la
circolazione dei mezzi di trasporto".
Articolo 1 (Finalità e competenze)
1. Il presente regolamento disciplina le autorizzazioni e la
vigilanza sull'esercizio dell'attività di consulenza per la
circolazione dei mezzi di trasporto, in esecuzione della legge 8
agosto 1991, n. 264 (Disciplina dell'attività di consulenza per la
circolazione dei mezzi di trasporto), e successive
modificazioni.
2. Le competenze attribuite alla Provincia ai sensi della 1egge
264/1991 sono esercitate dalla Regione a norma del decreto
legislativo luogotenenziale 7 settembre 1945, n. 545 (Ordinamento
amministrativo della Valle d'Aosta) e del decreto legislativo 27
aprile 1992, n. 282 (Armonizzazione delle disposizioni della legge
8 giugno 1990, n. 142, con l'ordinamento della regione Valle
d'Aosta).
3. L'attuazione del presente regolamento spetta alla struttura
competente in materia di trasporti.
Articolo 2 (Programmazione numerica delle autorizzazioni)
1. Il programma delle autorizzazioni all'esercizio dell'attività
di consulenza per la circolazione dei mezzi di trasporto, di cui
all'articolo 2 della legge 264/1991, come modificato dalla legge 4
gennaio 1994, n. 11 (Adeguamento della disciplina dell'attività di
consulenza per la circolazione dei mezzi di trasporto e della
certificazione per conto di terzi), è approvato dal Consiglio
regionale, su proposta della Giunta regionale.
Articolo 3 (Nuove autorizzazioni)
1. Le nuove autorizzazioni all'esercizio di attività di
consulenza per la circolazione dei mezzi di trasporto vengono
rilasciate nel rispetto della programmazione numerica e
territoriale di cui all'articolo 2.
2. La domanda per ottenere l'autorizzazione all'esercizio di
attività di consulenza per la circolazione dei mezzi di trasporto,
redatta in carta legale con sottoscrizione autenticata ai sensi
della legge 4 gennaio 1968, n. 15 (Norme sulla documentazione
amministrativa e sulla legalizzazione e autenticazione di firme),
deve essere presentata alla struttura competente in materia di
trasporti.
3. La domanda deve essere corredata della seguente
documentazione:
a) dichiarazione sostitutiva di certificazione nella quale
l'interessato (tutti i soci, in caso di società di persone; il
titolare, in caso di ditta individuale; i soci accomandatari, in
caso di società in accomandita semplice o accomandita per azioni;
gli amministratori, per ogni altro tipo di società) attesta di
essere in possesso dei seguenti requisiti:
1) essere cittadino italiano o cittadino di uno degli Stati
membri dell'Unione europea residente in Italia;
2) avere raggiunto la maggiore età;
b) dichiarazione temporaneamente sostitutiva di certificazione
nella quale l'interessato attesta:
1) di non avere riportato condanne per delitti contro la
pubblica amministrazione, contro l'amministrazione della giustizia,
contro la fede pubblica, contro l'economia pubblica, l'industria e
il commercio, ovvero per i delitti di cui agli articoio 575, 624,
628, 629, 630, 640, 646, 648 e 648-bis del codice penale, per il
delitto di emissione di assegno senza provvista di cui all'articolo
2 della legge 15 dicembre 1990, n. 386 (Nuova disciplina
sanzionatoria degli assegni bancari), o per qualsiasi altro delitto
non colposo per il quale la legge preveda la pena della reclusione
non inferiore nel minimo a due anni e, nel massimo, a cinque anni,
salvo che non sia intervenuta sentenza definitiva di
riabilitazione;
2) di non essere stato sottoposto a misure amministrative di
sicurezza personali o a misure di prevenzione;
3) di non essere stato interdetto o inabilitato o dichiarato
fallito e di non avere in corso alcun procedimento per
dichiarazione di fallimento;
c) attestato di idoneità professionale;
d) copia dell'atto costitutivo della società;
e) elenco del personale esecutivo;
f) duplice copia dell'elenco delle tariffe applicate;
g) copia autenticata del contratto di locazione registrato o del
titolo comprovante la disponibilità dei locali;
h) pianta quotata dei locali in scala minima 1/100, con
indicazione della destinazione dei singoli vani e corredata dai
relativi conteggi della superficie netta totale di ciascun
vano;
i) certificato dell'autorità sanitaria locale attestante che i
locali sono rispondenti alle disposizioni vigenti in materia
igienico-sanitaria;
l) dichiarazione sostitutiva di atto notorio ai sensi
dell'articolo 4 della legge 15/1968, o relazione a firma del
tecnico abilitato, attestante gli estremi della licenza o
concessione edilizia e che i locali non sono stati oggetto di
ulteriori modifiche;
m) attestazione comprovante il possesso della capacità
finanziaria.
4. La struttura competente in materia di trasporti provvede, nei
sessanta giorni successivi alla data di presentazione della domanda
completa della documentazione richiesta, all'istruttoria della
medesima, effettuando anche apposito sopralluogo dei locali e
verificando altresì la conformità della domanda al programma
regionale di cui all'articolo 2, ed acquisisce d'ufficio i seguenti
documenti:
a) iscrizione all'Ufficio registro ditte, per le società;
b) comunicazioni previste dalla normativa antimafia;
c) certificati dei carichi pendenti;
d) certificato generale del casellario giudiziale;
e) certificato fallimentare.
5. Il termine di cui al comma 4 è sospeso dal momento della
richiesta della documentazione fino all'acquisizione della
medesima.
6. In caso di esito favorevole dell'istruttoria il richiedente,
a pena di decadenza, deve produrre entro trenta giorni dal
ricevimento della comunicazione da parte della struttura competente
in materia di trasporti, la seguente ulteriore documentazione:
a) originale del versamento del deposito cauzionale;
b) ricevuta del versamento della tassa di concessione
governativa.
7. Il dirigente della struttura competente in materia di
trasporti, nei trenta giorni successivi alla scadenza del termine
di cui al comma 6, provvede, previa verifica, da parte della
struttura stessa, della documentazione di cui alle lett. a) e b)
del medesimo comma, al rilascio dell'autorizzazione.
8. Le domande vengono esaminate osservando il criterio
cronologico della data di presentazione e del numero di
protocollazione.
Articolo 4 (Locali)
1. I locali in cui si svolge l'attività di consulenza per la
circolazione dei mezzi di trasporto debbono essere conformi, oltre
che alla specifica normativa in materia, alla normativa edilizio -
urbanistica, anche in relazione al profilo dei requisiti
igienico-sanitari.
2. Nei locali sede degli uffici delle società e delle imprese
che esercitano l'attività di consulenza possono essere svolti
esclusivamente servizi relativi alla circolazione dei mezzi di
trasporto.
3. Rientrano nei servizi relativi alla circolazione dei mezzi di
trasporto, oltre ai compiti e adempimenti relativi alla consulenza
per la circolazione dei mezzi di trasporto, anche le altre attività
che abbiano stretta attinenza con la circolazione dei mezzi di
trasporto, quali lo svolgimento di pratiche assicurative.
4. Il trasferimento di sede degli studi di consulenza per la
circolazione dei mezzi di trasporto, compresi quelli che già
esistevano alla data di entrata in vigore della l. 264/1991, è
soggetto ad autorizzazione del dirigente della struttura competente
in materia di trasporti.
5. Ai fini dell'autorizzazione al trasferimento, il richiedente
deve presentare domanda in carta legale con firma autenticata
corredata della seguente documentazione:
a) pianta quotata dei locali in scala minima 1/100, redatta e
firmata da un tecnico iscritto ad albo professionale, con
indicazione della destinazione dei singoli vani e corredata dai
relativi conteggi della superficie netta totale di ciascun
vano;
b) certificato dell'autorità sanitaria locale attestante che i
locali sono rispondenti alle disposizioni vigenti in materia
igienico-sanitaria;
c) dichiarazione sostitutiva di atto notorio ai sensi
dell'articolo 4 della l. 15/1968, o relazione a firma del tecnico
abilitato, attestante gli estremi della licenza o concessione
edilizia e che i locali non sono stati oggetto di ulteriori
modifiche;
d) copia autenticata del contratto di locazione registrato o del
titolo comprovante la disponibilità dei locali.
6. Il dirigente della struttura competente in materia di
trasporti, previa istruttoria della struttura stessa, diretta
altresì a verificare la conformità del trasferimento al programma
regionale delle autorizzazioni di cui all'articolo 2, provvede al
rilascio della autorizzazione entro sessanta giorni dalla data di
presentazione della domanda.
7. Il termine è sospeso per il periodo necessario
all'acquisizione di documentazione presso altre
amministrazioni.
Articolo 5 (Idoneità professionale)
1. Il titolo di idoneità professionale può essere utilizzato in
numero di società e/o imprese non superiore a due.
2. Nel caso in cui siano ammesse in istruttoria più domande di
autorizzazione all'esercizio dell'attività di consulenza, hanno
priorità quelle presentate da parte di imprese o società l'idoneità
professionale del cui titolare non sia stata utilizzata per
ottenere precedenti autorizzazioni.
Articolo 6 (Tariffe)
1. Le tariffe minime e massime praticate dalle imprese o società
di consulenza devono essere presentate annualmente, ed al momento
di ogni variazione, alla struttura competente in materia di
trasporti.
2. La presentazione deve avvenire mediante produzione
dell'elenco delle tariffe in duplice copia.
3. La struttura competente in materia di trasporti provvede a
restituire una copia dell'elenco debitamente vidimata, per
l'affissione nei locali delle società o delle imprese.
Articolo 7 (Vigilanza e sanzioni)
1. La vigilanza sull'applicazione del presente regolamento
compete alla Regione, a mezzo della struttura competente in materia
di trasporti, ed ai comuni.
2. I comuni, in caso di accertate irregolarità nell'esercizio
dell'attività di consulenza per la circolazione dei mezzi di
trasporto e nell'applicazione delle tariffe, o di altri abusi,
comunicano formalmente alla struttura competente in materia di
trasporti le irregolarità o gli abusi riscontrati.
3. Alla diffida nei confronti degli enti o società che
nell'esercizio dell'attività di consulenza per la circolazione dei
mezzi di trasporto abbiano commesso irregolarità o abbiano violato
l'obbligo di osservare le tariffe minime e massime provvede il
Presidente della Giunta regionale, previo rapporto redatto dalla
struttura competente in materia di trasporti.
4. In tutte le ipotesi in cui la l. 264/1991 prevede che da una
determinata violazione consegua una sanzione amministrativa
pecuniaria si applicano le disposizioni contenute nella legge 24
novembre 1981, n. 689 (Modifiche al sistema penale). In tali casi
l'emissione dell'ordinanza-ingiunzione o dell'ordinanza di
archiviazione di cui all'articolo 18 della l. 689/1981 spetta al
Presidente della Giunta regionale. Alla contestazione provvedono,
oltre all'autorità di pubblica sicurezza ed agli ufficiali od
agenti di polizia giudiziaria, funzionari della struttura
competente in materia di trasporti.
5. La sospensione e la revoca delle autorizzazioni sono disposte
con provvedimento del dirigente della struttura competente in
materia di trasporti, sulla base di apposito rapporto della
struttura stessa, contenente la specifica illustrazione dei fatti e
delle infrazioni commesse.
6. Ai fini dell'applicazione delle sanzioni amministrative di
cui all'articolo 9 della legge 264/1991, per irregolarità
persistenti si intende il mancato adempimento di un obbligo imposto
nell'atto di diffida di cui al comma 3 nel termine in esso
previsto, e per irregolarità ripetute la commissione di una analoga
irregolarità dopo la diffida o di qualsiasi altra irregolarità per
altre tre volte nei tre anni dall'accertamento della prima.
7. Esulano dall'ambito di applicazione del presente regolamento
i procedimenti sanzionatori di cui all'articolo 92 del decreto
legislativo 30 aprile 1992, n. 285 (Nuovo codice della strada),
come modificato dal decreto legislativo 10 settembre 1993, n.
360.
Articolo 8 (Trasferimento dell'attività e trasformazioni
societarie)
1. In caso di trasferimento dell'attività a qualsiasi titolo,
compreso il conferimento in una società subentrante,
l'autorizzazione è rilasciata al soggetto subentrante previo
accertamento della sussistenza dei requisiti prescritti.
2. Al fine di cui al comma 1, il soggetto subentrante deve
produrre domanda, in carta legale autenticata corredata della
documentazione di cui all'articolo 3, ad eccezione di quella
prevista alle lett. f), g), h) ed i).
3. Alla domanda deve essere allegata copia autenticata dell'atto
di cessione o di conferimento di azienda.
4. Per quanto non espressamente previsto si applica la procedura
prevista nell'articolo 3.
5. E' fatto obbligo a chi trasferisce l'attività di restituire
l'autorizzazione alla struttura competente in materia di trasporti
entro dieci giorni dalla comunicazione attinente alla revoca
dell'autorizzazione sostituita.
6. La procedura di cui ai commi da 1 a 5 si applica, in quanto
compatibile, per i casi di trasformazione societaria (ingresso,
recesso o esclusione di uno o più soci amministratori se si tratta
di società semplice o società non avente personalità giuridica, del
legale rappresentante se si tratta di società avente personalità
giuridica) e di trasformazione da ditta individuale a società.
7. In tutti i casi previsti nel presente articolo il richiedente
deve dichiarare, ai sensi dell'articolo 4 della l. 15/1968, che
l'attività sarà continuata nei medesimi locali già costituenti la
sede dello studio di consulenza e produrre attestazione
dell'autorità sanitaria locale in ordine alla rispondenza dei
locali stessi alle vigenti disposizioni in materia
igienico-sanitaria.
8. La disciplina prevista nel presente articolo si applica anche
ai trasferimenti di attività e alle trasformazioni operate dai
soggetti che gestiscono in regime di concessione o di
convenzionamento con l'Automobile Club uffici di assistenza
automobilistica.
Articolo 9 (Disposizioni transitorie)
1. In attesa dell'emanazione del decreto del Ministro dei
trasporti di cui all'articolo 5 della l. 264/1991, concernente la
disciplina dell'esame di idoneità professionale, il cui superamento
funge da presupposto per ottenere l'attestato di idoneità
professionale, si prescinde dal requisito di idoneità professionale
e ai richiedenti in possesso di tutti gli altri requisiti
prescritti dalla l. 264/1991, come modificata dalla legge 11/1994,
viene rilasciata un'autorizzazione provvisoria all'esercizio
dell'attività di consulenza per la circolazione dei mezzi di
trasporto fino al superamento dell'esame nel corso della prima o
della seconda sessione di esame. Il richiedente deve produrre alla
struttura competente in materia di trasporti, entro trenta giorni
dal superamento dell'esame, l'originale dell'attestato di idoneità
professionale. La mancata produzione comporta la cessazione
dell'efficacia dell'autorizzazione.
2. L'attestazione del pagamento del contributo una tantum,
previsto dall'articolo 8, comma 4, della legge 264/1991, per le
autorizzazioni rilasciate prima dell'emanazione del decreto
previsto nel medesimo articolo, deve essere prodotta, a pena di
decadenza, alla struttura competente in materia di trasporti, entro
sessanta giorni dall'entrata in vigore del medesimo.
3. In attesa dell'emanazione del decreto che prevede la
definizione dell'importo minimo e dell'importo massimo delle
tariffe, le agenzie applicano le tariffe approvate dalla struttura
competente in materia di trasporti.
Presidente Ha chiesto la parola il relatore, Consigliere
Piccolo.
Piccolo (ADP-PRI-Ind) La relazione è stata anche sottoscritta
assieme al collega Bavastro, perché erano coinvolte le due
commissioni.
Do lettura della relazione.
"L'attività di consulenza automobilista ha registrato nel corso
degli anni un costante sviluppo, tanto da richiamare l'attenzione
del legislatore statale, che è intervenuto per ben due volte nel
corso di un quadriennio, con la legge 8 agosto 1991, n. 64, poi
modificata ed integrata dalla legge 4 gennaio 1994, n. 11.
Tali leggi, che regolamentano per la prima volta in modo
organico l'attività di consulenza automobilistica, attribuiscono le
competenze amministrative nel settore, precedentemente esercitate
dallo Stato a mezzo dei Questori, alle Province.
Il presente regolamento si propone di attuare le leggi citate
nell'ambito della Regione, disciplinando compiutamente le procedure
autorizzative e l'esercizio della vigilanza sulle attività
autorizzate, e specificando alcuni aspetti non normati a livello
statale.
Una menzione specifica meritano, in questa ultima prospettiva,
le disposizioni transitorie, mirate a sopperire alla mancata
adozione dei decreti di attuazione della legge statale, ed in
particolare quella che prevede la possibilità di ottenere nuove
autorizzazioni provvisorie pur in mancanza del requisito di
capacità professionale. In assenza di tale previsione sarebbe
infatti impossibile intraprendere l'attività di consulenza
automobilistica, dal momento che il decreto ministeriale che regola
gli esami per l'accesso alla professione non è stato, a tutt'oggi,
adottato".
Vorrei precisare inoltre ai colleghi che gli otto emendamenti
presentati in commissione dall'Assessore Riccarand sono già stati
inseriti nel nuovo disegno di legge.
Presidente E' aperta la discussione generale. Ricordo ai
colleghi che analizzeremo il testo della IV commissione, che tutti
i colleghi hanno a loro disposizione.
Qualcuno chiede la parola? Se nessuno chiede la parola, dichiaro
chiusa la discussione generale.
Ha chiesto la parola il Consigliere Rini, per dichiarazione di
voto.
Rini (UV) Solo per dire che sono contitolare di una agenzia di
pratiche automobilistiche e siccome questo regolamento va a
regolamentare questa attività, non prendo parte alla votazione.
Si dà atto che il Consigliere Rini non partecipa alla
votazione.
Presidente Si passa alla votazione dell'articolato.
Pongo in votazione l'articolo 1:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 2:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 3:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 4:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 5:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 6:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 7:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 8:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione l'articolo 9:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Presidente Pongo in votazione il regolamento nel suo
complesso:
Presenti: 26
Votanti e favorevoli: 21
Astenuti: 5 (Lanièce, Linty, Marguerettaz, Tibaldi e Viérin
Marco)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK