Consiglio Regionale della Valle d'Aosta - Oggetto del Consiglio n. 796 del 22 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIRITTO ALLO STUDIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 796 del 22 ottobre 2014 - Resoconto
OGGETTO N. 796/XIV - Interpellanza: "Iniziative per garantire
agli studenti valdostani, frequentanti atenei fuori dalla Regione,
la fruizione delle detrazioni d'imposta sulle spese per i canoni di
locazione".
Président -
Pour l'illustration, la parole au Conseiller
Bertschy.
Bertschy (UVP
) - Grazie Presidente.
L'interpellanza la discutiamo in Consiglio regionale; è chiaro
che la rilevanza di questa norma andrebbe discussa, ma la
discussione qui oggi è propedeutica per la discussione che speriamo
avverrà poi in Parlamento. C'è la possibilità di ottenere,
attraverso la legge 41 del '98, per le famiglie che hanno studenti
universitari a più di 100 chilometri di distanza dal Comune di
residenza, uno sgravio fiscale sui canoni di locazione che è pari
al 19 percento del costo dell'affitto dell'alloggio, per un importo
non superiore (mi pare) a 2.600 euro. È una norma che chiaramente
aiuta le famiglie o aiuta nel caso gli studenti singoli comunque ad
ottenere dei piccoli vantaggi rispetto ai già elevati costi di
studio che ci sono. Questa norma, però, sul nostro territorio crea
un piccolo discrimine, nel senso che per gli studenti della Media
Valle e in giù non ci sono più i 100 chilometri di distanza per
esempio dall'Università di Torino.
Oggi, quindi, sottolineiamo questo argomento che è già stato
oggetto di discussioni in Parlamento nel 2008 per conto dei
Senatori Pinzger, Peterlini e Thaler, che avevano fatto un
intervento riguardo alla difficoltà di utilizzare questa
disposizione per gli studenti universitari che frequentavano corsi
di laurea oltre confine, a Innsbruck, e avevano chiesto di poter
estendere la possibilità di detrazione fiscale anche alle
università non dei Paesi membri. Noi oggi sottolineiamo questa
piccola difficoltà, perché in un momento come questo è comunque
importante, e le chiederemmo di prendere la situazione sotto la sua
attenzione e di verificare, se possibile, anche attraverso i nostri
Parlamentari, per fare un percorso di approfondimento. Perché
questo? Perché è evidente che la disposizione dei 100 chilometri
vale per tutti, però in Valle d'Aosta sappiamo bene che non si può
studiare a Torino senza affittarsi un alloggio, perché le ferrovie
funzionano come funzionano, non ci sono altri sistemi di trasporto,
quindi risiedere là per poter frequentare il corso di studi non è
una scelta, ma è un obbligo. Con uno spirito costruttivo le
proponiamo quindi di lavorare su questo tema.
Président
- Pour la réponse, la parole à l'Assesseur
Rini.
Rini (UV)
- Merci Monsieur le Président.
Innanzitutto ringrazio il collega per aver posto l'attenzione su
un tema e una criticità particolarmente importante e delicata. Come
ha ben ricordato, la competenza in materia di individuazione e
scelta delle detrazioni fiscali da applicare ai cittadini, compresi
quindi anche gli studenti, spetta unicamente allo Stato.
L'Amministrazione regionale non dispone pertanto di strumenti
diretti per intervenire su questo fronte, nonostante nell'ambito
delle sue competenze abbia attivato diverse misure a sostegno del
diritto allo studio. Di conseguenza l'unica azione concreta che
risulta possibile ad oggi è quella appunto di intervenire su questa
sperequazione con il coinvolgimento dei nostri rappresentanti in
Parlamento, affinché a loro volta si attivino ai fini della tutela
di questo specifico interesse regionale.
Per quanto riguarda il quesito n. 2, l'ipotesi di coinvolgere i
nostri Parlamentari, ovviamente informati della problematica che
credo ben conoscano, e sensibilizzati...questo con il
coinvolgimento, mi auspico, di tutti quanti, a partire dalla
commissione, in modo che si facciano proprio parte diligente nel
proporre correttivi a livello statale sulla disciplina fiscale
relativa agli sgravi per gli studenti e le loro famiglie. Questa
risulta quindi essere la più logica, e non solo la più logica, ma
anche l'unica via concreta da perseguire. È quindi nostra ferma
intenzione, e qua appunto torno a richiedere la collaborazione di
tutti, a partire dalla commissione, per attivarsi in questa
direzione.
Président
- Pour la réplique, la parole au Conseiller
Bertschy.
Bertschy (UVP)
- Grazie della risposta.
Speriamo che si possa...siamo in fase di discussione della
finanziaria, e a volte in questi momenti passano anche
provvedimenti con un po' meno di attenzione e con un po' più di
velocità...soprattutto in questo momento, in cui si parla di grande
attenzione verso la famiglia anche da parte del Governo, dello
Stato, ebbè queste sono attenzioni che vanno dedicate, perché
appunto creano un discrimine come giustamente ha detto lei.
Verifichiamo quanto si potrà fare ed eventualmente le chiedo, se
nulla potrà essere fatto, di porre un'attenzione futura rispetto al
nostro sistema di aiuto per gli studenti universitari, magari
ponendo anche una piccola differenziazione per quelli che non
possono usufruire di questa possibilità. Grazie.
Presidente
- Punto 13 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK