Consiglio Regionale della Valle d'Aosta - Oggetto del Consiglio n. 256 del 12 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 256 del 12 maggio 1982 - Resoconto
OGGETTO N. 256/VII - INIZIATIVE DELLA REGIONE A SOSTEGNO DEL
PUNTO DI VENDITA DI PONT-SAINT-MARTIN DELLA CO.IN.OP. (Reiezione di
mozione).
PRESIDENTE
: Do lettura della mozione presentata dai
Consiglieri Tonino e Carlassare.
MOZIONE
CONSIDERATO che la Cooperativa CO.IN.OP. ha subito un
consistente danno economico a seguito dell'incendio che ha
distrutto il punto di vendita di Pont-Sa int-Mart in;
RIBADITA la necessità di mantenere in attività un'iniziativa di
rilevante importanza nel settore della cooperazione, che ha
contribuito concretamente alla lotta contro il carovita;
RAVVISATA l'opportunità di un ulteriore intervento della regione
volto ad aiutare tale cooperativa in questo momento di grave
difficoltà;
IL CONSIGLIO REGIONALE
DELLA VALLE D'AOSTA
DELIBERA
di impegnare la Giunta regionale:
a)
a continuare la trattativa per l'acquisto dell'area
e degli edifici del punto di vendita CO.IN.OP. di
Pont-Saint-Martin, al fine di realizzare un moderno centro
commerciale da mettere a disposizione della CO.IN.OP. e delle forme
cooperative del commercio;
b)
a concedere un ulteriore contributo economico alla
CO.IN.OP. per far fronte ai danni subiti a seguito
dell'incendio.
PRESIDENTE
: La parola al Consigliere Carlassare; ne ha
facoltà.
CARLASSARE - (Dem. Prol. - Nuova Sin. ):
Questa mozione
che era già stata presentata nell'adunanza consiliare del 29-30
aprile, ha come obiettivo - obiettivo che mi pare condiviso anche
dalla Giunta - di impostare dei provvedimenti che consentano a
questa cooperativa di rilanciarsi su un piano di solide basi
finanziarie, tenuto conto dell'importanza, per i lavoratori
valdostani, di poter accedere ad un punto di vendita dove vengono
garantiti dei prezzi notevolmente inferiori rispetto a quelli di
mercato.
Nello stesso tempo si propone di dare tutta una serie di
elementi conoscitivi sulla qualità delle merci che vengono
acquistate e si propone, realizzando tale proposito, di
privilegiare, in sede di acquisto delle merci, interlocutori che
sfuggono al controllo dei grossi monopoli; ci si pone, cioè,
l'obiettivo di avere come interlocutori privilegiati, anche in sede
di acquisto delle merci, cooperative, produttori e via
discorrendo.
Però, come tutti sappiamo, nel mese di marzo, il punto di
vendita di Pont-Saint-Martin, che tra l'altro ha la caratteristica
di essere l'unica proprietà immobiliare di questa società, è andato
a fuoco.
Per una serie di, chiamiamole così, leggerezze da parte del
Consiglio di Amministrazione questa proprietà era scoperta di una
polizza assicurativa; di conseguenza il danno ricade interamente
sul bilancio della cooperativa. Va tenuto presente che la
cooperativa, che ha avuto uno sviluppo addirittura incredibile,
riuscendo a raggiungere una dimensione tale da essere un fenomeno
di rilevanza, non solo in Valle d'Aosta, ma anche oltre - difatti
mi pare abbia raggiunto il numero di 10500 soci - nell'ultimo anno
ha traversato un periodo di crisi derivata probabilmente da una
serie di errori da parte di ohi ha condotto la gestione della
cooperativa stessa.
Si è sparsa quindi una serie di voci, più o meno controllata e
più o meno interessata, che denunciava una situazione fallimentare
ed una gestione in alcuni casi disonesta, cosa che ha portato - e
questo va detto - ad uno scontro molto forte in sede sindacale e in
sede di comitato di gestione della cooperativa stessa.
La scelta delle Organizzazioni sindacali e del comitato di
gestione era stata quella di far predisporre ad alcuni tecnici,
messi a disposizione dalla Federazione e dalla Lega delle
cooperative, un'analisi della situazione patrimoniale e della
situazione finanziaria. L'attento esame compiuto da parte di questi
tecnici ha portato ad una definizione della situazione che, se da
una parte denuncia una serie di carenze e di manchevolezze sul
piano amministrativo, dall'altra ha dissipato l'equivoco e il
sospetto che aleggiava sul comitato di gestione di questa
cooperativa circa la presunta conduzione disonesta
dell'azienda.
In effetti si possono ipotizzare elementi di leggerezza e di
errore nella gestione, però non sono emerse prove di nessun tipo
circa presunte ruberie, o interessi di tipo privato nella
conduzione di questa cooperativa.
Ci sono stati alcuni episodi, che sono stati anche identificati
e che hanno portato all'espulsione dei responsabili e, quindi, si
può dare ora un giudizio positivo su questa iniziativa che è
politicamente valida e moralmente sana.
La cooperativa è stata condotta da persone che non avevano
esperienza nel settore; si deve tener conto del fatto che si tratta
di un'iniziativa basata sul volontariato. Quindi, non ci sono mai
stati, se non in casi eccezionali, funzionari o personale
distaccato per lunghi periodi per condurre questa iniziativa molto
complessa e molto dispendiosa, anche sul piano delle energie che
richiede per poterla portare avanti.
Io ritengo che sia necessario, da parte della Giunta e da parte
dell'Amministrazione regionale, avviare e concretizzare sino in
fondo quella che è stata una volontà espressa con un atto concreto,
erogando un primo contributo, così è stato definito, di 20 milioni
per andare incontro al danno subito dalla cooperativa a seguito
dell'incendio.
La cooperativa ha rivolto un invito alla Giunta regionale
affinché acquisti questa proprietà, dando modo alla Amministrazione
regionale stessa di attuare una scelta indicata anche nel piano
commerciale, cioè l'apertura di un centro commerciale in bassa
valle, a Pont-Saint-Martin.
La proposta della CO.IN.OP. era quella di fare acquistare alla
regione la proprietà, una parte della quale doveva essere data in
affitto alla cooperativa e l'altra doveva essere utilizzata per dar
vita al centro commerciale. Questa operazione avrebbe consentito
alla cooperativa di superare l'ostacolo più grave e pressante, cioè
la mancanza di liquidità. In effetti, la cooperativa sta
attraversando un momento di crisi perché ha una grossa carenza di
liquidità.
I bilanci sono praticamente in pareggio, però rientrano nel
conteggio dei bilanci anche i valori delle proprietà e, di
conseguenza, la cooperativa si trova in grosse difficoltà a saldare
i debiti che ha nei confronti di tutta una serie di fornitori. Tali
difficoltà sono state aggravate dal fatto che a causa dell'incendio
si è interrotta la vendita in uno dei punti di vendita più
importanti.
Ora il problema è questo: la trattativa che è seguita a questa
proposta della CO.IN.OP. ha fatto sì che da parte della Giunta sia
stata fatta un'offerta per l'acquisto di questa proprietà sulla
base di una stima che dava un valore di circa 110 milioni a tutta
la proprietà immobiliare e al terreno.
Questa offerta è stata rifiutata dalla CO.IN.OP. poiché la
cooperativa fa presente che la stessa amministrane regionale,
qualche mese fa, aveva fatto una stima del tutto diversa.
In effetti, alla fine del 1981, questa proprietà era stata
valutata per circa 400 milioni. Tale valore comprendeva il valore
del terreno e del capannone, come superficie, lavori e migliorie
apportati al capannone stesso, lavori effettuati in molti casi
gratuitamente dai soci stessi. In altre parole avevamo un valore
del capannone e delle migliorie apportate al capannone per circa
230 milioni e un valore del capannone, inteso come area e dell'area
non coperta valutata sui 174 milioni.
Io ritengo che sarebbe opportuno che la stima effettuata dalla
regione partisse dal presupposto che questo è un terreno
utilizzabile dal punto di vista commerciale per le iniziative che
dicevo prima, per cui si arriverebbe ad una valutazione ben
superiore rispetto a 110 milioni, valutazione fatta considerando
quest'area un qualsiasi terreno fabbricabile per la costruzione di
una casa popolare.
Questo è il primo invito che noi facciamo alla Giunta e
proponiamo per l'approvazione al Consiglio.
Il secondo punto riguarda la definizione di un ulteriore
contributo, oltre ai 20 milioni già stanziati.
Io ritengo che sarebbe opportuno, per definire questa cifra, in
modo che non si tratti di una definizione fatta a casaccio, che la
Giunta stessa avesse un incontro con il Consiglio di
amministrazione della CO.IN.OP. in modo da definire un contributo
che sia sufficiente a sopperire alle immediate necessità di
liquidità che il Consiglio d'amministrazione della CO.IN.OP. si
trova a dover superare.
Una cifra fissata a casaccio rischierebbe di essere o troppo
bassa o troppo alta e non andrebbe incontro, invece, alle effettive
necessità per bilanciare questa cooperativa che, a giudizio unanime
delle forze politiche, svolge un'azione che non va solo in favore
dei soci ma, in ultima analisi, funge in un certo senso da calmiere
sul costo della vita, più o meno in tutta la regione.
PRESIDENTE
: La parola al Consigliere Tonino; ne ha
facoltà.
TONINO - (PCI):
Aggiungerò pochissimo all'illustrazione
fatta dal compagno Carlassare. Credo, per chiarire la nostra
posizione, che sia necessario fare una premessa.
Spetta ai soci della CO.IN.OP. e al suo Consiglio di
amministrazione decidere e definire quale tipo di organizzazione
devono darsi, quali provvedimenti devono assumere per uscire dalla
crisi o, se vogliamo, da una momento particolarmente delicato che
attraversa la cooperativa.
Noi, come forza politica, abbiamo fatto delle proposte. Quelle
proposte le abbiamo discusse in assemblee pubbliche ad Aosta, a
Verrès, a Pont-Saint-Martin. Manteniamo le nostre riserve su come è
stata gestita la cooperativa, in un certo periodo, e crediamo siano
necessari alcuni provvedimenti. Tuttavia, non è compito del
Consiglio regionale discutere di questi problemi. E' compito invece
del Consiglio regionale, sulla base dei giudizi che ognuno di noi
dà su questa iniziativa, valutare l'importanza dell'iniziativa
stessa e valutare in che modo si risponde ad un appello e ad una
richiesta che è stata avanzata da questi soci, in un momento reso
più difficile dall'incendio di Pont-Saint-Martin.
Siccome tra i vari problemi della cooperativa uno dei più
importanti risulta essere quello di una immediata necessità di
liquidità, la nostra opinione è che, se riusciamo ad andare nella
direzione indicata nel primo punto della mozione, e cioè l'acquisto
di quella proprietà immobiliare e la ristrutturazione e la
concessione poi in affitto alla CO.IN.OP. di quella struttura,
risolveremmo una buona parte di questi problemi di liquidità, e li
risolviamo nel modo più corretto rispetto alla cooperazione in
senso lato.
In sostanza, come enti pubblici, creeremmo delle strutture,
delle infrastrutture e attiveremmo dei servizi che sono utili allo
sviluppo della cooperazione. Credo che questo sia un intervento
corretto dal punto di vista della qualità dell'intervento della
regione.
Per quanto riguarda il secondo punto, ed ho finito, la nostra
opinione è che l'entità del contributo della regione sia
evidentemente legato al tipo di soluzione del punto precedente, nel
senso che, se noi riusciamo ad intervenire nei confronti della
cooperativa, non a fondo perduto, ma creando le strutture che
servono all'attività della cooperativa in bassa valle, in questo
modo creeremmo per l'attività della cooperativa la necessaria
liquidità; a questo punto verrebbe a cadere l'importanza e
l'entità, comunque, del secondo punto.
Per queste ragioni noi chiediamo di votare questa mozione.
Abbiamo giustamente scritto nel deliberato di continuare la
trattativa, nel senso che si lascia naturalmente impregiudicato
l'esito di questa trattativa discutendo il tutto successivamente,
se c'è la volontà di andare in quella direzione.
PRESIDENTE:
La parola al Presidente della Giunta; ne ha
facoltà.
ANDRIONE - (UV):
Uno dei punti esclude l'altro.
Gli incontri che abbiamo avuto ci hanno dato modo, appunto, di
verificare l'impossibilità pratica di concretizzare il primo punto,
e questo per l'enorme distanza che esiste tra quello che è il
valore di quel terreno attribuito dalla cooperativa, a torto o a
ragione, e il valore che la regione gli attribuisce per degli scopi
regionali.
Il terreno non può essere acquistato per essere dato ad altri;
ciò costituirebbe un caso macroscopico di malversazione.
Quindi, o il terreno viene acquistato ad un prezzo che sia
congruo e di conseguenza poi usato, almeno in parte, per gli scopi
regionali e, a questo proposito, il prezzo congruo è una questione
fondamentale o, altrimenti, non può essere acquistato.
Con il Consiglio di amministrazione della cooperativa si è
stabilito che tra quello che noi potevamo pagare e quello che loro
richiedevano, non c'era nessuna comune misura.
La Giunta regionale è disposta a fare tutti gli incontri, anche
con i Consiglieri che hanno firmato questa mozione, per verificare
questa impossibilità.
Il Consigliere Carlassare ha giustamente ricordato una stima
precedente che prevedeva l'acquisto da parte della regione del
terreno e dei capannoni, ma tale stima presuppone che il tutto
possa essere utilizzato dalla regione!
Ora, non si possono acquistare a quella cifra quei terreni e
quei capannoni per poi affittarli, magari a prezzo simbolico, a
terzi.
Qui saltano tutti i parametri! Questa operazione non la
facciamo; è inutile proporci una cosa di questo genere. Ripeto è
malversazione.
... INTERRUZIONE ... No, non è possibile perché non c'è una
comune misura tra quella che è l'utilità dell'Ente che acquista e
quello che è l'impiego del bene che l'Ente ha acquistato. Io non
posso acquistare qualcosa per conferirla poi alla cooperativa "x";
devo specificare il tipo di impiego regionale del bene
acquistato.
Stabilito questo, e d'intesa con il Consiglio di amministrazione
che ha rifiutato il valore da noi proposto, abbiamo scelto la
strada di cui al punto B) ed abbiamo, inoltre, sollecitato altri
enti perché immediatamente versassero dei soldi. Siamo stati noi a
fare questa proposta! Può darsi che i fondi siano insufficienti, ma
già in una precedente riunione del Consiglio avevamo detto che
siamo disponibili ad aumentare questa cifra, pagando molto più in
fretta e molto più in concreto rispetto a qualsiasi tipo di
assicurazione.
Scusi, Consigliere Bordon, lei che si occupa del ramo
assicurazione deve riconoscere che noi siamo molto più rapidi
rispetto alle assicurazioni ufficiali. In tal modo opereremmo nel
rispetto del principio della parità di condizioni che è l'unica
cosa che vale per il commercio al dettaglio e di altri tipi di
commercio. Quindi, non praticheremmo nessun trattamento di favore,
salvo ciò che è previsto dalla legge per le cooperative.
Questo è il concetto e questo vale sia per le cooperative -
abbiamo discusso a lungo al riguardo e, difatti, la soluzione è
stata trovata sia per Pont-Saint-Martin che per qualsiasi tipo di
cooperativa.
La regione ha versato 20 milioni; siamo disposti a dire che,
rispetto al danno subito e ai vantaggi sociali che rappresenta la
cooperativa, questi 20 milioni non sono sufficienti. Siamo disposti
a discutere in vostra presenza con il Consiglio di amministrazione
per aumentare il contributo congruamente. Possiamo acquistare
l'immobile, e allora evidentemente questi contributi devono essere
restituiti, ma bisogna acquistare quel terreno solo in funzione di
un'utilità regionale specifica che poi, in parte, potrà essere una
utilità valutabile, dimostrabile e dichiarabile con perizia, a
favore della cooperativa.
La soluzione di cui al punto B), a nostro avviso, è più rapida,
più tecnica e lascia a questa cooperativa un bene patrimoniale
trattabile nel libero commercio, meglio di quanto non sia con un
Ente pubblico, e questo per una serie di motivi che è inutile
illustrare.
Quindi io escluderei la soluzione di cui al punto A) e mi
soffermerei sulla soluzione di cui al punto B).
Pregherei di combinare questo incontro il più presto possibile
(anche dopodomani se volete) in modo da stabilire la misura e le
modalità dell'ulteriore contribuzione regionale che sia equa
rispetto ai principi che ho cercato di spiegare.
La Giunta, in quello stesso giorno, stabilita la somma, porterà
la deliberazione in ratifica al Consiglio, così che il contributo
potrà essere erogato subito: non esiste al mondo una società di
assicurazione che paghi con questa prontezza.
PRESIDENTE
: Se posso riassumere la proposta, per quanto
concerne il testo della mozione, l'emendamento è soppressivo del
comma A.
La parola al Consigliere Carlassare; ne ha facoltà.
CARLASSARE - (Dem. Prol. - Nuova Sin. ):
Penso che
sarebbe più corretto approfondire il punto A. Ritengo che un centro
commerciale, quindi un servizio che viene dato agli operatori del
settore e alla popolazione direttamente, magari attraverso dei
vincoli e delle convenzioni che impongano agli utenti l'osservanza
di determinate regole, costituisca la soluzione ottimale.
A
NDRIONE - (UV):
Io non ho niente in contrario a
discutere con il Consiglio di amministrazione della CO.IN.OP. e con
te presente, su questo punto. Credo che balzerà evidente agli occhi
di tutti che, tra quello che può fare la regione, che deve
giustificare i propri atti, e quelle che sono le aspettative
monetarie della CO.IN.OP., c'è una distanza che è troppo
grande.
PRESIDENTE:
Consigliere Carlassare, vuole continuare?
CARLASSARE - (Dem. Prol. - Nuova Sin. ):
Qui non c'è
molto da continuare, c'è solo probabilmente da trovare un mezzo per
non infossare questa discussione. Ci potrebbe essere una votazione
riguardante il punto B dove potremmo aggiungere un impegno da parte
della Giunta a ridiscutere, in quella sede, anche il punto A.
PRESIDENTE
: La parola al Consigliere Tonino; ne ha
facoltà.
TONINO - (PCI):
Sono disponibile a tutti gli incontri del
caso. Sono d'accordo di votare sul punto B. Sul punto A, noi non
siamo dell'avviso che si configuri il reato di malversazione, come
diceva il Presidente: qui si tratta di fare un investimento da
mettere a disposizione di attività produttive.
E' lo stesso tipo di operazione che avete fatto per le
industrie, la stessa cosa che si è fatta per la cooperativa di
Neyran, la stessa cosa che si è fatta in tanti altri casi.
Io chiedo che si discuta a questo punto sul prezzo, perché il
Presidente della Giunta non ha approfondito il discorso sui
prezzi.
ANDRIONE - (UV) Presidente della Giunta
I periti della
Regione hanno stabilito un prezzo massimo, d'altra parte si dice
che a quel prezzo non si vende.
TONINO - (PCI):
Noi siamo per continuare questo tipo di
trattativa.
ANDRIONE - (UV):
Ma la trattativa può essere continuata
solo sui prezzi offerti dai periti regionali. Punto e basta. Al di
là non si va.
Accettiamo qualsiasi confronto pubblico, con manifesti, quello
che vuoi. Non si sposta di un millimetro quella che è l'offerta
regionale perché la 865 come forse tu mi insegni, perché sei un
urbanista, dice che è reato pagare più del 10% di quello che è il
prezzo d'esproprio.
TONINO - (PCI):
Lo abbiamo già fatto tante volte!
ANDRIONE - (UV):
Sì, ma lo facciamo volontariamente
quando lo dobbiamo fare per interesse regionale, e nessuno può
dirci niente.
TONINO - (PCI):
Questo è interesse regionale.
ANDRIONE - (UV):
No, non è vero, questo è un interesse
della cooperativa, che non era neanche assicurata, Consigliere
Tonino!
Allora facciamo una cosa: votiamo contro la mozione, perché al
di là di certi limiti non è possibile un dialogo!
TONINO - (PCI):
Io sto spiegando la nostra opinione.
ANDRIONE - (UV):
Ognuno è libero di avere le opinioni che
vuole. Credo di avere spiegato tutti i termini della questione. Non
dico che è vergognoso avere le opinioni differenti, non mi
permetterei mai di dire questo.
TONINO - (PCI):
Tu travisi, io ho detto che era
vergognoso portare una pagina per le Comunità montane ...
ANDRIONE - (UV):
E' un obbligo di legge.
TONINO - (PCI):
E' vergognoso portare solo quello, non è
un'opinione...
ANDRIONE - (UV):
Quella è una sciocchezza, non è
un'opinione.
Comunque, a questo punto, visto che le cose stanno così, votiamo
contro, perché non è ammissibile che, spiegati i motivi per i quali
la regione non può fare certe cose, si voglia insistere in questa
maniera.
TONINO - (PCI):
Io credo che il Presidente della Giunta e
la maggioranza abbiano diritto di votare contro.
Ciò non toglie che noi siamo profondamente convinti che quella
trattativa può essere ripresa e noi chiediamo semplicemente questo:
che la trattativa sia ripresa per vedere se ci sono i margini per
un accordo, basato naturalmente su un prezzo, su una valutazione
equa, di quell'area. Questa è a nostra opinione.
Non chiediamo niente di trascendentale, né chiediamo di andare
contro ai principi che abbiamo tante volte difeso anche noi,
soprattutto, visto che nella nostra regione atti e azioni di
questo, tipo sono stati fatti altre volte. La mozione la mettiamo
in votazione se possibile con i punti separati, chiediamo cioè la
votazione separata dei due punti, ma mantenendo sul primo punto la
nostra opinione.
PRESIDENTE
: Altri colleghi chiedono a parola per
dichiarazione di voto?
Allora, è stata chiesta la votazione della mozione separata. I
colleghi che sono in aula possono procedere alla votazione.
"Delibera di impegnare tutta la Giunta regionale" va bene,
questo fa parte di tutta la premessa.
Metto in votazione, per richiesta di votazione separata, il
comma A del dispositivo della deliberazione.
ESITO DELLA VOTAZIONE
Presenti: 29; votanti: 28; astenuto: 1 (Minuzzo); favorevoli: 7;
contrari: 21
Il Consiglio non approva.
Metto in approvazione il comma B.
ESITO DELLA VOTAZIONE
Presenti: 30; votanti: 29; astenuto: 1 (Minuzzo); favorevoli: 8;
contrari: 21
Il Consiglio non approva.
PRESIDENTE
: Sono le 19,22. Penso che con la migliore
buona volontà non si riescano ad esaurire gli oggetti ancora
iscritti all'ordine del giorno e, quindi, propongo di sospendere
qui i lavori e di riprenderli domattina alle 9,30.
Il Consiglio è d'accordo?
C'è la richiesta di fare ancora una mozione, quella che riguarda
l'Assessore Rollandin: il punto 24 e l'interpellanza di cui al
punto 9 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK