Consiglio Regionale della Valle d'Aosta - Oggetto del Consiglio n. 374 del 28 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 374 del 28 gennaio 2014 - Resoconto
OGGETTO N. 374/XIV - Interrogazione a risposta immediata:
"Ritardi nella presentazione di un documento per l'aggiornamento
del Piano regionale di gestione dei rifiuti".
Président -
Pour l'illustration, la parole au collègue
Roscio.
Roscio (ALPE)
- Grazie Presidente. Buongiorno a
tutti.
Siamo qui, ancora una volta, a parlare di rifiuti e, in
particolar modo, vorremmo conoscere quali siano le motivazioni del
ritardo per cui l'Assessore competente Bianchi, nonostante ci
fosse, a seguito della chiusura della Commissione Speciale sui
rifiuti, una deliberazione del Consiglio che andava a chiarire con
precisione quali erano i compiti e le scadenze temporali
dell'Assessore, cioè di prevedere tutta una serie di iniziative per
la revisione del piano regionale per l'individuazione degli
impianti, insomma, per dare nuovi indirizzi alla gestione dei
rifiuti e che dava, come scadenza, 6 mesi. Questa deliberazione
risale all'8 aprile 2013: mi sembra che i mesi siano ampiamente
scaduti. Inoltre, in più occasioni, l'Assessore Bianchi ha avuto
modo di affermare che era in corso uno studio di prefattibilità che
sarebbe stato consegnato a novembre. Adesso, alcune indiscrezioni
ci dicono che lo studio è stato presentato la scorsa settimana, ma
noi, di questo studio non abbiamo ancora avuto modo di conoscere i
contenuti, né le modalità di presentazione, il metodo.
Vorrei però fare un'osservazione. Lo studio è stato affidato
alla società Valeco, ovvero quella che attualmente gestisce la
discarica; questa società è la stessa che faceva parte
dell'associazione temporanea d'imprese che aveva fatto la gara per
costruire il pirogassificatore e, al momento, vi è un ricorso
contro una delibera della Giunta proprio in quest'ottica, nel senso
che Valeco era il soggetto valido, opportuno, per assegnare questo
studio di fattibilità, quando invece sta facendo
qualcosa...Assessore Bianchi, lei sta facendo gli interessi della
comunità valdostana o gli interessi di qualche società? A me sembra
più la seconda! Grazie.
Président
- Pour la réponse, la parole à l'Assesseur
Bianchi.
Bianchi (UV)
- Buongiorno a tutti.
Rispondo al Consigliere Roscio: non sto facendo gli interessi di
nessuna società valdostana, ma sto facendo gli interessi della
comunità valdostana. Abbiamo già dibattuto più volte di questa
problematica: è stato affidato a Valeco l'incarico della
predisposizione di uno studio di prefattibilità in funzione di un
articolo della convenzione, proprio per un risparmio di tempo ed un
risparmio economico. D'altra parte, come ha ricordato lei, una
risoluzione del Consiglio della scorsa legislatura dava 6 mesi
all'Assessore competente per fare degli approfondimenti...se
partiamo dal presupposto che comunque questa Giunta si è insediata
a luglio e c'è stata la riorganizzazione dell'Assessorato a
settembre, siamo ancora nelle tempistiche. Al di là di questo...io
non voglio prendere tempo, in ogni caso il 18 dicembre avevo già
ribadito all'interno del Consiglio che avevamo chiesto a Valeco di
fare degli approfondimenti e questi approfondimenti sono in corso.
Appena avrò lo studio di prefattibilità, come ho già detto in altre
occasioni, lo porterò nella commissione competente per gli adeguati
risultati. Grazie.
Président
- Pour la réplique, la parole au collègue
Roscio.
Roscio (ALPE)
- Scusi, Assessore, ma la sensazione è
quella che ci stia prendendo tutti in giro! Rispetto alla passata
legislatura il Presidente è lo stesso, diversi elementi della
Giunta sono presenti ancora adesso, quindi non vi è stato risparmio
di tempo in alcun modo, perché si era perfettamente in continuità.
Lei non mi smentisce sul fatto che lo studio sia stato presentato
lunedì scorso alla maggioranza, quindi vorrei capire se la
questione riguarda solo la maggioranza e non il Consiglio
regionale...allora, in questo caso, ce lo dica chiaramente! Però io
ritengo che questa cosa sia importante per la comunità valdostana e
che vada discussa qui. La sollecito quindi a procedere ed a
rispettare...fondamentalmente la sua parola, perché altrimenti,
quale credibilità può pretendere? Lei, per questa cosa, ha messo la
faccia dichiarando certe cose. Noi pretendiamo, adesso, che
rispetti questa cosa nel più breve tempo possibile, perché il
limite è già scaduto.
Président
- Point 3.02 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK