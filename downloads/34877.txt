Consiglio Regionale della Valle d'Aosta - Oggetto del Consiglio n. 2545 del 25 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2545 del 25 luglio 2012 - Resoconto
OGGETTO N. 2545/XIII - Approvazione dell'acquisizione di beni
immobili da parte di Vallée d'Aoste Structure s. a r.l., ai sensi
della l.r. 18/6/2004, n. 10.
Il Consiglio
Richiamata la legge regionale 18 giugno 2004, n. 10, recante
"Interventi per il patrimonio regionale destinato ad attività
produttive e commerciali", in applicazione della quale la Regione
ha conferito il proprio patrimonio destinato ad attività produttive
alla società Struttura Valle d'Aosta s.r.l. - Vallée d'Aoste
Structure s. a r.l.;
Richiamato, in particolare, l'articolo 4 che stabilisce che
"Il Consiglio regionale approva, su proposta della Giunta
regionale, gli indirizzi strategici e gli eventuali programmi di
dismissione dei beni della società che la Regione intende
presentare in assemblea per il tramite del rappresentante di
Finaosta s.p.a.";
Richiamati, inoltre, gli indirizzi strategici previsti
dall'articolo 4 della l.r. 10/2004, approvati con propria
deliberazione n. 2625/XII in data 5 aprile 2007, a cui la società
Vallée d'Aoste Structure s. a r.l. deve improntare l'organizzazione
e l'esecuzione della sua attività;
Richiamata, infine, la legge regionale 10 aprile 1997, n. 12,
recante "Regime dei beni della Regione autonoma Valle
d'Aosta";
Considerato che gli indirizzi strategici prevedono che siano
approvati dal Consiglio stesso i programmi di dismissione dei beni
immobili della società e le acquisizioni di beni immobili;
Richiamata la deliberazione della Giunta regionale n. 1128
del 25 maggio 2012, concernente il "Conferimento di incarico a
Finaosta s.p.a. (art. 6, l.r. 7/2006) per la proroga dell'Accordo
con Heineken Italia s.p.a., autorizzato con deliberazione della
Giunta regionale n. 1631 dell'8 giugno 2006 e già prorogato con
deliberazione della Giunta regionale n. 1957 del 17 luglio 2009,
per la stipulazione di un contratto per l'utilizzo di prodotti
Heineken al fine di promuovere iniziative regionali e per la
stipulazione di un contratto di acquisto di immobili dalla società
Sima s.p.a.";
Richiamato il punto 3) della deliberazione suddetta che
stabilisce di individuare quale compratore dei terreni e degli
immobili industriali la società Struttura Valle d'Aosta s.r.l. -
Vallée d'Aoste Structure s. a r.l., e di avviare contestualmente la
richiesta di autorizzazione al Consiglio regionale;
Richiamato, inoltre, il contratto preliminare di
compravendita immobiliare stipulato in data 30 maggio 2012 tra la
Sima s.p.a. e la Finaosta s.p.a.;
Considerato che risulta necessario che il Consiglio stesso
proceda all'approvazione dell'acquisizione, da parte di Vallée
d'Aoste Structure s. a r.l., dei terreni e degli immobili
industriali di seguito elencati:
- Stabilimento Heineken: complesso industriale sede dello
stabilimento di produzione di birra Heineken situato nel comune di
Pollein composto da un fabbricato uffici, un fabbricato
lavorazioni, un fabbricato magazzino, un fabbricato
produzione/uffici, un fabbricato cantina, un fabbricato serbatoi,
una tettoia parcheggio auto, un magazzino acidi-bombole, un
magazzino stac, un fabbricato uffici/portineria, un magazzino
materiali vari e fabbricati tecnici (N.C.E.U. di Aosta - comune di
Pollein - Foglio 21, mappale 10, sub. 1, mappale 48, mappale
75);
- Area situata nel comune di Pollein adiacente allo
stabilimento Heineken, formata da quattro particelle catastali
(N.C.E.U. di Aosta - comune di Pollein - Foglio 21, mappale 825,
Area Urbana, N.C.T. di Aosta - comune di Pollein - Foglio 21,
mappale 39, Prato IR AR, mappale 108, Prato IR AR, mappale 69, Ente
Urbano);
- Area situata nel comune di Pollein (N.C.T. di Aosta -
comune di Pollein - Foglio 21, mappale 67, Ente Urbano);
Vista la deliberazione della Giunta regionale n. 635 in data
30 marzo 2012 concernente l'approvazione del bilancio di gestione
per il triennio 2012/2014 con attribuzione alle nuove strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2012, con decorrenza 1°
aprile 2012 e di disposizioni applicative;
Visto il parere favorevole di legittimità sulla presente
proposta di deliberazione rilasciato dal dirigente della Struttura
ricerca, innovazione e qualità dell'Assessorato attività produttive
ai sensi dell'art. 3, comma 4, della legge regionale 23 luglio
2010, n. 22;
Visto il parere espresso dalle Commissioni consiliari
permanenti II e IV riunite in seduta congiunta;
Delibera
l'approvazione dell'acquisizione, da parte di Vallée d'Aoste
Structure s. a r.l., dei terreni e degli immobili industriali di
seguito elencati:
Comune
Immobile
Proprietario (attuale)
Dati catastali
Planimetria
Pollein
Stabilimento Heineken
SIMA s.p.a.
N.C.E.U. di Aosta - comune di Pollein - Foglio 21 mappale 10,
sub. 1, mappale 48, mappale 75
1
Pollein
Terreno - FG. 21 Mapp. 825, 69, 39, 108
SIMA s.p.a.
N.C.E.U. di Aosta - comune di Pollein - Foglio 21 mappale
825, Area Urbana, N.C.T. di Aosta - comune di Pollein - Foglio 21,
mappale 39, Prato IR AR, mappale 108, Prato IR AR, mappale 69, Ente
Urbano
2
Pollein
Terreno - FG 21 Mapp. 67
SIMA s.p.a.
N.C.T. di Aosta - comune di Pollein - Foglio 21 mappale 67,
Ente Urbano
3
Planimetrie
(omissis)
Presidente
- La parola all'Assessore alle attività
produttive, Pastoret.
Pastoret (UV)
- Merci M. le Président.
L'acte administratif qui est soumis à l'attention de l'Assemblée
concerne l'approbation de la remise à Vallée d'Aoste Structure des
immeubles de propriété de la société actionnaire SIMA, participée à
49 pour cent par Finaosta et à 51 pour cent par Heineken Italia.
Cet acte est la conséquence du mandat confié à Finaosta avec
délibération n° 1128/2012 pour la prorogation de l'accord avec
Heineken Italia S.p.A.. Ladite délibération, qui approuve le schéma
d'accord, prévoit la rédaction d'un contrat d'achat des immeubles
et d'un contrat de location desdits immeubles. Ces immeubles ont
été évalués par expertise de la société R.U. Italia et l'achat a
été rendu possible par l'utilisation des ressources financières qui
se sont rendues disponibles par redistribution des fonds nets du
patrimoine de la société SIMA. Dans la délibération n° 1128 du mois
de mai on renvoyait la définition du futur propriétaire des
immeubles, puisque celui-ci ne sera individué que dans le sujet de
Vallée d'Aoste Structure qu'à partir de l'approbation de cet acte,
si cette Assemblée voudra bien le voter. En conséquence de cette
approbation, Vallée d'Aoste Structure deviendra propriétaire des
immeubles et les louera à Heineken Italia, société par actions.
Le passage que nous venons de faire dans ce Conseil est
conséquent aux dispositions de la loi n° 10/2004, article 4, qui
établit que soit le Conseil de la Vallée à approuver les ventes et
les achats du patrimoine immobilier de Vallée d'Aoste Structure.
Voilà donc que cette tâche est confiée à ce Conseil.
Presidente
- Dichiaro aperta la discussione generale.
La parola al Vicepresidente Chatrian.
Chatrian (ALPE)
- Grazie Presidente.
Qualche considerazione su questa proposta, che è l'approvazione
di acquisizione di beni immobili da parte di Vallée d'Aoste
Structure ai sensi della "10/2004". Stamani abbiamo parlato diverse
volte della crisi del mondo industriale in Valle d'Aosta, delle
difficoltà ad occupare i beni di proprietà pubblica, adesso gestiti
da Vallée d'Aoste Structure, la quale oggi, con questa
approvazione, diventa proprietaria al 100 percento di questo bene
immobile. I dubbi che avevamo messo sul tavolo in commissione
rimangono.
Noi manterremo una votazione di astensione su questo atto,
perché ci sembra che in un momento di grande difficoltà ad occupare
realmente le nostre proprietà, acquistare al 100 percento questo
bene ci mette in condizioni di azionare un campanello d'allarme, in
quanto non vorremmo che le strategie di questo colosso siano altre,
ovvero siano quelle di andare oltre la nostra piccola Valle d'Aosta
e fra qualche anno abbandonarci. Abbiamo seguito la delibera del 25
maggio; al di là delle valutazioni di tipo economico della perizia,
dal punto di vista politico è un po' rischioso.
Detto questo, chiediamo al Governo regionale di seguire passo
passo non tanto la locazione, ma le strategie della Heineken
S.p.A., in modo da poter condividere il piano finanziario e la
possibilità che la società rimanga in loco. Grazie.
Presidente
- La parola al Consigliere Donzel.
Donzel (PD)
- Grazie Presidente.
Cari colleghi, spesso in passato si è fatto ricorso allo
strumento dell'acquisto per intervenire su situazioni delicate e
noi abbiamo perorato la causa che le proprietà dei siti industriali
fossero mantenute presso la Regione, che fossero garantite le
possibilità di sviluppo regionale.
Non nascondiamo che rispetto a questa acquisizione c'è qualche
preoccupazione, non tanto sull'operazione di acquisizione, ma sul
fatto che, nonostante l'importante accordo della Regione con
Heineken, si possano creare delle condizioni per cui queste grandi
società si spostino dal nostro territorio. Non abbiamo nulla in
contrario a questa procedura, ma richiamiamo l'attenzione di questo
Consiglio, come abbiamo fatto durante tutta la mattina, sulla
necessità di una maggiore attenzione e presa di coscienza
dell'importanza dell'attività industriale nella nostra Regione.
Spesso ancora circolano battute nel territorio valdostano, come
a dire: i soldi buttati alle fabbriche, se li avessimo usati per il
turismo o per l'agricoltura, eccetera...stiamo vedendo che né
l'agricoltura, né il turismo, nonostante gli sforzi straordinari
che fanno anche questi settori, sono in grado di garantire quella
tipologia di occupazione e di riassorbire tutta l'occupazione che
c'è nel settore industriale. Quindi da parte nostra più che altro
un ribadire la necessità di un'attenzione a questo settore, che non
sia solo retorica, ma che sia davvero uno sforzo concreto di
sostenere le imprese nei momenti di difficoltà.
Qualche dettaglio in più sul fatto del perché la società si sia
voluta liberare di questa proprietà potrebbe essere utile a capire,
ma l'importante è che sia fatto ogni sforzo possibile per il
mantenimento di attività produttive nel nostro territorio. Anche in
caso generale, non è riferito all'Assessore Pastoret, perché tutto
qui viene personalizzato, ma non ho la percezione che la
maggioranza regionale si muova in questo indirizzo che sto dicendo.
Ho la sensazione che alle volte aziende in difficoltà vengano messe
di fronte a fatti compiuti, faccio il caso della Cogne che si trova
spostata un parcheggio, adesso deve spostare l'ossigeno...cioè, nel
momento in cui sei lì, affannato a risolvere diecimila problemi, te
ne trovi degli altri spiattellati sotto il naso!
Questa è l'esigenza che abbiamo: di una volontà profonda di
sostenere l'attività industriale, per cui se questo atto è un atto
che sta nelle relazioni positive con questa impresa, che firma un
accordo di sponsorizzazione con la Regione, però si libera dei suoi
beni, se è funzionale al mantenerlo qui, non può che avere il
nostro voto favorevole questo provvedimento. Ma avere la sensazione
che si crede fino in fondo in questa battaglia, e non si dice: ma
via, questa azienda, i lavoratori li collocheremo poi negli alpeggi
o in qualche lavapiatti negli alberghi...ecco, questa visione
semplicistica non ci piace per niente!
Presidente
- Se non ci sono altri interventi, dichiaro
chiusa la discussione generale.
Pongo in votazione l'atto:
Consiglieri presenti: 32
Votanti e favorevoli: 27
Astenuti: 5 (Bertin, Giuseppe Cerise, Chatrian, Louvin, Patrizia
Morelli)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK