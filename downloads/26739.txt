Consiglio Regionale della Valle d'Aosta - Oggetto del Consiglio n. 195 del 28 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 195 del 28 luglio 1972 - Resoconto
OGGETTO N. 195/72 - Ampliamento della Casa da gioco di
Saint-Vincent. Approvazione, in via di massima, del progetto delle
opere da eseguire.
Montesano (P.S.D.I.) -
La Commissione agli affari
generali, e la Commissione al turismo, congiuntamente fra di loro e
integrate dai rappresentanti dei Gruppi che non facciano parte di
queste Commissioni, hanno preso in esame la questione
dell'ampliamento della Casa da gioco di Saint-Vincent.
Io non so se i Presidenti rispettivi, cioè a dire, il
Consigliere Caveri, il Consigliere Freppaz, che io prego di
chiamare, volessero riferire al Consiglio prima di aprire la
discussione su questo argomento che è stato già esaminato in linea
preliminare in una passata riunione.
La parola al Consigliere Caveri.
Caveri
(U.V.)
- Je ferai un résumé très court des
décisions de l'avis, c'est-à-dire des deux Commissions affaires
générales et tourisme.
Au numéro un nous proposons que le Conseil approuve le projet
exécutif des oeuvres, l'agrandissement de la maison de jeu de St.
Vincent qui a été rédigé par les Ingénieurs Barzaghi, Fossi et
Fumagalli.
Ici, il faut expliquer ceci: il y avait un premier projet
d'agrandissement de la maison de jeu; ce premier projet, rédigé par
l'architecte Belgioioso et ses collègues du bureau, avait été
examiné en des réunions auxquelles avaient participé la Junte et un
certain nombre de Conseillers.
Il nous semblait que ce premier projet présentait des côtés, des
aspects assez négatifs, parce qu'il s'agissait d'une masse énorme
qui aurait enlaidit la Commune de Saint-Vincent, qui se serait
présenté très mal aux touristes et à ceux qui venaient soit
d'Aoste, qui seraient passés le long de Viale Piemonte, soit en
venant d'Aoste, soit en venant d'Ivrée.
Nous avons demandé et nous avons obtenu que ce projet soit
amélioré. Cependant nous devons être sincères et nous devons
reconnaître que, même après ces modifications, ce ne sera pas un
beau projet, ce ne sera pas le nouveau Casino agrandi, ne se
présentera pas bien, ni pour les touristes ni pour les habitants de
la Vallée.
Personnellement, nous serions été plus favorables à ce que,
après avoir acheté l'Hôtel du Parc et les terrains environnant
l'Hôtel du Parc, on démolisse cette vieille baraque qui maintenant
ce n'est plus une vieille baraque.
C'était le commendeur Rivella, quand on parlait dans les temps
anciens de l'Hôtel du Parc, qui disait: "parlé me nen de coulla
veilla baraca". Maintenant la vieille baraque, dans les pourparlers
actuels, a pris improvvisement une grande valeur, ce n'est plus une
vieille baraque.
Mais, à part cela, nous étions de l'avis que, démoli l'Hôtel du
Parc, on aurait pu très bien faire le salon des manifestations dans
cet emplacement, et le relier, par un corridor ou par une galerie,
ou par un corridor souterrain ou une galerie, à l'ancien immeuble
du Casino.
Les Administrateurs de la SITAV ont dit que cela ce n'est pas
possible. En tout cas, si cela était possible, je me corrige mais
que la fonctionnalité du Casino, de la Maison du jeu en aurait
souffert.
Ça c'est peut-être bien vrai et c'est pour cela qu'en vue de la
fonctionnalité de la maison de jeu, qui est plus grande quand tous
les locaux sont ramassés dans une même construction, dans un même
immeuble, que nous sacrifions avec beaucoup de regret nos
aspirations esthétiques et nous acceptons le projet tel qu'il a été
modifié par les Ingénieurs Barzaghi, Fossi et Fumagalli.
Ça c'est le premier point.
Puis, il y a le deuxième point, et alors là nous ne sommes pas
très convaincus des prix et des devis qui ont été présentés sur les
travaux, sur les prix de ces travaux; et nous demandons que la
Junte, à travers les fonctionnaires du Département de travaux
publics et avec la collaboration des techniciens particulièrement
compétents, fasse un révision de ces prix.
Nous avons dit techniciens particulièrement compétents; il
faudrait ajouter techniciens particulièrement honnêtes, pour des
raisons évidentes, parce qu'évidemment ces techniciens seront
soumis à des pressions d'un million d'atmosphère, et pour les temps
qui courent il n'y a pas beaucoup à se fier.
Troisième point: la SITAV demande que ces trois ou quatre zone
que l'Administration régionale devrait acheter de la SITAV, demande
qu'on évalue le prix de ces terrains à sept cent cinquante millions
de lires. Nous estimons que cette somme est excessive. Il y a une
expertise des géomètres Crétier, Salluard et Lévêque qui ont évalué
ces biens en quatre cent cinquante millions. Nous demandons que la
Junte continue les pourparlers en tenant comme base cette expertise
des trois géomètres de quatre cent-quatre cent cinquante millions.
Il y aurait beaucoup à dire sur cette évaluation, mais il est bien
loin d'être parfait, et alors nous demandons que la Junte continue
les conversations sur la base de l'expertise des trois géomètres et
puis, évidemment, que, en ayant établi les points un, deux et trois
nous demandons qu'on renvoie l'examen de la convention qu'il faut
stipuler à la SITAV en exécution des clauses que nous souhaitons
qu'elles soient modifiées à l'avantage de la Région, modification
du "capitolato".
Pourquoi nous faisons tomber toutes les difficultés que nous
avons opposés, jusqu'à présent, à propos du projet qui nous ne
plaît pas même après qu'il a été amélioré? Parce que si nous
continuons à soulever des difficultés sur le projet, je vois qu'il
y a beaucoup de distractions sur cet argument, qui est important;
alors, s'il y a quelqu'un qui s'embête à mon exposé il est prié de
faire un peu plus d'attention, parce que je suis arrivé à la fin.
Alors je dis: nous avons laissé tomber toutes les oppositions que
nous avons fait jusqu'à présent à propos de ce projet qui n'est pas
un bon projet; du reste, même le plus parfait des architectes
n'aurait pu faire un bon projet, parce qu'en devant concentrer
soixante-sept mille mètres cubes sur une superficie restreinte,
évidemment on ne peut pas faire une chose qui puisse plaire à
l'oeil du spectateur.
Mais, pourquoi nous renonçons à nos difficultés précédentes?
Parce qu'autrement nous faisons le jeu de la SITAV, parce que la
SITAV ne demanderait pas mieux de renvoyer, comme ont renvoyé
jusqu'à présent, et je prie les Conseillers régionaux de vouloir un
moment méditer sur ce fait, que la prorogation du Casino a été
faite le 12 de juillet du 1965. Depuis lors, sont passées sept
années et on a perdu, infiniment de temps et les Juntes qui se sont
succédées à la nôtre n'ont pas traité ce problème avec l'énergie
qui aurait été nécessaire.
Alors, si nous voulons éviter et alors si on, si nous voulons
éviter qu'on continue à perdre du temps, il faut au moins approuver
comme nous proposons nous au premier point le projet
d'agrandissement du Casino.
Voilà, j'ai fini.
Savioz
(P.C.I.) -
Noi siamo dell'avviso che, per
quanto concerne...dell'ampliamento del Casinò, in qualunque modo si
operi, indubbiamente si guasta quel poco di bello che è
rimasto.
Questo, siamo perfettamente d'accordo.
Siamo anche dell'avviso che bisogna però arrivare al dunque
perché qui troppo tempo si è perduto e riteniamo che, se avessero
dato corso agli accordi intercorsi durante l'ultima Giunta del
Leone, oggi non saremmo qui a discutere l'ampliamento della Casa da
gioco.
Qui si è fatto il gioco, semplicemente l'Amministrazione
regionale ha fatto il gioco degli amministratori del Casinò di
Saint-Vincent.
E questo ormai lo sanno anche le pietre della Valle d'Aosta.
Quindi, arrivati a questo punto, se un rimprovero va fatto e se
un'osservazione abbiamo il dovere di farla, la dobbiamo fare alle
Giunte che hanno preceduto la presente Giunta.
La presente Giunta non ha colpe in merito, in quanto che esiste
da troppo poco tempo.
Noi pensiamo che si debba mandare avanti la cosa; raccomandiamo,
come è stato detto nella Commissione, nella seduta delle
Commissioni, a proposito, nominate dal Consiglio e speriamo che
questa volta sia la volta buona.
Indubbiamente, bisognerà fare molta attenzione sul come trattare
la questione dell'acquisto dei terreni, sul come dirimere il
problema dei tempi e dei versamenti e fare in modo che la cosa sia
seguita da vicino con oculatezza e attenzione.
Siamo anche noi del parere che bisognerà cercare dei tecnici che
siano al di fuori e al di sopra della melé, perché se, per
combinazione dovessimo cadere male, si spenderebbe un mucchio di
soldi e non si avrebbe nessun buon risultato.
Manganone
(D.C.) -
Da un po' di tempo, nei
deliberati, si legge di approvare in via di massima, e qui fa
persin ridere, approvare in via di massima un progetto esecutivo!
Ma volevo solo fare una richiesta che avevo fatto
precedentemente.
Vorrei sapere se il progetto esecutivo deroga da qualche norma
del piano regolatore comunale.
Manganoni
(P.C.I.) -
Dopo le numerose mozioni che
abbiamo presentato negli anni scorsi per sollecitare la definizione
di questo problema, vediamo con soddisfazione che finalmente il
Consiglio è chiamato a pronunciarsi.
Io però vorrei fare una constatazione, una constatazione di
ordine finanziario; questo accordo con la Casa da gioco con la
SITAV è stato stipulato sette anni fa; se i lavori fossero stati
eseguiti, non dico sette anni fa, ma almeno dopo un anno o due, poi
avremmo speso circa la metà per l'esecuzione di queste opere,
perché in questi sette anni gli aumenti dei prezzi nel campo
edilizio sono più che raddoppiati; pertanto, i due miliardi di
allora ne valgono oggi, circa uno, quindi la Regione ha rimesso
circa un miliardo.
Per non parlare poi degli interessi su questa cifra, che
naturalmente se li è goduti la SITAV.
Pertanto qui l'Amministrazione regionale ha, con queste
lungaggini, con questi rinvii, rimesso la cifra che vi ho citato.
Comunque, meglio tardi che mai, perché se aspettiamo un altro po'
di anni, con la svalutazione continua, questi due...il valore
effettivo di questi due miliardi sarebbero ulteriormente
diminuiti.
Comunque però, un conto è decidere, deliberare in via di
massima, un conto è realizzare le opere.
Io pongo questa domanda alla Giunta, chiedendo che mi sia
risposto: quando si prevede la data di appalto dei lavori?
Qui, poi, voglio porre un'altra questione: su quell'accordo con
la SITAV era previsto, oltre che l'ampliamento del Casino,
l'esecuzione di altre opere, non ben definito, si parlava di una
funivia, per esempio. Ora oltre all'appalto e, quindi, al
finanziamento dell'ampliamento del Casino, la cifra prevista che,
se non vado errato, si aggirava sui due miliardi, cioè, la
rimanenza della cifra, a che cosa viene destinata?
Caveri
(U.V.) -
Non solo è vera l'osservazione
fatta dal Consigliere Manganoni e, cioè, che si è perso molto per
questi ritardi, ma la cifra da lui indicata in realtà è
insufficiente. Perché Manganoni parla di una perdita di un
miliardo; se non mi sbaglio la perdita è di due miliardi. Perché?
Perché mentre prima si prevedeva di poter fare l'ingrandimento
della Casa da gioco con una spesa di seicento milioni da parte
della SITAV adesso per fare quel lavoro bisogna che la SITAV spenda
seicento milioni, che rappresenta per la SITAV una somma molto
minore di quella prevista dal contratto di proroga; ma occorre che
la Valle spenda due miliardi in più, che prima non avrebbe dovuto
spendere.
Quindi, a parte altre considerazioni che si possono fare, c'è
una perdita secca di due miliardi.
Bordon (D.C.) -
Io non voglio fare della polemica perché
non è il caso, però io penso che il Presidente della Giunta,
l'Assessore Maquignaz, altri, Albaney, erano in Giunta quando
c'eravamo noi e, pertanto, difenderanno l'operato delle precedenti
Giunte. Perché dal 1965 in poi sedevamo negli stessi banchi e
abbiamo portato avanti il problema come lo potevamo portare;
quindi, questo precisato, io ritengo ancora di aggiungere che non
sono tutto d'accordo nell'attribuire con tanta facilità le colpe
alle passate Giunte perché, se non sbaglio, per poter attuare
questi problemi, questi gravi problemi, queste gravi iniziative,
importanti iniziative, era necessario avere un piano
regolatore.
Ora, il piano regolatore è stato approvato da non molto tempo;
quindi, non per colpa nostra, perché voi sapete che c'era anche
l'ingerenza del Comune di St. Vincent; quindi, precisato questo,
non mi preoccupo gran che perché è sempre facile attribuire colpe a
quelli che non ce l'hanno.
Naturalmente noi siamo d'accordo, e l'abbiamo già detto in
Commissione, ed è per questo che, se non fossi stato chiamato in
causa per le responsabilità passate, perché poi qualche volta si
fanno delle considerazioni strane che toccano anche le persone,
sono stato Presidente della Giunta per otto mesi, e noi avremmo
dovuto, per esempio, risolvere immediatamente questo problema.
Quelli che siedono lì ormai da due anni, questi sono giustificati,
perché probabilmente, a una certa parte di questo Consiglio, sono
più simpatici.
Io riconfermo quello che ho sempre detto che, a parte le
amicizie personali, per le impostazioni politiche, per le simpatie,
io piuttosto che le simpatie preferisco le antipatie di una
determinata parte del Consiglio regionale.
Quindi, io ritengo che nel modo più assoluto, indipendentemente
dallo stabilire le colpe di chi possono essere, che non serve a
niente, si tratti di portare avanti il problema. Vorrei poi vedere,
fra qualche tempo, che ci si trovi di nuovo in una difficoltà
perché mancano determinati strumenti, come li abbiamo chiamati in
Commissione affari generali, e non si possa portare avanti
questo.
Quindi, io concordo, lo abbiamo detto in Commissione, è per
questo che qualche volta ci si scoccia di prendere la parola qui
dentro. Abbiamo detto che il problema deve essere portato avanti;
per essere portato avanti, con tutte le possibilità che si
presentano, adesso si è stabilito di approvare, questo, io sono del
parere di approvarlo, tanto più che avremmo già dovuto approvarlo
prima, ma siamo d'accordo, purché si risolva questo problema.
In fatto di responsabilità, per quanto ci concerne, specialmente
della Democrazia Cristiana, noi rigettiamo tranquillamente queste
accuse perché non ci toccano.
Caveri
(U.V.) -
Volevo aggiungere brevemente
un'osservazione: ai due miliardi che l'Amministrazione regionale
doveva spendere in più, bisogna aggiungere un altro elemento, e
cioè questo: una che dovrebbe essere tenuta presente è la questione
degli interessi maturati, ormai, sui 600 milioni che la SITAV
avrebbe dovuto spendere a quelle tali scadenze che voi sapete, e
poi gli interessi sul miliardo e cinquecento milioni che la SITAV
avrebbe dovuto compiere, sempre alle scadenze previste dal nostro
contratto.
Quindi, quello è un altro elemento importante che si aggiunge
alla questione dei due miliardi di cui parlavo.
Dujany
(D.P.) -
Ci sono delle strane
considerazioni, qualora si discutano di certi argomenti. Qui c'è la
tendenza, da parte di tutti i Consiglieri, di accusare l'esecutivo
del ritardo su questo problema.
Vorrei ricordare ai Signori Consiglieri che questo problema è
stato proposto al Consiglio, fino dal mese di gennaio del 1972 ed è
stato su vostra richiesta che è stato rinviato al mese di luglio
del 1972.
Quindi, per cortesia guardiamoci un po' tutti in faccia e
cerchiamo di farci tutto un piccolo "mea culpa". Se le cose stanno
a questo punto.
Per quanto mi concerne come Giunta, mi pare, qui ci sono
parecchi Consiglieri che sono testimoni, di aver affrontato il
problema con la massima tempestività possibile e, in tutto il
semestre del 1971, la Giunta, con la collaborazione di parecchi
Consiglieri qui presenti, hanno fatto ripetute riunioni per cercare
di poter dare un'impostazione a questo problema che oggi è oggetto
di approvazione parziale in questo Consiglio.
Ed è stato trattato il problema dell'ubicazione, ed è stato
trattato il problema della cubatura, il problema dell'estetica
della costruzione; e, soprattutto, il problema che ci ha richiesto
parecchio tempo di discussione era proprio questo inserimento
dell'ampliamento della Casa da Gioco su una parte di terreno da
acquistare che la Regione non è proprietaria, che potesse
soddisfare questo ampliamento obbedendo alle leggi imposte dal
piano regolatore di St. Vincent e a delle necessità che mi paiono
doverose da parte dell'Amministrazione regionale. Abbiamo cercato
di poter acquistare questi terreni direttamente dalla SITAV, non
dalla SAV, in modo da integrare la proprietà regionale attorno alla
costruzione che ha eseguito e che intende ampliare in quella zona.
Quindi, è stato un lavoro molto lungo ed è stato un lavoro paziente
ed è stato un lavoro anche difficile.
Quindi mi pare, avvocato Caveri, quando lei dice che la Giunta
ha peccato di negligenza, mi scusi, ma lei non lo deve dire, perché
lei è testimone delle varie riunioni che abbiamo fatto.
Per quanto riguarda l'osservazione fatta dal Consigliere
Manganone, mi pare che questo progetto, che oggi è oggetto di
approvazione di massima da parte del Consiglio, dovrebbe obbedire
alle leggi del piano regolatore del Comune di St. Vincent, ed è
questo il motivo per cui dobbiamo ancora provvedere all'acquisto di
una certa quantità di metri quadrati che servono, appunto, a
giustificare la volumetria prevista dall'ampliamento del piano
regolatore.
A quando la data degli appalti, chiede Manganoni, ma mi pare che
le tappe che dobbiamo percorrere sono abbastanza chiare e allora,
dopo che il Consiglio abbia approvato questo progetto di massima,
bisogna che la Giunta riprenda le trattative, in base alla perizia
fatta fare a suo tempo dai tecnici nominati dalla Regione per
l'acquisto dei terreni che voi conoscete e, successivamente,
bisogna provvedere a richiedere, a verificare, e a controllare i
prezzi ed i preventivi del costo dell'opera e solo dopo potrà dare
inizio agli appalti.
Vorrei ancora fare una brevissima osservazione di merito nel
deliberato. Nel punto 1 della prima pagina si dice: "proporre al
Consiglio l'approvazione in via di massima del progetto esecutivo
delle opere di ampliamento della Casa da gioco di St. Vincent,
redatto dallo studio di progettazione dr. Barzaghi, Fossi,
Fumagalli". Mi pare che ci sia un errore: il progetto è stato
redatto dallo studio Belgioioso, Peresutti e Fumagalli, questa
dovrebbe essere una piccola precisazione.
E la stima, invece, dei prezzi e dei costi dovrebbe essere stata
fatta da questi altri, cioè, gli uni hanno fatto lo studio del
progetto, gli altri hanno fatto la stima dei costi e dei prezzi. Ma
questo è un dettaglio, di cui, mi pare, è tanto per la precisione
della deliberazione.
Mi pare di aver risposto a tutti coloro che sono
intervenuti.
Manganoni
(P.C.I.) -
...le altre opere, come ne
veniamo fuori qua...
Dujany
(D.P.) -
È chiaro che, con questo atto, il
Consiglio approva semplicemente l'approvazione di massima del
progetto di ampliamento del Casino; delega alla Giunta la
trattativa dell'acquisizione dei terreni e l'esame dei costi, in
collaborazione con gli uffici tecnici dell'Amministrazione
regionale.
Successivamente, insieme al Comune di St. Vincent, dovremo
esaminare e, anche in relazione a quanto imposto dal piano
regolatore, dovremmo esaminare il problema dell'utilizzazione della
parte sud dell'area di Viale Piemonte, che è stato previsto nel
progetto in cui, la cui convenzione prevede una spesa globale, per
conto della SITAV, di un miliardo e mezzo.
Per quanto riguarda il finanziamento di questa spese, la SITAV
deve corrispondere alla Regione 600 milioni.
È chiaro che i 600 milioni del 1965, nel 1972, sono 600 milioni
svalutati, questo è chiaro,
però, anche noi adempiamo solo oggi all'approvazione del
progetto, che era un nostro compito per far scattare naturalmente
il pagamento di questa opera prevista nella convenzione.
La differenza dei costi reali per l'ampliamento della sala da
gioco li dovrà mettere l'Amministrazione regionale.
L'attuale costo previsto mi pare che si aggiri sui tre
miliardi.
Caveri
(U.V.) -
La considerazione è brevissima,
anche perché non ho nessuna intenzione di polemizzare con il
Presidente della Giunta, però voglio fare una precisazione su
quello che ha detto il Presidente della Giunta, con molta calma e
con molto distacco, e la considerazione è questa: non è esatto dire
che la responsabilità di una parte dei ritardi sia dovuta ai
Consiglieri, che hanno chiesto spiegazioni e delucidazioni e
chiarimenti, perché troppe volte, qui davanti al Consiglio, si
portano le proposte come se fossero dei sacchi d'ossa. Quando la
Giunta ha portato la proposta al Consiglio, riguardante questi
problemi, il problema non era stato istruito e la Giunta non
rispondeva o rispondeva molto approssimativamente alle richieste
dei chiarimenti che noi avevamo fatto. Questo, purtroppo, lo
vediamo parecchie volte in Consiglio. Forse non dobbiamo neanche
farne una colpa specifica a questa Giunta però vediamo che anche
questa Giunta, spesso e volentieri, non istruisce con la voluta
precisione e diligenza le proposte che fa al Consiglio, e questo lo
abbiamo visto l'altro giorno alla seduta del 14 luglio, quando si è
fatta la proposta per quel tale stabilimento di Arnaz, dove si è
avuto il coraggio di presentare una bozza dove il nome dell'altra
parte era lasciato in bianco. E questo lo vediamo di nuovo oggi sia
per - adesso io non voglio mica anticipare la discussione di Arnaz,
che si terrà nel pomeriggio, ma tra parentesi vedremo per tutta la
lunghezza del pomeriggio che anche i numeri 14 e 15 non è che siano
stati poi istruiti con la voluta precisione e completezza di
elementi.
Quindi, quando i Consiglieri singoli o in gruppo chiedono
spiegazioni e chiarimenti, non è che automaticamente diventino essi
i responsabili di una parte del ritardo, come nella SITAV, perché
responsabile e co-responsabile è la Giunta, la quale non fornisce
ai Consiglieri gli elementi voluti.
Bordon (D.C.) -
Io chiedevo solo un'informazione ed è per
questo che mi sono permesso di interrompere, perché così mi
risponde il Presidente della Giunta o l'Assessore Milanesio. Se ho
ben capito, il Presidente della Giunta ha detto che dovremo ancora
comperare dei terreni, che non si sono potuti comperare prima
perché mancava il piano regolatore.
È vero questo? Ho capito bene? Bene. Per caso fosse così,
indipendentemente da tutto io chiedo quando è stato approvato il
piano regolatore, perché io lo ritengo uno strumento indispensabile
per poter portare avanti tutto questo. Ora, mi sembra che sia uno
dei punti da precisare, e lo preciseremo ancora in futuro, perché
ritorneremo in questo argomento, e io ritengo che proprio la cosa
base sia questa: la data di approvazione del piano regolatore di
St. Vincent.
Manganoni
(P.C.I.) -
Nel mio intervento io non ho
voluto polemizzare con nessuno, io ho solo constatato che, in
questi sette anni, io avevo fatto dei calcoli su circa un miliardo
e più gli interessi. Dice il Consigliere Caveri che i miliardi sono
due, e quindi i miei calcoli sono stati fatti per difetto.
Comunque, dice il Presidente Dujany, da gennaio a luglio, no,
vero, sono sei mesi, no, si potevano anche abbreviare, ma qui non
si tratta di sei mesi, si tratta di sette anni; ed allora le
responsabilità di tutte le Giunte che si sono susseguite dalla data
dell'accordo a venire ad oggi, vero, se la responsabilità non è di
queste Giunte, la responsabilità è dei cittadini che vanno per le
strade?
La responsabilità è dell'Amministrazione regionale.
Qui, è inutile che diciamo: la responsabilità è di nessuno, la
responsabilità è dell'Amministrazione regionale, perché, io capisco
che il giorno dopo che si è stipulato l'accordo non potevano
appaltare i lavori, perfettamente d'accordo, però c'è il limite di
tempo, che poteva essere contenuto in un anno o due, per elaborare
progetti, ecc., ma qui ne sono passati sette. Ed allora è inutile
che diciamo: la colpa è mia, la colpa è di quell'altro, io sono
stato solo otto mesi, Presidente, è quello che c'era prima.
La colpa è di tutti e noi qui abbiamo fatto un pessimo affare,
perché io avevo detto un miliardo, il Consigliere Caveri ha parlato
di due miliardi ma, da quanto dice il Presidente della Giunta, che
il costo dei tre miliardi, meno i 600 milioni previsti, la Regione
dovrà cacciare fuori due miliardi e quattrocento milioni.
Se queste cifre corrispondono alla realtà, allora sono due
miliardi e quattrocento milioni che graveranno sulla Regione che se
fossero stati costruiti prima, molti anni prima, forse con seicento
milioni non ce la saremmo cavata, però, non saremmo arrivati ai tre
miliardi. Quindi, questa è la realtà dei fatti e, certo, che come
amministratori non brilliamo. Quindi, sono dei miliardi che per
colpa dell'Amministrazione, noi ci rimettiamo; e poi, su certe cose
stiamo lesinando la lira, su certi provvedimenti di carattere
sociale, e allora lì si lesina, lì bisogna guardare le mille lire,
bisogna guardare...e qui sono miliardi che vanno giù per la
schiena.
Comunque, è inutile che insistiamo su questo, io l'ho detto
all'inizio, che ci fa piacere che finalmente ci siamo decisi, e che
non aspettiamo altri anni, è un fatto positivo.
Voglio solo aggiungere questo alla mia domanda e finisco: quando
si appaltano i lavori? Ha risposto il Presidente: dobbiamo trattare
con la SITAV l'acquisto dei terreni prima, è naturale; però io ho
una sensazione, la SITAV non ha nessun interesse di accelerare i
tempi, e il fatto di questi sette anni lo dimostra perché, intanto,
lei si gode gli interessi dei soldi stanziati. Allora bisognerebbe,
e questo è un invito che io faccio alla Giunta, magari non
prestarsi alle manovre intelligenti naturalmente della SITAV, che
fanno perdere altri mesi o altri anni nelle trattative per i
terreni.
E così passa altro tempo, e altra svalutazione, e quindi altro
aumento di prezzo e altri quattrini che la Regione dovrà tirar
fuori.
Ora, io penso che la SITAV, beh, ci sono anche dei mezzi per far
sentire un po' la voce dell'Amministrazione regionale, no? Si
trovano certi discorsi da fargli, in modo che non ecceda, prima
nelle richieste di questi terreni e, in secondo luogo, che non
trascini le cose troppo per le lunghe; per evitare quanto vi dicevo
prima, cioè che i due miliardi e quattrocento milioni che oggi, noi
Regione ci rimettiamo, beh, che si arrivi magari ai tre e oltre,
sempre dovuto all'aumento dei prezzi, conseguente alla svalutazione
della lira.
Montesano (P.S.D.I.) -
Nessun altro vuole intervenire
prima della parola al Presidente della Giunta?
Dujany
(D.P.) -
In modo altrettanto distaccato,
quale è stato distaccato l'intervento dell'Avvocato Caveri, il
quale nasconde, non con molta onestà, così sul piano, quando
sostiene che su questo oggetto, non dico che la Giunta presenti
sempre tutti gli argomenti in modo perfetto e soddisfacente, ma
quando sostiene che questo argomento è stato presentato al
Consiglio in un modo lacunoso, mi permetto, per cortesia, di
negarlo.
Ho ancora qui, a portata di mano, l'oggetto inserito all'ordine
del giorno del Consiglio del 28 gennaio 1972 e mi pare che la
relazione era sufficientemente dettagliata. Me la sono ancora
riletta, guardi proprio per scrupolo, a distanza di sei mesi, per
verificare se era vero quanto lei affermava; ma, veramente, mi pare
di poterlo negare in modo chiaro e di rifiutare un'affermazione di
questo genere, soprattutto per quanto attiene a questo argomento,
perché mi pareva onesto poter affermare che questo oggetto era
stato portato con chiarezza e con dati ed elementi sufficienti in
sede di Consiglio regionale.
Lei, poi, Avvocato Caveri, aveva le idee più chiare di tutti
noi, perché lei ha avuto la fortuna con la Giunta, fortuna o
disgrazia, o la fortuna nostra, di partecipare a una serie di
riunioni durate per sei mesi, nell'elaborazione di questa
discussione per quanto riguarda acquisizione di aree, approvazione
di progetto, convenzione e, quindi, le idee chiare mi pare che le
poteva avere più di qualunque altro o quanto noi.
Quindi, mi permetto proprio di negare questa accusa che lei ha
voluto fare alla Giunta.
Mi pare maggio 1971, mi pare.
Bordon (D.C.) -
Io non chiedo mica il giorno, il mese,
non ha importanza, ma io sono convinto di questa data. Noi avremo
occasione di riparlare molto in quest'aula, perché per me è la data
base di tutta la discussione.
Fosson
(U.V.) -
Vorrei solo che, da tutta la
discussione, a un certo momento le responsabilità del ritardo non
siano addossate alla Giunta che ha stipulato l'atto con la SITAV
nel 1965; perché quasi quasi, con il palleggiamento delle
responsabilità, quasi quasi saremmo noi i responsabili, mentre
avevamo fatto le cose molto chiare.
Montesano (P.S.D.I.) -
Si passa ai voti dell'oggetto n.
12, con le modifiche e i chiarimenti espressi dal Presidente della
Giunta.
Chi vota a favore alzi la mano. Contrari? Astenuti? Il Consiglio
approva.
Si passa all'oggetto numero 13, che potremmo anche discutere in
seduta pubblica, se i Consiglieri non intervengono sulle persone.
Si tratta di un concorso pubblico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK