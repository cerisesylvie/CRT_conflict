Consiglio Regionale della Valle d'Aosta - Oggetto del Consiglio n. 892 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 892 del 18 settembre 2019 - Resoconto
OBJET N° 892/XV - Communications du Président de la
Région.
Rini (Présidente) -
Point n° 2 à l'ordre du jour. La
parole au Président Fosson.
Fosson (PNV-AC-FV)
- Buongiorno a tutti e ben ritrovati.
Speriamo di poter portare avanti dei lavori proficui in questo
periodo.
Giovedì 12 settembre 2019, a Cagliari, ho partecipato a questo
incontro organizzato un po' in fretta dal Presidente della Regione
Sardegna, Solinas, volto a riavviare un coordinamento adeguato tra
le Regioni a Statuto speciale e le Province autonome. Erano
presenti: il Presidente della Regione Siciliana, Musumeci; il
Presidente della Provincia autonoma di Trento, Fugatti; in
videoconferenza il Presidente della Regione autonoma Friuli-Venezia
Giulia, Fedriga; non era però presente il Presidente della
Provincia autonoma di Bolzano perché Kompatscher era purtroppo
impegnato nei lavori consiliari e provinciali. Per parte mia ho
portato all'attenzione del tavolo spunti importanti e delicati sui
quali lavorare: l'autonomia finanziaria e l'autonomia organizzativa
come irrinunciabile completamento dell'autonomia ordinamentale e
della valorizzazione delle nostre identità culturali; la necessità
di avere classi dirigenti e operatori di amministrazione legati al
territorio; soprattutto il principio dell'intesa quale momento
essenziale per giungere alla modifica degli Statuti speciali; la
certezza dei tempi per la conclusione dei procedimenti volti
all'approvazione delle norme di attuazione attraverso le
Commissioni paritetiche e la garanzia della rappresentanza in seno
al Parlamento italiano e al Parlamento europeo di ciascuna
autonomia speciale. È stata un'occasione iniziale, ma importante,
per dare un nuovo impulso ad un processo di dialogo e di confronto
sulle rispettive esigenze, in grado di sfociare in azioni comuni
nei confronti dello Stato, nella ferma convinzione che sia
necessario ribadire attualità e forza delle autonomie speciali
anche a livello europeo, sottolineando l'importanza dell'autonomia
in generale come la forma migliore per assicurare sviluppo e
stabilità. Abbiamo pertanto condiviso l'opportunità di consolidare
un percorso, una piattaforma comune di confronto con lo Stato, di
rivendicare con forza e in ogni sede il pieno riconoscimento delle
nostre autonomie statutarie e di garantirci reciproca solidarietà
nei rapporti e nei contenziosi con lo Stato. Si tratta, come
dicevo, di un primo passo incardinato in quella Dichiarazione di
Aosta del dicembre del 2006, che fu l'inizio di un percorso che,
speriamo, proceda concretamente nei prossimi mesi. È un inizio. È
stata proposta la continuazione di questo percorso con un incontro
a novembre, in Sicilia; ho però chiesto che questo incontro, come
nella Carta di Aosta del 2006, comprendesse anche le Assemblee
legislative e, in particolare, le Presidenze del Consiglio.
Voglio ancora aggiungere la commemorazione del professor
Carrozza, che il 10 settembre scorso, a 66 anni, è scomparso.
Avvocato, docente di diritto costituzionale e pubblico all'Istituto
superiore Sant'Anna di Pisa, il professor Carrozza ha offerto il
prezioso contributo della sua intelligenza e della sua competenza
alla nostra regione per oltre trent'anni a partire dagli anni
1989-1990, quando fu apprezzatissimo consulente speciale della
Commissione per le riforme istituzionali della Valle d'Aosta. Nella
scorsa legislatura fu chiamato come componente di designazione
statale a far parte della Commissione paritetica per le norme
d'attuazione dello Statuto valdostano, ambito in cui ha messo a
servizio nella costruzione delle nostre norme attuative l'acuta e
propositiva attenzione per le Autonomie che hanno sempre
contraddistinto la sua opera scientifica. Il professor Carrozza era
stato confermato in questo ruolo anche nella corrente legislatura e
faceva parte di quella terna della nostra Commissione paritetica
nominata dallo Stato. Gli ultimi due interventi pubblici tenuti
nella nostra regione - nel 2017, in occasione della presentazione
del libro su Emilio Lussu e Émile Chanoux di Gianmario Demuro e
Roberto Louvin, e la splendida lezione dell'anno successivo
nell'ambito dei Dialoghi sulla Costituzione all'Università della
Valle d'Aosta - ci hanno lasciato la sintesi del pensiero e
dell'impegno del professor Carrozza: la testimonianza del suo
rispetto per le minoranze e per i loro diritti, la sua ferma
convinzione che la costruzione dell'ordinamento non passa per la
via della forza e della violenza, ma dal dialogo in uno spirito
integralmente federalista. Ho avuto la fortuna di conoscerlo anche
quando ci siamo riuniti a Roma ed era notevole, in un uomo di una
levatura di questo tipo, la disponibilità a lavorare per i nostri
problemi e per le nostre esigenze. Al professor Paolo Carrozza va
il pensiero riconoscente da parte dell'intera comunità valdostana.
A sua moglie Cristiana e alla figlia Ilaria la nostra
partecipazione alla gravissima perdita che le ha colpite.
Présidente -
Est-ce qu'il y a des interventions sur les
communications du Président ? Pas de requêtes ? A demandé la parole
le collègue Luboz, à vous la parole.
Luboz (LEGA VDA)
- J'espère que les couleurs que ce matin
nous avons appréciés dans les cieux puissent être de bon augure
pour les travaux de cette Salle. Cependant, il me semble devoir
faire deux considérations car les discussions politiques n'ont pas
été faites avant la pause estivale. Cette intervention j'aurais
voulu la faire avant la pause estivale sur les communications des
dirigeants institutionnels qui n'ont pas eu lieu. Ce sont des
analyses politiques de la situation à cette époque qui n'ont pas
changé et peuvent donc être exposées aujourd'hui. Si j'avais à
donner un titre à cette intervention je l'aurais appelée
"Alchimie-chromatique".
Presidente -
Collega Luboz, mi preme solo ricordarvi che
siamo sulle comunicazioni del Presidente. Le chiedo di attenersi a
quello che ha comunicato in questa sede il Presidente.
Luboz (LEGA VDA)
-
Alors je le tiendrais à
côté.
Presidente -
Scusi, termino e poi le ridò la parola. Se
invece è richiesta una discussione politica, dobbiamo portare tale
richiesta in sede di Conferenza dei Capigruppo e si decide in
quella sede.
Luboz (LEGA VDA)
- D'accord.
Presidente -
Questo però, in Aula, è il momento delle
comunicazioni del Presidente.
Luboz (LEGA VDA)
- Aucun problème, merci.
Presidente -
Grazie, collega. Altri sulle comunicazioni
del Presidente? Ci sono richieste? Se non ci sono richieste,
possiamo passare al punto 3 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK