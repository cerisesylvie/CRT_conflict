Consiglio Regionale della Valle d'Aosta - Oggetto del Consiglio n. 323 del 28 novembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 323 del 28 novembre 1972 - Resoconto
OGGETTO N. 323/72 - Problemi concernenti il tracciato della
strada della frazione Verana, in Comune di Champorcher.
(Approvazione di Mozione)
Montesano (P.S.D.I.)
- Allora chi illustra? La Parola al
Consigliere Manganoni. Ah, parla Crétier, allora...
(
Manganoni:
Tonino) ...Ah, Tonino. La parola al Consigliere
Tonino.
Tonino (P.C.I.) -
Dunque, noi abbiamo presentato questa
mozione in seguito ad un esposto che è pervenuto, ed è pervenuto ad
ogni gruppo consiliare, dico subito che il tono di tale esposto ci
ha preoccupati, non tanto nel fatto che sia giusta una soluzione
piuttosto che un'altra, la preoccupazione nostra è quando si devono
prendere determinate decisioni, in questo caso riguarda questo
collegamento stradale fra la strada regionale di Champorcher alla
frazione Verana. Queste decisioni si prendono senza preventivamente
sentire i frazionisti interessati che dovrebbero, a parer mio,
essere i primi ad essere informati. Noi riteniamo che una saggia
amministrazione comunale come nel caso in oggetto, non può eludere
quelle che sono le richieste della popolazione interessata.
Nell'esposto i frazionisti di Verana ritengono che l'attuale
tracciato non seguirebbe la logica naturale del terreno per cui
sembrerebbe viziato quel tracciato, ora se si faceva prima una
riunione con i frazionisti interessati, queste cose si sarebbero
potute evitare perché di fronte all'impellente necessità della
strada si sarebbe senz'altro trovata una soluzione conciliativa,
d'altronde sono le cose che i frazionisti di Verana chiedono
nell'esposto. Io personalmente mi sono interessato di quel
problema, anzi ho dovuto interessarmi di questo problema, perché
gli interessati sono venuti a cercarmi e mi sono recato sul posto
una prima volta con i frazionisti, un'altra volta con il tecnico
progettista e francamente, secondo il mio giudizio, devo dare
ragione ai frazionisti di quella frazione e non entro nel merito
perché, così, spiegare qui com'è è difficile, ma direi che anche
dal lato paesaggistico la scelta fatta di quel tracciato non
corrisponde a una cosa ben fatta. Ecco, quindi il motivo di questa
mozione è di vedere con dei nostri tecnici se quella soluzione è la
soluzione giusta o seppure non c'è la soluzione che indicano i
frazionisti, che devono adoperarsi di questa strada, se non sia
migliore.
Tutto lì, la mozione chiede queste cose.
Bancod (U.V.)
- Volevo chiedere se le autorità comunali
sono state interpellate, perché a quanto risulta il Comune aveva
aderito al tracciato scelto dai proprietari, purtroppo sempre il
solito sistema di uno scontento, ed ecco che esce una mozione e le
autorità comunali, come è di moda al giorno d'oggi vengono messe da
parte.
Manganoni (P.C.I.)
- Io non ho capito bene a cosa voleva
alludere il collega Bancod; io non penso che le autorità...
(
Bancod
: ...se voi siete andati su avete interpellato
l'autorità comunale, perché l'autorità comunale, a quanto pare ha
riunito i proprietari ed ha chiesto se erano contenti di questa...)
...Io ho l'impressione che il mio collega non sia bene informato
per una ragione molto semplice, che se l'autorità comunale avesse
sentito gli abitanti, no, e quindi avesse ascoltato le logiche
legittime richieste dagli abitanti, e beh, non saremmo arrivati
alla mozione, alla petizione, se questa popolazione esasperata per
non essere ascoltata, per non essere sentita dall'Amministrazione
comunale ha dovuto ricorrere ad una petizione, indirizzandosi al
Consiglio regionale io penso, o che il mio collega Bancod non è ben
informato, o non si rende esattamente conto della situazione,
questo è il problema.
Bancod (U.V.)
- ...se le autorità comunali nonostante da
voi interpellate, perché io ho trovato il Sindaco, che dice che voi
non... insomma non vi siete degnati di chiedere all'Amministrazione
comunale.
Manganoni (P.C.I.)
- Innanzitutto io penso che sia dovere
dell'Amministrazione comunale sentire gli abitanti, non che quando
noi riceviamo un ricorso da parte dei frazionisti, noi dobbiamo
andare dall'Amministrazione comunale.
L'Amministrazione comunale dovrebbe avere quel minimo, quel
senso di democrazia di sentire gli interessati, perché la strada
serve a chi? Quelli di quella frazione, non serve a quelli del
capoluogo.
Ora, se l'Amministrazione comunale ha scavalcato, ha ignorato
questi principi di democrazia, ha dovuto ricorrere
all'Amministrazione regionale con una petizione, eh beh, io penso
che l'Amministrazione comunale avrebbe dovuto preventivamente
sentire gli abitanti, questa è democrazia.
Bancod (U.V.)
- Allora, secondo questo principio, io
chiedo: l'Amministrazione comunale non è stata sentita, secondo
loro, Signor Manganoni, che loro hanno fatto una riunione, e quindi
io chiedo questo se sono effettivamente stati sentiti, perché è
d'abitudine di scavalcare sempre le amministrazioni comunali, non
chiedere mai il parere dell'autorità comunale; i sindaci vengono
sempre messi da parte.
Manganoni (P.C.I.)
- Non è l'Amministrazione comunale che
deve essere sentita, è la popolazione che deve essere sentita
dall'Amministrazione comunale, qui stiamo invertendo i termini.
Qui è il problema, perché se l'Amministrazione comunale faceva
il suo dovere, se l'Amministrazione comunale consultava gli
abitanti, come è suo dovere, eh beh, non saremmo arrivati a questo
punto, non ci sarebbe stata questa petizione.
Il problema è lì. Ora non è che noi scavalchiamo il Sindaco, è
il Sindaco che ha scavalcato la popolazione, che non ha sentito il
parere degli abitanti.
Quindi, non invertiamo il problema, perché se invertiamo il
problema si capisce che le cose non reggono più.
Montesano (P.S.D.I.)
- Altri interventi?
Allora chi risponde, il Presidente della Giunta?
Dujany (D.P.)
- Risponderei brevemente per non alimentare
polemiche su problemi che mi pare non ne valga la pena, seppure
hanno la loro importanza, in sede locale, ma non credo che il
Consiglio regionale debba preoccuparsi eccessivamente di questi
dettagli, seppur deve seguirli.
Volevo precisare al Consigliere Bancod che non è abitudine di
questa Giunta, per lo meno, per quanto ci riguarda, di superare le
amministrazioni comunali, e tutti i problemi abbiamo sempre cercato
di portarli avanti, rispettando le autonomie comunali.
Quindi, non credo...
(voci)
...sì, ma scusi a Chambave
non mescoliamo una cosa con l'altra... per la scuola dell'Envers,
credo che l'Amministrazione regionale sia venuta incontro ad una
richiesta del Comune per integrare il contributo per la costruzione
della scuola.
Circa l'Istituzione, lei dice, della scuola, comunque questo è
un altro problema, ora per quanto riguarda questo argomento, io mi
riserverò di inviare una riposta più dettagliata, di carattere
tecnico agli interpellanti, affermando semplicemente questo: che
sarebbe opportuno che il Comune invitasse nuovamente i firmatari
dell'esposto, nonché altri interessati eventualmente all'esecuzione
di questa strada, ad una nuova riunione al fine di esaminare a
fondo con i progetti il tratto in contestazione, e cercare delle
soluzioni valide, nel caso in cui una riunione a livello comunale
di questo tipo non avesse risultati positivi, allora solo
l'Amministrazione regionale potrebbe sostituirsi inviando un
tecnico della Regione per scegliere un tracciato che sia più idoneo
e che cerchi di soddisfare le esigenze generali.
Montesano (P.S.D.I.)
- Allora della mozione cosa si fa?
Dopo la risposta del Presidente della Giunta.
Consigliere Tonino.
Tonino (P.C.I.)
- La mozione rimane così com'è, perché
l'impegno che ha preso il Presidente della Giunta è quasi in
analogia a quanto chiede la mozione.
Montesano (P.S.D.I.)
- Quindi lei chiede che sia votata
la mozione?
Tonino (P.C.I.)
- Sì, certo.
Montesano (P.S.D.I.)
- Allora chi approva la mozione alzi
la mano.
Contrari? Uno, due, tre.
Astenuti? Nessuno.
Il Consiglio approva.
Oggetto n. 14.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK