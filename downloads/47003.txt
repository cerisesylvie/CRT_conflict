Consiglio Regionale della Valle d'Aosta - Oggetto del Consiglio n. 3351 del 22 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3351 del 22 febbraio 2024 - Resoconto
OGGETTO N. 3351/XVI - Ritiro di risoluzione: "Sicurezza nelle
nostre acque potabili".
Marguerettaz (Presidente) -
Punto n. 60.03 all'ordine del
giorno.
Per la presentazione, la parola al proponente Restano.
Restano (GM) -
Questa risoluzione viene presentata ai
sensi dell'articolo 65.1
ter
del regolamento del Consiglio,
in quanto si ritiene che abbia i requisiti dell'urgenza previsti
dal regolamento.
Questa mattina abbiamo parlato di arsenico nelle acque potabili,
l'Assessore alla sanità ci ha fornito delle risposte, le sue
risposte hanno coinvolto l'autorità sanitaria locale del Comune di
Courmayeur che è il Sindaco, hanno coinvolto delle scelte tecniche;
noi chiediamo con questa risoluzione, stante la situazione
dell'acquedotto che non ci è del tutto chiara, di convocare ed
organizzare una seduta della quinta Commissione per procedere
all'audizione dell'autorità sanitaria del Comune di Courmayeur e
del referente responsabile della gestione dell'acquedotto
all'interno dell'Amministrazione.
Presidente -
Ha chiesto la parola il collega
Padovani.
Padovani (FP-PD) -
Vi chiedo scusa in anticipo, ma
interverrò dal posto perché ho un problemino. Intervengo per dire
che, ovviamente, mi assumo l'impegno di sentire le disponibilità
del Sindaco di Courmayeur e del referente dell'acquedotto e di
organizzare, conseguentemente, un'audizione, che sarà
calendarizzata nel più breve tempo possibile.
A fronte di questo impegno, io spero e penso che i proponenti
possano ritirare la risoluzione e ribadisco che io l'impegno me lo
prendo qui, davanti a tutti, e lo porterò poi in Commissione nella
prima seduta utile.
Presidente -
Collega Restano.
Restano (GM) -
Ringrazio il collega Padovani, Presidente
della Quinta Commissione. Se si assume l'impegno di organizzare
quest'audizione, noi ritiriamo la risoluzione.
Presidente -
Abbiamo terminato i lavori, ringrazio i
colleghi e ringrazio la stampa.
---
L'adunanza termina alle ore 17:34.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK