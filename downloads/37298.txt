Consiglio Regionale della Valle d'Aosta - Oggetto del Consiglio n. 1117 del 26 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1117 del 26 marzo 2015 - Resoconto
OGGETTO N. 1117/XIV - Approvazione di mozione: "Informazioni
in merito ai reperti archeologici rinvenuti dai lavori di
costruzione del nuovo ospedale".
Presidente -
Punto 32 all'ordine del giorno. La parola
alla collega Morelli.
Morelli (ALPE)
- Merci Président. Bon après-midi, chers
collègues.
La nostra mozione, che è stata sottoscritta dal gruppo UVP, dal
Movimento Cinque Stelle, dal PD e da ALPE, tratta, per
sintetizzare, del guerriero celtico e del cantiere del nuovo
ospedale. È un argomento di estrema attualità che ha visto
coinvolto il Consiglio comunale, che ha visto intervenire gli
organi di informazione, l'opinione pubblica e, da buon ultimo,
arriva anche il Consiglio regionale! Non voglio sottolineare troppo
questa nota polemica, però, insomma, credo vada fatta una piccola
riflessione riguardo al fatto che, su argomenti così importanti,
quella che è l'istituzione principale della nostra Regione molto
spesso - troppo spesso, diciamo noi - arriva in ritardo, perché
soltanto ieri è stata finalmente convocata la V Commissione per un
sopralluogo che già era stato richiesto dal collega Guichardaz nel
mese di gennaio.
La nostra mozione, dunque, condivisa e firmata dai quattro
gruppi, ha come finalità di fare il punto della situazione
relativamente agli scavi in questione (su cui non voglio ritornare,
è già stato fatto ampiamente nella giornata di ieri, sia
l'Assessore che i colleghi che sono intervenuti hanno declinato e
descritto l'importanza di questo ritrovamento), ma l'altra finalità
è quella di conoscere quali sono gli intendimenti e le riflessioni
che la maggioranza sta facendo - ammesso che le stia facendo - in
merito alla prosecuzione dei lavori di costruzione dell'ospedale. È
la ragione per la quale noi interpelliamo gli Assessori competenti,
quindi l'Assessore alla cultura e l'Assessore alla sanità, perché
ci possa essere un incontro chiarificatore in V Commissione, a
questo punto a seguito del sopralluogo che è stato fissato per
mercoledì della prossima settimana.
Le dichiarazioni che abbiamo sentito da parte del Presidente e
anche da parte del responsabile della società COUP lasciano adito
ad interpretazioni diverse. Il signor Giunti ha parlato di un
rinvio: "il termine previsto del cantiere slitterà dal 2019 al
2022-2023". Sono affermazioni che ci sembrano abbastanza
categoriche, che presuppongono che forse una riflessione è stata
fatta, e quindi vorremmo essere messi a conoscenza, perché se da un
lato ci chiediamo qual è la situazione dei ritrovamenti e degli
scavi, dall'altro immaginiamo che sia in corso anche una
riflessione sul proseguimento del cantiere dell'ospedale, e quindi
vorremmo che questa riflessione venisse condivisa congiuntamente
con la V Commissione, il senso della nostra mozione è semplicemente
questo. Grazie.
Si dà atto che dalle ore 15,40 assume la presidenza il
Vicepresidente Follien.
Follien (Presidente)
- Grazie. Apriamo la discussione
generale. Colleghi, se qualcuno ha intenzione di intervenire vi
invito a prenotarvi. Non ci sono interventi? Se non ci sono
interventi, chiudiamo la discussione generale. Discussione generale
chiusa. Per la replica, la parola all'Assessore Rini.
Rini (UV)
- Grazie Presidente.
Io credo che la mozione si colloca anche alla fine di un
percorso di diverse interpellanze che abbiamo discusso durante
questa seduta del Consiglio; quindi, come in realtà avevamo già
anticipato rispondendo ai punti precedenti, noi diamo ovviamente la
disponibilità a partecipare all'audizione in commissione per
analizzare i punti che sono previsti dalla mozione.
Per quanto riguarda il secondo punto, come ricordava la collega
Morelli, in realtà questo è già sorpassato dai fatti, poiché il
sopralluogo è già convocato per il primo di aprile.
Siamo quindi favorevoli.
Presidente
- Grazie Assessore. Ci sono altri interventi?
Se non ci sono interventi, poniamo in votazione la mozione.
Procediamo alla votazione. Votazione aperta. Colleghi votate.
Votazione chiusa.
Presenti: 34
Votanti: 34
Favorevoli: 34
Il Consiglio approva all'unanimità.
Punto 33 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK