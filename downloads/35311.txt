Consiglio Regionale della Valle d'Aosta - Oggetto del Consiglio n. 2824 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2824 del 6 febbraio 2013 - Resoconto
OGGETTO N. 2824/XIII - Relazione della Commissione consiliare
speciale per la rideterminazione degli indirizzi programmatici del
sistema di gestione dei rifiuti.
Presidente -
Ha chiesto la parola il Consigliere Bertin,
ne ha facoltà.
Bertin (ALPE)
- Grazie Presidente.
La Commissione consiliare speciale per la rideterminazione degli
indirizzi programmatici del sistema di gestione dei rifiuti è stata
istituita con deliberazione del Consiglio il 5 dicembre scorso.
Alla commissione consiliare speciale è stato affidato l'incarico di
rideterminare gli indirizzi programmatici del sistema di gestione
dei rifiuti, verificando la fattibilità delle proposte elaborate
dalla suddetta commissione alla luce della normativa vigente; di
riferire al Consiglio in ordine all'andamento dei lavori entro il
31 gennaio 2013 - ed è questa l'occasione in cui riferiamo in
Consiglio - e di rimettere al Presidente del Consiglio regionale,
entro il mese di marzo 2013, una relazione conclusiva del proprio
operato.
La commissione, nel corso della prima riunione dell'11 dicembre,
ha deliberato inoltre la partecipazione alle riunioni di un
rappresentante del Comitato promotore del referendum in audizione
permanente; che le riunioni della commissione siano svolte in
seduta pubblica e ritrasmesse
on line
sia sul
web
,
nel
foyer
del Consiglio regionale e sul canale digitale
sempre del Consiglio. La commissione si è riunita nove volte
dall'11 dicembre al 5 febbraio e ha audito diversi interlocutori:
il primo è stato l'Amministratore delegato della società Valeco,
che è la società che gestisce la discarica di Brissogne. In seguito
abbiamo avuto l'occasione di sentire l'Assessore all'ambiente e i
dirigenti dell'Assessorato dell'ambiente e territorio, seguiti dai
responsabili dell'area giuridica della Cooperativa ERICA, che è una
cooperativa che si occupa di gestione dei rifiuti, e dal
Coordinatore del Dipartimento legislativo e legale della Regione.
Sono poi stati sentiti il 15 gennaio il Direttore generale
dell'ARPA della Valle d'Aosta, il Sindaco di Etroubles e il
Presidente della Comunità montana Grand Combin; il 22 gennaio il
Sindaco di Sarre e il Presidente della Comunità Grand Paradis e il
29 gennaio abbiamo concluso le audizioni con l'avvocato Lorenza
Palma, che ha seguito per l'Associazione Valle Virtuosa le
questioni relative agli aspetti giuridici del referendum.
La relazione è divisa in due parti: la prima parte è
praticamente il verbale delle audizioni e delle riunioni e da una
seconda parte nella quale si è trovata una sintesi su alcuni
aspetti che verranno poi in seguito approfonditi. La prima parte la
diamo come letta, anche perché è piuttosto dettagliata e
descrittiva ed è presente sia sul sito del Consiglio regionale che
sulla pagina
web
attivata dalla commissione. Mi limiterò
pertanto a leggere le parti conclusive dei lavori della
commissione, che sono stati votati ieri all'unanimità dalla
commissione:
"al fine di riferire al Consiglio regionale
sull'andamento dei lavori, la commissione comunica che, dalle
audizioni sinora tenutesi, è emerso quanto segue:
- il centro di Brissogne è dotato di una serie di impianti
per il trattamento e lo smaltimento dei rifiuti indifferenziati e
la valutazione dei conferimenti prevedibili nei prossimi anni,
sulla base delle attuali quantità di rifiuti conferiti, assicura
una durata pari a circa otto anni;
- in considerazione della modifica puntuale e non coordinata
della legge regionale, nonché delle disposizioni nazionali e della
direttiva europea, con particolare riferimento alla gerarchia
europea dei rifiuti, si renderà necessaria una revisione ed un
aggiornamento della legge regionale 31 del 2007;
- la Giunta regionale ha provveduto a revocare la gara di
appalto chiudendo così un ciclo di pianificazione approvato nel
2003 e aggiornato nel 2010 con le decisioni del Consiglio
regionale; in esito a questa fase è necessario procedere
all'adeguamento del Piano regionale dei rifiuti che sarà soggetto a
Valutazione ambientale strategica;
- con riferimento alla decisione del Consiglio regionale 1117
del 2010 e alle conseguenti attività avviate dal Governo regionale
con l'adozione del "Programma di riduzione dei rifiuti 2011-2013",
si auspica come previsto dal programma stesso, l'avvio della
predisposizione di un nuovo Piano di prevenzione e riduzione dei
rifiuti;
- al fine dell'adeguamento del piano di gestione dei rifiuti
la Regione ha commissionato due studi: il primo riguarda i rifiuti
speciali, il secondo l'efficienza del sistema di raccolta e di
trasporto dei rifiuti caratterizzato dalla presenza delle stazioni
intermedie; si prende atto, dalle audizioni, che sarà necessario
procedere ad una valutazione di altri aspetti del sistema integrato
regionale dal punto di vista organizzativo, economico ed ambientale
in particolare sui sistemi di raccolta dei rifiuti con modalità
tariffarie incentivanti;
- in relazione ai sistemi di raccolta e trasporto è inoltre
emersa la necessità di una valutazione dell'efficacia dell'attuale
configurazione dei servizi per sotto-ambiti per tendere a bacini
ottimali delle utenze;
- relativamente agli aspetti economici e gestionali delle
compostiere collettive, constatato che le procedure autorizzative
attuali impongono iter diversificati in relazione al tipo di
utente, consapevoli dell'urgenza del tema, si ritiene determinante,
per definire una politica regionale integrata sulla materia dei
rifiuti organici, sollecitare l'attuazione del programma
sperimentale avviato dalla Regione sul compostaggio domestico e di
prossimità (con particolare riferimento al rilascio delle
necessarie autorizzazioni) e acquisirne
- alla fine -
gli
esiti.
A tal fine si rende opportuno formalizzare un
cronoprogramma dettagliato delle diverse fasi: autorizzazione,
realizzazione, gestione e monitoraggio, utilizzo e qualità del
compost;
- poiché i pareri espressi in Commissione dai diversi esperti
hanno evidenziato delle criticità applicative e appaiono per alcuni
aspetti contrastanti, risulta necessario procedere contestualmente
all'avanzamento dei lavori della Commissione su altri aspetti, con
degli approfondimenti sulla natura della valorizzazione energetica
del biogas, a tal fine si auspica la costituzione di un gruppo di
lavoro interdisciplinare, che tenuto conto dei diversi contributi
proceda ad una sintesi delle diverse posizioni emerse"
.
Questa è la parte finale della relazione che dovevamo presentare
entro il mese di gennaio. Grazie.
Presidente -
Grazie. Dichiaro aperta la discussione
generale su questo punto. C'è qualcuno che vuole intervenire? Non
c'è nessun collega che intende intervenire? Ha chiesto la parola il
Consigliere Donzel, ne ha la facoltà.
Donzel (PD)
- Grazie Presidente.
Naturalmente, essendo i lavori della commissione, come bene ha
ricordato il Presidente, di cui condivido la relazione...essendo le
audizioni, le attività della commissione pubbliche, è evidente che
molti dei nostri lavori sono noti a chi ha avuto modo di seguire
appunto i lavori, ritengo però importante intervenire in Consiglio
regionale per dire come sia stato, dal mio punto di vista,
significativo il lavoro svolto, perché in una parte delle audizioni
sono emersi una serie di importanti, e anche non facili da
risolvere, problemi inerenti alle normative che...alle complesse
normative che riguardano la gestione dei rifiuti, che sicuramente
non vanno sottovalutati e vanno affrontati per poter applicare in
modo efficace la nuova norma che prevede...la nuova norma voluta
dai cittadini valdostani col referendum, che prevede la gestione a
freddo dei rifiuti.
Ho ritenuto però anche particolarmente importanti le audizioni,
diciamo, dei rappresentanti delle Comunità montane e dei Comuni,
perché in questa...di non minore importanza è cogliere una volontà
dei nostri territori di andare nella direzione di una raccolta
differenziata sempre più spinta e in qualche modo di cogliere nelle
nostre comunità, nei nostri paesi una volontà che in qualche modo
ci spiega perché poi i cittadini hanno votato per la gestione a
freddo, perché insomma si percepisce che c'era già anche prima da
parte di Comuni e Comunità montane una volontà di migliorare la
raccolta differenziata. Questo tipo di audizioni, a mio avviso,
hanno permesso all'interno della relazione finale - che devo dire è
stata davvero partecipata nella sua stesura finale -, ha consentito
oltre...in una fase, diciamo, intermedia dei lavori della
commissione, che sappiamo si esauriranno soltanto nel mese di
marzo...ha già permesso in questa fase intermedia non solo di fare
il punto della situazione normativa e di raccogliere appunto tutti
questi problemi e difficoltà che ci sono, ma di evidenziare alcuni
percorsi che già in qualche modo vanno sollecitati, in modo
particolare si auspica già sin d'ora l'avvio della predisposizione
di un nuovo piano di prevenzione e riduzione dei rifiuti. Questo è
un elemento molto fondamentale che è già emerso sin d'ora dai
lavori della commissione, perché la commissione ha preso molto a
cuore il rispetto della gerarchia europea nella gestione dei
rifiuti.
Altro elemento non indifferente è una vera e propria esigenza
"di sollecitare
- mi compiaccio coi colleghi per questo tipo
di espressione -
l'attuazione del programma sperimentale avviato
dalla Regione sul compostaggio domestico e di prossimità"
e,
anche se qui rappresentato tra parentesi, è importante il
particolare riferimento che è stato fatto al rilascio delle
necessarie autorizzazioni per quanto riguarda le compostiere
elettromeccaniche collettive, perché in Valle d'Aosta già sono
funzionanti e operative delle compostiere elettromeccaniche, ma
sono, diciamo, ad uso singolo, invece questo è un passaggio, a mio
avviso, fondamentale, perché può aprire delle interessanti
prospettive nella gestione dei rifiuti a freddo per quanto riguarda
i comuni di montagna, le frazioni più isolate, cioè quei luoghi non
di fondovalle, dove effettivamente è difficile realizzare una
raccolta porta a porta. Anche interessanti sono i ragionamenti che
si stanno aprendo...e parlo di ragionamenti che si stanno aprendo
finalizzati a rivedere, su sollecitazione naturalmente non dei
rappresentanti della commissione, ma su sollecitazione anche degli
enti locali, eventualmente gli ambiti di sub-ato, al fine di
consentire appunto la raccolta differenziata dell'umido e la
raccolta porta a porta.
Dal mio punto di vista, pertanto esprimo una viva soddisfazione
per questo avvio dei lavori e mi compiaccio anche della
collaborazione che...naturalmente, essendo anche soggetti diversi
in commissione, non è che abbiamo una visione uniforme dei
problemi, ma c'è stata un forte volontà di arrivare ad un testo
condiviso, e questo non può che farmi estremamente piacere...di un
percorso da percorrere insieme.
Naturalmente qui - mi rivolgo al Presidente della Regione -, ed
è un ambito che non riguarda esplicitamente i lavori della
commissione, io spero che a breve l'istruttoria che il Presidente
della Regione...se riesce a seguirmi su questo passaggio...siccome
so che ha avviato un'istruttoria sulla questione dell'impugnativa
da parte del Consiglio dei ministri, cioè l'auspicio naturalmente è
che la nostra Regione si opponga in giudizio, perché non è soltanto
una questione di merito: è soprattutto una questione di principio,
di difesa del nostro istituto referendario e quindi...come dire?
per quanto mi riguarda, come spesso avviene su tanti dossier che
vengono impugnati dal Consiglio dei ministri...ecco, a mio avviso,
proprio a tutela della nostra autonomia e del nostro istituto
referendario, io ritengo importante che vi sia un'opposizione in
giudizio all'impugnativa.
Presidente -
Grazie. Vi sono altre richieste di
intervento? Siamo sempre in discussione generale. Vi sono altre
richieste? Ha chiesto la parola il collega Bertin, ne ha
facoltà.
Bertin (ALPE)
- Grazie Presidente.
La Commissione speciale sulla gestione dei rifiuti ha introdotto
nel metodo di lavoro alcune novità significative, rendendola da un
certo punto di vista ancora più speciale: innanzitutto c'è la
presenza attiva ai lavori di un componente esterno al Consiglio,
vale a dire il rappresentante del Comitato promotore del
referendum, che partecipa in modo permanente ai lavori della
commissione. È certamente un elemento assolutamente nuovo che
dimostra anche un'apertura verso i cittadini che, a mio avviso, è
assolutamente positiva...
Presidente -
Un po' di silenzio, grazie!
Bertin (ALPE)
- ...il secondo elemento di novità è
rappresentato dallo svolgimento pubblico delle sedute, che sono
trasmesse, come detto, sul canale digitale della Regione...del
Consiglio e su
web
...il sito
web
del Consiglio
regionale. A questo aspetto abbiamo affiancato l'apertura di una
pagina
web
, dove è possibile consultare tutti i documenti a
disposizione della commissione e un canale di comunicazione
attraverso un indirizzo di posta elettronica con il quale i
cittadini possono...cittadini, associazioni, enti, istituzioni
possono inviare memorie, riflessioni, suggerimenti e osservazioni
sull'argomento; stanno arrivando segnalazioni in questi giorni.
Certamente ci sono anche dei limiti evidenti dovuti
all'inesperienza per questo modo un po' diverso di operare,
soprattutto per quanto riguarda la pubblicità delle sedute, anche
perché sono modalità alle quali non siamo particolarmente abituati.
È un modo nuovo e diverso di rapportarsi con la cittadinanza, a mio
avviso, questa esperienza andrebbe sviluppata. I cittadini, come
stiamo rendendoci conto, sono attenti, hanno voglia di conoscere e
partecipare e certamente i lavori della commissione con queste
modalità vanno incontro a questi aspetti. All'inizio di legislatura
avevo proposto una modifica del Regolamento del Consiglio che
prevedeva, salvo eccezioni, lo svolgimento pubblico dei lavori
delle commissioni. Alla luce anche di questa piccola esperienza,
credo che un Consiglio moderno debba prendere in considerazione
questa possibilità e modificare il Regolamento in questo senso.
Da questa prima parte dei lavori della commissione sono emersi
comunque alcuni aspetti importanti: da una parte, si è chiarita
quale sarà la durata della discarica di Brissogne...
Presidente -
Un po' di silenzio, per cortesia!
Grazie.
Bertin (ALPE)
- ...abbiamo accertato che la durata, sulla
base delle quantità di rifiuti attualmente conferiti...è
all'incirca di otto anni con i conferimenti attuali, il che, da un
certo punto di vista, ci dà una certa urgenza, ma ci lascia anche
quei margini di manovra per poter intervenire sul sistema, insomma
non siamo ancora in una situazione di emergenza come in certe
occasioni è stato ventilato. È necessario però al più presto, a mio
avviso - come ci siamo anche resi conto -, raggiungere i limiti di
legge previsti per la raccolta differenziata e superarli. Da questo
punto di vista, nei mesi prossimi, nei due mesi di lavoro che
avremo ancora a disposizione, dovremo concentrarci, com'è anche
indicato nella relazione condivisa in commissione, sulla gestione
dell'umido e sulla possibilità di aumentare la raccolta porta a
porta...o perlomeno verificare tale possibilità. Anche dal punto di
vista organizzativo, è emersa la necessità di rivedere i subAto,
che non si prestano ad una gestione efficiente di questi servizi e
anche in prospettiva - è un altro aspetto importante - introdurre
degli elementi incentivanti sia per gli enti locali che per i
cittadini, orientando i comportamenti degli stessi nella direzione
della maggiore virtuosità, diciamo così.
Abbiamo notato nelle audizioni molta disponibilità da parte
degli enti locali a rivedere la gestione dei rifiuti e molti hanno
nella loro agenda, da quanto ci siamo potuti rendere conto, questo
aspetto della gestione dei rifiuti come elemento importante. In
effetti, so che anche altri Comuni in questi giorni hanno
costituito commissioni
ad hoc
per affrontare tale questione;
c'è appunto da parte degli enti locali la necessità, la voglia di
affrontare in modo globale una revisione del sistema. Abbiamo
notato anche da parte dei cittadini, da questo punto di vista, una
grande disponibilità e attenzione. La commissione certamente...come
dire? sta creando molte aspettative e sia rispetto ai cittadini,
che rispetto anche, come dicevamo, agli enti locali, è una nostra
responsabilità dare delle risposte in questi due mesi. Mi pare che
in questa prima fase, pur con tutte le difficoltà dovute alla
complessità dell'argomento e anche ad una fase particolare, ci
siamo in parte riusciti e credo che ci siano i presupposti per
continuare un lavoro certamente difficile ma, come detto, i
cittadini si aspettano da noi delle risposte, che dobbiamo dare in
modo responsabile. Grazie.
Presidente -
Grazie. Siamo sempre in discussione
generale. C'è qualche altro collega che intende prendere la parola?
Allora dichiaro chiusa la discussione generale? Ha chiesto la
parola l'Assessore Zublena, ne ha facoltà.
Zublena (UV)
- Grazie Presidente.
Ho seguito sin dall'inizio con grande attenzione e curiosità i
lavori e lo svolgimento delle attività della commissione consiliare
speciale e, come sapete, ho sostenuto da subito l'importanza di
attivare questa commissione speciale e che fosse guidata proprio da
un rappresentante della minoranza consiliare, cioè un
rappresentante di quelle forze che avevano avuto un importante
ruolo attivo di opposizione al pirogassificatore nella campagna
referendaria. Rimango convinta che la commissione possa
rappresentare davvero la via più corretta per dare quella risposta
ai cittadini, come lei Bertin giustamente ha detto e su cui sono
certa è impegnato...per garantire una corretta gestione integrata
dei rifiuti che sia in linea con quanto espresso a seguito del
referendum. Una commissione che, come lei ha detto, èmolto
speciale...che ha anche previsto in audizione permanente un esperto
di Valle Virtuosa: il Presidente, del Comitato del "sì" e i cui
lavori in effetti sono pubblici, resi pubblici, consultabili da
tutti, sono in archivio, e questo è sicuramente un fatto molto
importante proprio per garantire trasparenza e partecipazione su un
tema così complesso.
Io credo che, come Assessorato, abbiamo garantito un
supporto...e lo garantiremo ancora ...che sia utile ai lavori della
commissione, fornendo tutte quelle informazioni che avete richiesto
e auspico anche che quanto prima possano essere rese disponibili
tutte le relazioni che sono state inviate, anche abbastanza
corpose, proprio su quel
link
che è stato attivato sul
web
. Oggi abbiamo visto i primi risultati. La relazione è un
documento importante, è un documento che è stato condiviso, credo
che questo sia assolutamente apprezzabile da un punto di vista
metodologico, quindi mi associo alla soddisfazione del Presidente.
Questo documento è di fatto, diciamo, una ricognizione molto ampia
di informazioni, che inizia a ricomporre un quadro che lei
giustamente ha riconosciuto complesso, perché il tema dei rifiuti
deve essere visto in tutta la sua completezza, in tutti i suoi
risvolti e questo è tutt'altro che semplice. Se devo essere
sincera, come di solito sono, io forse qualcosa in più mi
aspettavo...anzi speravo che potesse esserci, perché si era detto
che sarebbe stata una prima proposta...almeno tratteggiata,
abbozzata di quella soluzione alternativa che in campagna
elettorale il Comitato promotore, Valle Virtuosa avevano proposto,
per gestire i rifiuti; comunque, ciò detto, voglio dire che io vedo
positivamente i lavori e vedo elementi interessanti nella
relazione.
Il percorso sicuramente, come lei ha ammesso, è lungo, è
piuttosto complesso, perché il tema va inquadrato proprio in tutta
la sua interezza. Sono importanti le sollecitazioni che
sottolineava il collega Donzel sulla frazione organica: però
attenzione è meno del 10 percento di tutti i rifiuti, quindi
chiaramente bisogna poi considerare l'insieme della problematica,
perché questo ci chiedono e dobbiamo ai cittadini. Sappiamo che nel
corso dei lavori si è dovuto prendere atto di qualche criticità
della legge referendaria, come abbiamo visto, forse criticità che
non erano state colte; la sua applicazione integrale porta al
rischio non so...della chiusura della discarica, questo tema sarà
oggetto di approfondimenti. Ecco, io penso che il tema sia
veramente complesso, questi aspetti di criticità devono essere
visti con attenzione, così come credo che debba essere oggetto di
approfondimento la proposta che Roscio ha presentato in
commissione, cioè di introdurre già da subito una modifica alla
legge, ma questo demandiamolo a quell'approfondimento che indica il
vostro documento.
Credo che oggi sia emerso chiaro che governare davvero e
concretamente una questione così complessa richiede un grande
sforzo, bisogna abbandonare chiaramente quell'approccio più
generico e propagandistico di prima e lavorare concretamente,
analizzando tutti gli aspetti. Io però penso che la strada giusta
sia stata intrapresa e quindi poiché noi dobbiamo partire dal fatto
che un grande numero di cittadini valdostani ha espresso il suo
parere contrario ai trattamenti a caldo dei rifiuti...ora noi
dobbiamo arrivare a dare questa risposta così attesa e concreta al
problema, credo che questo urga davvero, lo dobbiamo fare in tempi
brevi, perché il referendum ha comunque azzerato tutta la
pianificazione degli anni precedenti, quindi bisogna ripartire da
zero. Ritengo che, per arrivare a questo, occorra che siano
garantite condizioni per un confronto molto pacato, un confronto
sereno, che non ci siano posizioni pregiudiziali e soprattutto - e
qui mi rivolgo al Presidente, sono certa che lei ci metterà tutto
l'impegno e lo saprà garantire - bisogna che sia assicurato un
atteggiamento rispettoso, soprattutto verso l'operato di coloro,
dirigenti, funzionari, che operano da anni all'interno
dell'Amministrazione, che lavorano con responsabilità, con serietà,
professionalità e naturalmente nel rispetto delle norme; ecco,
auspico davvero, ma ne sono certa, che si dissolverà questo clima
un po' intimidatorio che i dirigenti hanno subìto e che hanno
ritenuto di segnalarci. Credo quindi che ci sia davvero da mettersi
al lavoro, auspico che la conduzione sia molto efficace tenuto
conto dei tempi ristretti, per poter finalmente offrire a tutti noi
valdostani una soluzione concreta, perseguibile di gestione dei
rifiuti. Sarà la soluzione quella detta in campagna referendaria,
cioè che deve far crescere rapidamente la differenziata sino all'80
percento, costarci al massimo 4 milioni e creare 100 posti di
lavoro? Io questo non lo so, però confido nell'attività della
commissione e vi auguro davvero un buon lavoro.
Presidente -
Grazie. Ha chiesto la parola il Consigliere
Donzel, ne ha facoltà.
Donzel (PD)
- Grazie Presidente.
Non era mia intenzione intervenire, però così, per carattere,
non mi piace essere preso in giro pubblicamente e ritengo
particolarmente sgradevole che si usi la forma di un intervento
naturalmente apparentemente, sostanzialmente corretto per chi non è
tra gli addetti ai lavori e invece si cerchi in qualche modo di
sbeffeggiare il lavoro di una commissione. Allora lei ha avuto
tutto il tempo per lavorare e risolvere questo problema, io le
ripeto, come le ho detto più volte, è per lei che è finita questa
campagna elettorale, la smetta di dire che la gente usa toni
propagandistici, perché le cose che si dicono e si ripetono sono
delle cose che si dicono nei convegni organizzati con personale
specializzato, quindi non c'è nessuna propaganda! Quello di cui si
discute...si discute di fatti, di questioni concrete che sono già
realtà non solo in alcuni comuni, ma addirittura in province! Non
c'è nessuno che fa nessuna propaganda.
Quanto al fatto che la commissione non è ancora giunta a darle
tutti gli
input
che lei avrebbe voluto, lei non ha letto
quali sono le indicazioni di questa commissione e forse dovrebbe
relazionarsi con alcuni suoi consiglieri di maggioranza, che
ritenevano addirittura opportuno non presentare nemmeno
un'indicazione in questa sede e li ringrazio vivamente invece per
aver accolto all'unanimità l'intenzione di presentare già qui
alcune sollecitazioni al suo Assessorato, quindi sarò io adesso ad
aspettarmi da lei che risponda in tempi brevi al sollecito sulle
autorizzazioni! Visto che lei mette fretta alla commissione, io le
dico: la aspettiamo sul sollecito delle autorizzazioni che la
commissione all'unanimità le ha chiesto di fare.
Quanto alle intimidazioni, lei dovrebbe sapere che ognuno di noi
riceve decine e decine di lettere anonime di intimidazione e quindi
non vogliamo anticipare qui una questione che la commissione, visto
che gli atti sono pubblici, ha deciso di discutere in altro momento
perché non erano presenti tutti i suoi componenti. Se poi lei vuole
anticipare una discussione su lettere ricevute, che è stata
demandata alla commissione...io ritengo oggi di non dover
aggiungere nulla, di non dover dir nulla, perché si è detto che se
ne sarebbe discusso in commissione ed è estremamente scorretto che
lei la ponga qui e ci metta nella condizione di non poterle
rispondere, perché noi non ne abbiamo ancora discusso in
commissione, quindi proceduralmente è una procedura scorretta che
lei tiri fuori una questione che non è stata discussa in
commissione per scelta unanime, perché si è deciso di rinviarla in
un momento in cui erano tutti presenti. Allora, se lei vuole
continuare con la sua propaganda, non è corretto, questa
commissione sta lavorando con serietà, impegno, ha già delle cose
che spetta a lei recepire immediatamente, prenda in mano questa
relazione e mandi avanti le cose che ci sono scritte qui dentro,
invece di dirci di fare ancora di più e non si preoccupi che per
marzo arriveranno le cose da fare!
Presidente -
Ha chiesto la parola il collega Bertin, ne
ha la facoltà.
Bertin (ALPE)
- Grazie Presidente.
Cercherò di evitare, anche se mi costa un po', di rispondere
alle polemiche, all'atteggiamento polemico dell'Assessore, ma,
vista la situazione, mi riconosco pienamente in quanto detto adesso
dal Consigliere Donzel, mi limito pertanto soltanto, e non accetto
le provocazioni, a rispondere ad alcune questioni che ha sollevato.
Io credo che, vista la situazione, le indicazioni di questa prima
fase, come giustamente ha sottolineato prima il Consigliere Donzel,
erano le uniche che potevamo dare, non c'era la disponibilità ad
andare oltre e non c'era da parte nostra questa indisponibilità.
Abbiamo cercato per un senso...come dire? costruttivo di trovare un
compromesso, una sintesi e ci siamo riusciti e credo che comunque
quelle indicazioni che vengono portate qui in Consiglio oggi diano
già di per sé un orientamento. Avremmo potuto e avremmo
voluto...personalmente avrei voluto anch'io magari essere più
stringente, ma a mio avviso...insomma si è trovata una giusta
sintesi che rappresenta bene i lavori della commissione, che si
sono svolti in un clima, soprattutto nelle ultime sedute, piuttosto
positivo. La campagna elettorale è finita e ne inizieranno altre,
ma non dovrebbero avere come oggetto questo aspetto qui.
Per quel che riguarda poi i dirigenti, su richiesta appunto di
alcuni consiglieri e commissari, l'argomento verrà affrontato nella
prossima seduta, non possiamo...sarebbe inopportuno affrontare qui
la questione; comunque, per quanto mi riguarda, credo che la
collaborazione con l'Assessorato sia stata positiva, non è stata in
nessun modo messa a rischio da questa...e la lettera mi ha un po'
stupito da questo punto di vista. Grazie.
Presidente
- Se non vi sono altri interventi, il
Consiglio prende atto della relazione.
Il Consiglio prende atto della relazione sull'andamento dei
lavori della Commissione consiliare speciale per la
rideterminazione degli indirizzi programmatici del sistema di
gestione dei rifiuti.
Essendo stato espletato l'intero ordine del giorno, dichiaro
conclusi i lavori dell'odierna adunanza del Consiglio regionale. La
seduta è tolta. Buona serata a tutti.
L'adunanza termina alle ore 19,20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK