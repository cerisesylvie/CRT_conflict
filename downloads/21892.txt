Consiglio Regionale della Valle d'Aosta - Oggetto del Consiglio n. 1603 del 23 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Risparmio energetico e fonti alternative
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1603 del 23 novembre 2005 - Resoconto
OGGETTO N. 1603/XII - Fornitura di energia per il processo di
produzione di idrogeno per mezzi di trasporto pubblico.
(Interrogazione)
Interrogazione
Premesso che:
·
nel corso della seduta del 15 dicembre 2004, l'Assessore
Marguerettaz ha relazionato, in risposta ad una interrogazione dei
Consiglieri regionali del gruppo della Stella Alpina, in merito ad
alcune iniziative sperimentali per la realizzazione di un autobus
con motore ad idrogeno condotte con la società a partecipazione
regionale "Compagnie Valdôtaine des Eaux".
·
Nel corso della relazione l'Assessore ha riferito -
1. la CVA inizierà da gennaio 2005 la fornitura di energia
per l'elettrolizzatore e questo sarà probabilmente allo stato
attuale il contributo economico al progetto;
2. nell'ambito della ricerca sull'idrogeno "potremmo
prevedere un villaggio laboratorio (definizione di un insediamento
abitativo di piccole dimensioni) in cui realizzare un sistema di
impianti e servizi atti a produrre ed utilizzare la quantità di
idrogeno necessaria per soddisfare i bisogni di energia per usi
termici, per riscaldamento e produzione di acqua idrosanitaria per
tre tipologie di edifici e per azionare un veicolo del tipo
cosiddetto ZEV (Zero Emissioni Veicoli) per il trasporto di merci e
persone...In questo momento la sperimentazione è con il comune di
Chamois";
·
qualsiasi tipo di sperimentazione che realizza CVA comporta
un costo che si riflette sul risultato economico della società
stessa e quindi della Regione quale unica azionista della
società;
i sottoscritti Consiglieri regionali
Interrogano
L'Assessore competente per conoscere:
a) l'ammontare in KWH e in denaro (minori somme incassate
dalla vendita dell'energia prodotta) da gennaio 2005 per la
produzione di idrogeno a mezzo di elettrolizzatore per il progetto
autobus;
b) gli sviluppi degli studi e/o sperimentazioni applicative
nel villaggio laboratorio di Chamois.
F.to: Stacchetti - Comé
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Mi occorre, rispetto a questa
interrogazione, fare una premessa. Molte aziende del settore
energetico elettrico e termico italiane e straniere stanno
sviluppando tecnologie all'idrogeno, soprattutto le aziende
petrolifere ed elettriche. Si tratta di tecnologie a disposizione
degli attori del settore energetico, che consentono già oggi di
fornire soluzioni interessanti a particolari situazioni logistiche,
quali insediamenti di alta e media montagna, là dove la costruzione
di strutture energetiche quali elettrodotti o gasdotti o generatori
di emergenza sono problematiche, sia da un punto di vista dei
costi, sia da un punto di vista ambientale. L'esplorazione di dette
tecnologie consente inoltre di avere accesso al "know how" di
importanti centri di ricerca, quali ad esempio il Politecnico di
Torino. Inoltre le maggiori case automobilistiche mondiali stanno
proponendo sistemi sperimentali di alimentazione ibrida:
combustibile tradizionale, elettrico oppure idrogeno, al fine di
migliorare gli aspetti ambientali legati al trasporto.
In Valle d'Aosta, per certe situazioni che non riguardano solo
l'abitato di Chamois, ma anche altre zone di montagna, è importante
dare un'immagine di una Regione in cui gli aspetti ecologici ed
ambientali sono particolarmente curati e salvaguardati, a fronte
anche di una domanda turistica che sempre più tende ad apprezzare
ambienti naturali i più incontaminati possibili.
Per quanto riguarda i quesiti posti, la fornitura di energia
elettrica all'impianto di produzione all'idrogeno elettrolizzatore
dell'autobus di Torino inizierà probabilmente a gennaio 2006 e si
concluderà dopo 3-4 mesi nella primavera 2006. Il progetto autobus
a idrogeno di Torino dovrebbe chiudersi. È prevista una fornitura
da parte di "CVA" di circa 350 mila kW, che per "CVA" rappresentano
un minor ricavo di circa 12-15 mila euro, in quanto verrebbe
utilizzata energia a basso valore, prodotta in ore notturne. Questo
importo sarà il contributo di "CVA" al progetto di ricerca e
sperimentazione sull'autobus a idrogeno, i risultati saranno
disponibili anche per eventuali utilizzi nella nostra Regione. Ad
oggi "CVA" non ha sborsato alcun importo nell'ambito del progetto
suddetto.
Per ciò che concerne il progetto del villaggio laboratorio, ad
oggi esiste lo studio di fattibilità presentato dal Politecnico di
Torino nella giornata del 15 ottobre; "CVA", Politecnico e alcune
altre aziende del settore energetico stanno studiando l'opportunità
di costituire una compagine che possa realizzare il progetto,
reperendo i fondi necessari dalle varie filiere di finanziamento
regionali, nazionali, europee e private.
Président - La parole au Conseiller Stacchetti.
Stacchetti (SA) - La relazione dell'Assessore dice quello che
volevamo sentire, cioè che questa iniziativa, anche se ha avuto un
po' di ritardo, è un'iniziativa che continua ad andare avanti,
perché - se non mi sbaglio - tutto doveva già concludersi per il
2005. Adesso c'è un po' di ritardo, pazienza; l'importante è che si
proceda verso questo indirizzo perché - come ha detto l'Assessore -
la salvaguardia dell'ambiente è una cosa importantissima e noi,
come Regione, abbiamo tutte le risorse per continuare a
salvaguardare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK