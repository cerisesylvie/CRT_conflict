Consiglio Regionale della Valle d'Aosta - Oggetto del Consiglio n. 165 del 5 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 165 del 5 novembre 2003 - Resoconto
OBJET N° 165/XII - Communications du Président de la Région.
Président - La parole au Président de la Région, Perrin.
Perrin (UV) - Vendredi 24 octobre, trois membres du Conseil
d'administration de la "Casino S.p.A." ont communiqué formellement
au Président de la Région la décision de remettre leur mandat entre
les mains de l'actionnaire majoritaire de la société. En cette
période où la Maison de jeu de Saint-Vincent fait l'objet d'une
attention particulière, le fait d'être disponible à renoncer au
mandat reçu du précédent gouvernement dénote, à nos yeux, une
profonde sensibilité de la part de ces conseillers et va permettre
au nouvel Exécutif régional d'examiner en toute liberté la
situation générale du casino.
Lundi 27 octobre, le Gouvernement régional - et la majorité dont
il est l'expression - a pris acte de ces communications, mais nous
n'avons pris aucune décision pour le moment. Nous sommes en effet
en train de réunir toutes les informations et analyses nécessaires
pour envisager avec sérénité l'avenir et la relance du "Casino de
la Vallée" - et il est bien évident que le Conseil d'administration
de la "Casino S.p.A." constitue un élément important de ces
réflexions. Voilà pourquoi, ce même lundi 27 octobre, nous avons
mandaté Finaosta aux fins de vérifier concrètement: ce qu'il en est
de l'achat du "Grand Hôtel Billia" et de ses annexes, la solution
du contentieux encore en cours entre le groupe SAAV-SITAV et la
Gestion extraordinaire de la maison de jeu, qui est actuellement en
phase de liquidation, le choix d'un expert international auquel
confier, en accord avec les propriétaires actuels, le soin
d'évaluer le complexe immobilier récemment attribué à la société
"Grand Hôtel Billia".
Avant de conclure, je tiens à vous informer que le Gouvernement
régional a délibéré lundi dernier la transmission au Conseil
régional du compte rendu - arrêté au 31 décembre 2002 - de l'action
menée par la Gestion extraordinaire du casino, afin que cette
Assemblée puisse approuver, par délibération, le bilan de la
société conformément à l'article 8 de la loi régionale n° 88/1993.
Je rappelle, à ce propos, que le compte rendu en question est le
dernier qui porte sur l'action de la Gestion extraordinaire et
qu'il a été transmis à l'Administration régionale le 1
er
avril 2003; il a ensuite été remis au Président de la
IV
e
Commission du Conseil et au Président du Conseil le
8 avril suivant.
Ce document a par la suite été revu par le liquidateur de la
Gestion extraordinaire, eu regard au contentieux en cours avec
l'INPS et notamment au fait que, après que le Tribunal d'Aoste en
novembre 2001 a rendu un premier jugement favorable à la maison de
jeu, l'INPS a fait appel de cette décision au mois d'octobre 2002
et que d'autres casinos ont été déboutés dans les procès qui les
opposaient, eux aussi, à cet organisme.
C'est pour cette raison que le projet de bilan fait état d'une
soustraction intégrale, à titre de prudence, du montant créditeur
précédemment inscrit en regard de l'INPS.
Président - La parole au Conseiller Frassy.
Frassy (CdL) - Il nostro gruppo prende atto delle comunicazioni
del Presidente della Regione, ma non può non soffermarsi
sull'anomalia delle procedure; anzi, riteniamo che il Presidente
del Consiglio abbia il dovere di intervenire in questa vicenda, per
ripristinare il rispetto delle corrette competenze che distinguono
i ruoli del Consiglio rispetto a quelli dell'Esecutivo.
Oggi abbiamo appreso ufficialmente che si è consumata
un'usurpazione di competenze da parte della Giunta rispetto ai
compiti del Consiglio: è un fatto molto grave che questo accada,
soprattutto in una materia delicata come quella del casinò!
L'articolo 8 citato dal Presidente della Regione dà una competenza
inequivocabile al Consiglio regionale; il comma 4 dice
testualmente:
"La gestione straordinaria regionale, entro tre
mesi dalla chiusura dell'esercizio o entro trenta giorni
dall'affidamento della nuova gestione, presenta all'approvazione
del Consiglio regionale il bilancio annuale di esercizio".
La
competenza a rimandare indietro quel bilancio è del Consiglio, non
è una competenza della Giunta regionale, Presidente Perrin, e
quello che voi avete fatto è quanto mai più grave, perché questo
Consiglio più volte ha chiesto chiarezza sul casinò con
risoluzioni, con interventi sulle comunicazioni delle Presidenze!
Questo è un atteggiamento che va contro la chiarezza!
La giustificazione che vi sia un appello dell'INPS datato
ottobre 2002 non è sufficiente a motivare l'atto della Giunta. Se
il 1° aprile 2003 quel rendiconto è stato chiuso e trasmesso al
Presidente del Consiglio e alla I Commissione - come ha detto il
Presidente della Regione poc'anzi - quell'atto doveva pervenire al
Consiglio regionale, perché era il Consiglio regionale che aveva la
competenza di esaminarlo, di approvarlo, di respingerlo o
addirittura di modificarlo, assumendosi la responsabilità delle
modifiche che avrebbe effettuato!
Noi denunciamo perciò questa "invasione di competenza", e
invitiamo il Presidente del Consiglio a richiamare la Giunta alle
sue competenze, evitando che sottragga materia di competenza del
Consiglio regionale.
Penso che il dibattito su tale vicenda non finirà con queste
comunicazioni perché, quando entreremo nel merito di quel
rendiconto, avremo modo di capire qual è la gravità sostanziale, al
di là di quella formale, che ho poc'anzi denunciato, della manovra
che ha rimandato indietro e ha fatto modificare il rendiconto.
Président - La parole au Conseiller Curtaz.
Curtaz (Arc-VA) - Anche il nostro gruppo vuole dire qualcosa a
proposito delle dichiarazioni del Presidente in ordine alla
situazione del casinò.
Sicuramente su questa vicenda c'è un passaggio procedurale molto
delicato, come evidenziato dal collega Frassy: è stata adottata una
linea di decisione a nostro giudizio non condivisibile che, ancora
una volta, ha sottratto competenze al Consiglio per attribuirle
alla Giunta regionale. Credo che su questo punto specifico, così
come sui problemi relativi al merito del bilancio, avremo occasione
di tornare quando lo stesso arriverà finalmente all'attenzione
dell'aula, dopo un ritardo di parecchi mesi.
Voglio approfittare dei pochi minuti a mia disposizione anche
per fare alcune osservazioni sulla decisione del 27 ottobre della
Giunta. La Giunta - se non ho capito male - ha respinto le offerte
di dimissioni e ha dato un ampio mandato alla Finaosta per una
trattativa, attraverso delle forme nuove, con la proprietà dei beni
che accerchiano il casinò. Credo che su tale punto la Giunta sarà
chiamata a dare dei chiarimenti, e noi questi chiarimenti li
chiederemo fin dal prossimo Consiglio.
Ritengo che vi siano almeno tre temi di carattere politico da
approfondire.
Il primo tema, è quello temporale: perché si è aspettato un anno
per prendere questa decisione? Poteva essere presa circa un anno
fa, si è aspettato troppo per adottare una soluzione che prospetta
l'individuazione di un percorso che sarà ancora lungo, prima di
arrivare ad una decisione. Un secondo tema di approfondimento sarà
il piano strategico del casinò, presentato dagli amministratori:
già oggi possiamo dire che è carta straccia perché superato da
questa deliberazione. Un piano strategico che non è stato neppure
portato - diciamo - fuori dai "cassetti della Giunta", e oggi è già
carta straccia; sarà un piano strategico da rimodulare a seconda
degli esiti di questi ulteriori approfondimenti richiesti a
Finaosta. Un terzo tema di approfondimento, forse il più delicato,
è quello di "chi sono" i veri interlocutori: chi sono gli
interlocutori della Regione in questa trattativa? Abbiamo visto
ultimamente dei cambi di sigle rapidi, delle società che hanno
trasferito beni improvvisamente.
Credo che su detti temi occorrerà aprire un confronto, anche
alla ricerca di quella trasparenza sulla "vicenda casinò" che,
negli ultimi tempi, in quest'aula è mancata!
Président - La parole au Conseiller Comé.
Comé (SA) - Prendiamo atto, anche noi, delle comunicazioni del
Presidente.
Volevo soffermarmi un attimo sulla comunicazione riguardo alle
lettere con cui i tre amministratori del casinò hanno rimesso il
loro mandato al Presidente e quindi alla maggioranza. Riprendo
anch'io un'analisi fatta prima dal Consigliere Curtaz. In IV
Commissione abbiamo avuto già due audizioni: una, con
l'amministratore delegato e, una, l'altra settimana, con
l'Assessore, sul piano di sviluppo, anche se ci è stato riferito
solo qualche piccolo passaggio di questo piano perché, ad oggi, non
lo abbiamo ancora!
Riprendo le parole del Presidente che dice: "noi abbiamo preso
atto di questa comunicazione, ma sicuramente è una decisione che ha
necessità di ulteriori approfondimenti". Io dico che qui, invece,
bisogna cercare di affrettare questa decisione, perché vede
Presidente - l'ho già detto in commissione - noi abbiamo analizzato
a grandi linee questo piano di sviluppo il quale, se da parte
vostra non c'è più la volontà di dare fiducia a questi
amministratori, sarà veramente da buttare nel cestino! Dovete
prendere questa decisione, e in fretta, altrimenti qui corriamo il
rischio di riunirci e fare analisi su progetti che poi
improvvisamente devono essere buttati via! Non penso che se voi
rinnovate il consiglio di amministrazione, il prossimo consiglio
ripresenta lo stesso piano di sviluppo; sicuramente si presenterà
con delle proposte nuove, diverse, altrimenti il cambio degli
amministratori è solo in base al colore degli occhi, non sui
contenuti!
Presidente, io dico che qui non è più il tempo di "prendere
tempo": cercate di accelerare, date delle risposte, altrimenti è
inutile che poi anche l'Assessore dica che il casinò va male! Se
non prendete delle decisioni, non potremo mai uscire da queste
difficoltà!
Président - La parole au Conseiller Praduroux.
Praduroux (UV) - La IV Commissione consiliare, che presiedo, sta
seguendo con impegno e attenzione le vicende legate alla Casa da
gioco di Saint-Vincent.
Siamo reduci da un lungo periodo nel quale le difficoltà portate
dal logorante contenzioso hanno contribuito a soffocare ogni
tentativo di ragionare in modo pacato sulle necessità di un'azienda
che ha un ruolo importante per la Valle d'Aosta. Ora che la pagina
è stata voltata, ora che una nuova società ha la possibilità di
sviluppare la propria attività verso prospettive future, è
necessario riacquisire su questo argomento quella serenità perduta
negli anni trascorsi. Troppo spesso, trattando delle problematiche
legate alla casa da gioco, sento utilizzare toni che tendono a
drammatizzare la situazione e che sembrano più ispirati da una
sorta di autolesionismo, piuttosto che da un'effettiva volontà di
contribuire in maniera costruttiva al rilancio di questa azienda.
Pur nelle difficoltà del recente passato, la casa da gioco si è
confermata una risorsa importante per il tessuto economico
regionale, ma anche sotto il profilo occupazionale, in particolare
per una zona, come quella della media e bassa Valle, che ha già
dovuto affrontare contraccolpi dovuti al ridimensionamento di altri
comparti produttivi.
L'attività svolta dalla casa da gioco si è tradotta in una fonte
di reddito che ha consolidato, nel tempo, l'autonomia finanziaria
della nostra Regione. Dei circa 1465 milioni di euro (circa 2840
miliardi di lire) che compongono gli introiti totali degli ultimi
dieci anni 1992-2002, una quota pari a circa 900 milioni di euro
(circa 1740 miliardi di lire) è entrata nelle casse regionali,
mentre la rimanente parte, circa 560 milioni di euro (circa 1100
miliardi di lire), è andata alla casa da gioco per la sua ordinaria
gestione. A ciò si aggiungono le positive ricadute sul versante dei
posti di lavoro, che superano le 1000 unità: ciò significa
occasioni di impiego, ma anche di reddito per le famiglie e
riflessi positivi per gli altri settori collegati. Una risorsa che
deve poter far sentire il suo peso anche come volano per la
qualificazione dell'offerta turistica e culturale del tempo libero,
sportiva, per l'intera regione, ma che potrebbe, in futuro,
incrementare anche le attività dedicate alla cura della persona e
del benessere.
Senza dilungarmi oltremodo, ritengo sia indispensabile svolgere
con attenzione e - ripeto - con una ritrovata serenità, l'analisi
della situazione presente per programmare le tappe future di questa
risorsa così importante per la nostra comunità. Per far questo, è
necessario poter contare su risorse umane motivate dall'effettivo
raggiungimento di obiettivi anche impegnativi e non solo
dall'ordinaria amministrazione. È indispensabile quindi avere idee
sospinte dal dinamismo che deriva dalla convinzione di possedere i
mezzi adeguati per stare sul mercato. Un mercato che è mutato, al
quale si sono affiancati esempi moderni, ma anche
spregiudicati.
La situazione economica a livello nazionale non ha certo
contribuito a favorire questo tipo di attività. Ricordiamoci che un
casinò vende una merce che si chiama "divertimento", merce che in
un periodo di crisi economica non è certamente ai primi posti delle
priorità della gente. Lo Stato poi ha puntato molto in questi
ultimi anni sulla promozione del Lotto e del Super Enalotto; a ciò
si aggiunga la diffusione di macchinette automatiche.
Nel momento delle scelte non si può uscire dal contesto in cui
si opera: ad esempio, rispetto alla tendenza che vede il settore
"slot" in costante preferenza, decidere di puntare solo sulla
diffusione di questo settore significherebbe ridurre il livello di
professionalità e, soprattutto, anche incidere sui livelli
occupazionali. Si tratta dunque di bilanciare la necessità di
mercato con le politiche di gestione aziendale, senza dimenticare
le funzioni di volano economico e sociale per il contesto in cui la
casa da gioco opera. La delicatezza di questo, che è solo uno dei
tanti aspetti sul tappeto, ci deve rendere consapevoli della
necessità di eliminare i toni della polemica; a fianco degli
interessi economici è naturale che se ne aggiungano altri di tipo
sociale.
Di fronte a una risorsa come la casa da gioco è indispensabile
invece imbastire un costruttivo percorso, che consenta all'azienda
di poter contare sulla fiducia nostra e di tutti i Valdostani, ma
anche su valide professionalità, per garantire la crescita sui
mercati e per affrontare con deciso impulso le occasioni di
sviluppo future.
Président - La parole au Conseiller Tibaldi.
Tibaldi (CdL) - Al di là delle sorprendenti e gravi questioni di
cui ha parlato ampiamente il Capogruppo Frassy riguardanti la
revisione di un bilancio, che dovrebbe essere un atto con una
forma, una procedura, una sostanza, già definito, e che ora viene
proposto come "rivisto", vorremmo soffermarci anche su altri
aspetti che sono stati trattati dal Presidente nelle sue
comunicazioni.
Innanzitutto tre componenti del consiglio di amministrazione
hanno rimesso il mandato nelle mani del Presidente; e gli altri
due? Allora, se questi tre componenti hanno dimostrato una
"sensibilità", apprezzata dalla Giunta, gli altri due rispondono
ancora a questa maggioranza? Hanno la medesima sensibilità
nell'affrontare la questione? Si sono resi conto che forse la
pagina è cambiata e che si è passati da una situazione di gestione
straordinaria a una "Casino S.p.A." e siamo nelle more di una fase
che è piuttosto critica?
Sentivo prima l'intervento del collega Comé, che faceva
riferimento alla necessità di accelerare i tempi e le decisioni in
merito alla casa da gioco: siamo d'accordo, ma uno di questi due
consiglieri di amministrazione risponde alla vostra parte politica!
Non ha forse la medesima sensibilità che lei ha poc'anzi
manifestato in quest'aula, richiedendo un'accelerazione di tempi e
di decisioni sul tema della casa da gioco? E lo stesso vale anche
per l'altro consigliere di amministrazione, che risponde alla parte
politica della sinistra, dei DS, il quale non mi pare abbia
"brillato" per particolari qualità in questo periodo di
amministrazione della casa da gioco, anzi, abbiamo visto che si è
piuttosto evidenziato quando si trattava di occupare le stanze
dell'Hôtel Billia adiacente!
Cosa constatiamo, noi, in questa fase? Che non c'è, ancora una
volta, univocità di intenti nello stesso "corpus amministrativo"
della casa da gioco, e tale univocità di intenti manca anche nel
momento in cui bisognerebbe avere le mani libere per poter
impostare una nuova politica aziendale per il Casinò, che sta
soffrendo in termini di introiti e di presenze in maniera
drammatica!
Vogliamo poi ancora riservare un'osservazione all'operazione di
acquisizione degli immobili circostanti la casa da gioco, la
cosiddetta "rottura dell'accerchiamento". Dopo un periodo
estremamente lungo di consulenze, di approfondimenti in merito ai
beni da acquisire e ai valori dei medesimi, abbiamo assistito a un
paradossale e inconcepibile "balletto di cifre" sugli stessi
valori. Oggi sappiamo - anche per affermazione dell'Assessore
Marguerettaz in IV Commissione - che la Giunta ha conferito mandato
a Finaosta di individuare concordemente con la controparte un
"advisor", per ridefinire beni e valori. Beni e valori che ci
sembrava fossero già individuati e definiti; pensavamo che la
Giunta - sia la precedente e sia l'attuale - avesse idea di cosa
comprare e di che prezzo spendere per poter acquisire questi beni e
definire la partita con il gruppo Lefebvre. Evidentemente non è
così, le idee sono ancora confuse, anzi la cortina fumogena che
avvolge il "Billia" è alquanto densa, e la cosa che ci preoccupa di
più è che queste cifre, con il passare del tempo, stanno crescendo:
siamo passati dai 58,5 miliardi del 2000 di una società di
consulenza romana, nominata da Finaosta, ai 71 milioni di euro
odierni, perlomeno abbiamo letto così sugli organi di stampa,
dunque più del doppio!
Noi sottolineiamo questa disattenzione, che si sta verificando
da parte di chi governa la Regione, nei confronti del problema
casinò; disattenzione e lassismo, manifestati anche con il
protrarsi di tempi, ormai insopportabile, non solo per la casa da
gioco, ma per chi ci lavora e soprattutto per tutta la comunità
valdostana, la quale subisce l'assenza di capacità decisionale da
parte del Governo regionale.
Invitiamo quindi la "Giunta Perrin", in particolare il
Presidente e il super Assessore Marguerettaz, di avere maggiore
coscienza e consapevolezza di queste cose, e - perché no? - anche
invitare, visto che volete avere le mani libere di agire per il
futuro in maniera migliore rispetto al passato, anche gli altri due
consiglieri di amministrazione a compiere quel gesto di
sensibilità, che i loro colleghi hanno fatto qualche giorno fa!
Presidente - Vorrei solo precisare al collega Frassy che, per
l'avvio della procedura di esame di atti amministrativi da parte
delle competenti commissioni consiliari, è necessario che i
relativi documenti siano corredati da una proposta di deliberazione
elaborata dalla Giunta regionale contenente il parere di
legittimità rilasciato dal responsabile della struttura
competente.
Ho ricevuto ieri la deliberazione in questione con l'atto
contenente il bilancio e ho già provveduto ad assegnarlo questa
mattina alla competente commissione consiliare; pertanto, credo che
già nella mattinata di oggi i commissari della IV Commissione
dovranno ricevere l'atto, per avviare la procedura in
questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK