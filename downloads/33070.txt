Consiglio Regionale della Valle d'Aosta - Oggetto del Consiglio n. 1544 del 12 gennaio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1544 del 12 gennaio 2011 - Resoconto
OGGETTO N. 1544/XIII - Interrogazione: "Problematiche
relative al finanziamento del servizio di tata familiare per l'anno
2011".
Interrogazione
Evidenziato che, a cavallo del biennio 2006/2007,
l'Amministrazione regionale ha promosso appositi corsi di
formazione per "tate familiari", quali operatori che garantissero
un nuovo servizio a sostegno delle famiglie valdostane, e ha
previsto inoltre un contributo (voucher) quale rimborso, legato al
reddito, di parte della spesa sostenuta per la fruizione di tale
servizio;
Constatato che oggi ci sono in Valle circa una quarantina di
Tate che hanno attivato una ventina di servizi-strutture ospitanti
mediamente 120-150 utenti al giorno;
Preso atto che con delibera n. 802 del 26 marzo 2010
l'Amministrazione regionale ha impegnato per questo servizio poco
più di un milione di euro per il 2010, mentre non vi sono più
notizie circa la copertura del servizio nell'anno 2011;
Venuti a conoscenza che l'Assessore alla Sanità, Albert
Lanièce, in data 25 novembre u.s., in occasione di un incontro con
un gruppo di Tate familiari, che chiedevano di fare il punto sul
loro futuro lavorativo, non ha garantito pari investimenti sul 2011
per il servizio di Tate familiari ma ha rinviato ogni decisione ad
ulteriori verifiche, anche in relazione a quanto previsto in tale
ambito in altre regioni italiane;
i sottoscritti Consiglieri regionali
Interrogano
la Giunta regionale per conoscere:
1) se è vero che nulla è ancora stato deciso circa il
mantenimento del contributo (voucher) regionale per chi usufruirà
del servizio di Tata familiare nel 2011;
2) quali sono gli eventuali problemi emersi nel corso
dell'incontro con le Tate familiari del 25 novembre scorso e quali
iniziative sono state assunte per migliorare le criticità
riscontrate.
F.to: Carmela Fontana - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Devo dire che quando ho visto questa interrogazione sono rimasto
colpito dal punto poi fondamentale in cui si dice che:
"l'Assessore alla Sanità, in data 25 novembre u.s., in occasione
di un incontro con un gruppo di Tate familiari, che chiedevano di
fare il punto sul loro futuro lavorativo, non ha garantito pari
investimenti sul 2011 per il servizio di Tate familiari ma ha
rinviato ogni decisione ad ulteriori verifiche, anche in relazione
a quanto previsto in tale ambito in altre regioni italiane"
...è
esattamente l'opposto da quello che è emerso dalla riunione! Io ho
poi risentito le tate, che mi hanno fatto avere il verbale di
quella riunione e anche una mail di puntualizzazione, perché
effettivamente è emerso esattamente l'opposto di quello di cui in
quella riunione si è discusso, tant'è vero che - e io risponderò
con i punti del verbale delle tate, così si chiarisce la questione
- nella mail di presentazione del verbale le tate, all'unanimità
presenti, confermano di essere state soddisfatte delle risposte
ricevute durante la riunione del 25 novembre 2010 e, in quella
sede, sia riguardo al loro futuro lavorativo, sia alla riconferma
dei voucher alle tate familiari, e si dicono dispiaciute che le
informazioni trapelate siano state scorrette.
In modo puntuale,
"se è vero che nulla è ancora stato deciso
circa il mantenimento del contributo (voucher) regionale per chi
usufruirà del servizio di tata familiare nel 2011"
, leggo il
verbale che è stato condiviso:
"l'Assessore conferma che nel
bilancio 2011 è stato stanziato oggi 1.000.000 di euro, come l'anno
passato, e dopo un'attenta analisi da parte degli uffici sulla
conformità dei rimborsi rispetto agli altri servizi per la prima
infanzia a parità di situazione economica dei richiedenti, si è
altresì ritenuto di non modificare le tabelle che adeguano la
percentuale a carico della Regione rispetto alla spesa sostenuta
dalla famiglia, in quanto ritenuta congrua e per quest'anno
sostenibile"
.
Seconda domanda,
"quali sono gli eventuali problemi emersi
nel corso dell'incontro con le tate familiari del 25 novembre
scorso e quali iniziative sono state assunte..."
: era emerso lo
scambio di opinione riguardo al fatto che un gruppo di tate -
quelle che attualmente lavorano - avevano espresso la volontà di
unirsi in cooperativa. La mia opinione è stata quella che nessuna
decisione in questo senso...non è stata sicuramente una cosa
suggerita da noi, e ho detto che sicuramente noi prendiamo atto
solamente se c'è la maggioranza delle tate che vogliono costituirsi
in cooperativa...allora, prendendo atto di questa loro volontà,
noi, di conseguenza, potremmo rivedere la modalità del servizio.
Però se la maggioranza delle operatrici in questo caso vuole
continuare in questo regime, noi siamo disponibili a continuare in
questo modo.
Mi fa piacere che ci sia stata questa interrogazione per fare
chiarezza su un punto, e soprattutto per ribadire l'impegno
dell'Amministrazione in questo senso, impegno che era stato anche
preso in seguito ad una mozione del Partito Democratico e di ALPE
riguardo al potenziamento del servizio di tate...quindi non posso
che ribadire quello che ho detto prima. Grazie.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per questi
chiarimenti, vuol dire che mi hanno dato un'informazione sbagliata.
Questo non fa che farmi veramente piacere, perché è un servizio che
aveva anche sostenuto la Regione facendo dei corsi, è un aiuto alle
famiglie e questo chiarimento serve. Avevo dei dubbi, perché mi era
stato riferito questo...altrimenti non l'avrei fatta, ma è servita
proprio per un chiarimento. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK