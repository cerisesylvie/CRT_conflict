Consiglio Regionale della Valle d'Aosta - Oggetto del Consiglio n. 1391 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1391 del 12 luglio 1990 - Resoconto
OGGETTO N. 1391/IX - DISEGNO DI LEGGE: "RIFINANZIAMENTO DELLA
LEGGE REGIONALE 19 FEBBRAIO 1987, N. 11 CONCERNENTE LA
REALIZZAZIONE DI UN CENTRO OCCUPAZIONALE AGRICOLO PER PORTATORI DI
HANDICAP".
Si dà atto che alle ore 19,27 riassume la Presidenza il
Presidente Dolchi.
PRESIDENTE:
L'Assessore alla Sanità ed Assistenza Sociale,
Beneforti, ha chiesto la parola per illustrare il disegno di legge
n. 191, iscritto al punto 34 dell'ordine del giorno; ne ha
facoltà.
BENEFORTI (DC):
Il presente disegno di legge è stato
presentato per poter finanziare la legge regionale 19 febbraio
1986, n. 11, ed in specie per far fronte alla spesa di 800 milioni
prevista per la realizzazione del centro occupazionale agricolo per
portatori di handicap, che, come è noto, sarà realizzato nella
cascina Favre di Aosta. Il progetto esecutivo di tale centro sarà
presentato all'assessorato alla Sanità il 20 luglio prossimo.
Una volta esplicati gli adempimenti di competenza
dell'assessorato ai Lavori Pubblici e del Consiglio regionale, si
prevede di dare inizio ai lavori tra la fine di settembre ed i
primi di ottobre.
Nei giorni scorsi, l'associazione dei familiari dei portatori di
handicap ha sollecitato la realizzazione di questo centro agricolo,
per cui, approvando la legge, si va certamente incontro alle
aspettative di queste famiglie e dei diretti interessati.
PRESIDENTE:
Nel dichiarare aperta la discussione generale,
ricordo che il disegno di legge è accompagnato dal parere
favorevole della la e della 5a Commissione consiliare.
Se nessuno chiede la parola, passiamo all'esame
dell'articolato.
Do lettura dell'articolo 1.
Articolo 1
1. Per l'applicazione della legge regionale 19 febbraio 1987, n.
11 concernente la realizzazione di un centro occupazionale agricolo
per portatori di handicap, è autorizzata, per l'anno 1990, la spesa
di lire 800.000.000.
2. L'onere derivante dall'applicazione della presente legge
graverà per lire 800.000.000 sul capitolo 42580 del bilancio di
previsione della Regione per l'anno 1990.
3. Alla copertura della spesa di lire 800.000.000 si provvede
mediante riduzione di pari importo dello stanziamento iscritto al
capitolo 50150 "Fondo globale per il finanziamento di spese per
ulteriori programmi di sviluppo (spese di investimento)" del
bilancio di previsione della Regione per l'anno 1990 a valere
sull'apposito accantonamento previsto all'allegato n. 8 al bilancio
stesso.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Do lettura dell'articolo 2.
Articolo 2
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
Variazione in diminuzione
Capitolo 50150 "Fondo globale per il finanziamento di spese per
ulteriori programmi di sviluppo (spese di investimento)"
lire 800.000.000
Variazione in aumento
Capitolo 42580 "Spese per la realizzazione di un centro
occupazionale agricolo per portatori di handicap"
lire 800.000.000
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 32
Il Consiglio approva all’unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK