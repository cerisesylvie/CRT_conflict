Consiglio Regionale della Valle d'Aosta - Oggetto del Consiglio n. 669 del 9 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Inquinamento
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 669 del 9 giugno 1999 - Resoconto
SÉANCE DU 9 JUIN 1999 (MATIN)
OGGETTO N. 669/XI Notizie in merito a progetti di risanamento di
elettrodotti transitanti sul territorio valdostano.
(Interrogazione)
Interrogazione Richiamati i precedenti dibattiti consiliari sul
tema dell'inquinamento elettromagnetico;
Appreso che sarebbero stati presentati due progetti di
risanamento riguardanti elettrodotti che transitano sul territorio
valdostano;
Ritenuto opportuno avere maggiori informazioni su tali progetti,
anche per la rilevanza pubblica della problematica;
il sottoscritto Consigliere regionale
Interroga
l'Assessore competente per sapere:
1) se la notizia corrisponde al vero e quali sarebbero gli
elettrodotti interessati dai progetti;
2) in caso affermativo, qual è lo stato delle procedure avviate
per tali risanamenti.
F.to: Curtaz
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) L'interrogazione è stata posta in modo generico, ma
credo che il riferimento del Consigliere sia al decreto del
Presidente del Consiglio dei ministri del 23 aprile 1992 che fissa
i limiti di esposizione ai campi elettrici e ai campi
elettromagnetici. In effetti l'articolo 7 del decreto prevede la
possibilità d'individuare azioni di risanamento nei tratti di linee
elettriche esistenti dove non risultino rispettati i limiti e le
condizioni imposte dagli articoli 4 e 5 dello stesso decreto.
Con l'accordo di programma interministeriale del 14 settembre
1995 è stata stabilita la procedura di valutazione dei progetti di
risanamento che coinvolge, oltre ai Ministeri dell'industria,
dell'ambiente, dei lavori pubblici e della sanità, anche le regioni
interessate dal singolo progetto di risanamento.
L'accordo di programma prevede che i progetti di risanamento
vanno presentati anche alla regione interessata all'intervento;
fino ad oggi non è stato presentato alla Regione Valle d'Aosta
alcun progetto di risanamento ambientale interessante elettrodotti
posti sul nostro territorio.
Président La parole au Conseiller Curtaz.
Curtaz (PVA-cU) Ha ragione l'Assessore Vallet a dire che
quest'interrogazione era generica. Era generica perché lo scopo
dell'interrogazione era proprio quello di ottenere dei dati che
purtroppo non avevo. Se avessi avuto dei dati più approfonditi,
l'interrogazione non sarebbe stata neppure necessaria.
Vedo tuttavia che, al di là del richiamo alla legislazione di
riferimento, l'Assessore non è in grado di dare notizie su questo
punto. Mi era giunta voce - lo dico in maniera espressa senza fare
riferimenti sulle fonti perché temo di essere poi segretato - che
ci sarebbe un progetto, ancorché generico, per un risanamento che
riguarderebbe due linee transitanti sulla nostra Regione: una è
quella famosa Albertville-Rondissone, e l'altra è la meno famosa
Villeneuve-Châtillon.
Speravo di poter avere dall'Assessore ulteriori informazioni su
questo punto, apprendo che la Regione non è stata ancora
ufficialmente interessata da questi progetti, non so se l'Assessore
ne sapeva qualcosa di più in via ufficiosa, non ha potuto o non ha
voluto dirmelo, forse qualcosa in più poteva saperlo; se me lo
avesse detto, forse non era cosa sbagliata. Vorrà dire che su
questo punto, non appena ci saranno dati più precisi, ci
ritorneremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK