Consiglio Regionale della Valle d'Aosta - Oggetto del Consiglio n. 2304 del 6 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2304 del 6 aprile 2023 - Resoconto
OGGETTO N. 2304/XVI - Approvazione di risoluzione: "Avvio di
audizioni in IV Commissione consiliare per un confronto con gli
stakeholders sullo sviluppo turistico del Comune di
Brusson".
Bertin (Presidente) -
Consigliere Restano, a lei la
parola.
Restano (GM) -
Lors du dernier conseil régional, j'ai
présenté à l'Assesseur compétent une question à réponse immédiate,
pour savoir si avaient été données des orientations concernant le
futur développement touristique d'Estoul-Palasinaz, dans la commune
de Brusson.
La question faisait suite à une réunion publique ayant pour
thème : " Quel avenir pour Estoul ? " qui s'était tenue le lundi 13
mars passé à Brusson. Elle était organisée par l'administration
communale.
Une deuxième réunion opérationnelle s'est tenue le vendredi 24
avec les opérateurs concernés. À cette occasion, il semblerait que
les participants ont demandé aux syndics l'entretien du télésiège
et qu'ils ont représenté la volonté d'étendre les services offerts
; les mêmes intervenants se sont mis à disposition pour ajouter des
tapis roulants. Les opérateurs se sont aussi rendus disponibles à
collaborer afin de démarrer des activités visant à attirer les
touristes de la neige.
Compte tenu de l'engagement pris par le Conseil régional, avec
la loi régionale numéro 15 du 23 juin 2022, portant : "
Dispositions en matière d'octroi d'aide en faveur des petites
stations de ski d'intérêt local ", en reconnaissant l'importance
que les petites stations ont pour l'économie locale et pour le
maintien de la population dans les vallées latérales, on demande au
Conseil d'engager le Président de la IVe Commission à convoquer le
maire de Brusson, les parties prenantes et le président du Conseil
d'Administration de la société Monterosa SPA, pour une audition sur
les thèmes discutés lors des deux réunions qui se sont tenues à
Brusson.
Presidente -
Assessore Grosjacques, ne ha facoltà.
Grosjacques (UV) -
La risoluzione del collega Restano fa
riferimento a due riunioni che si sono tenute nel Comune di Brusson
in adempimento a quanto previsto dalla legge regionale 15/2022 sul
sostegno delle piccole stazioni e della delibera di Giunta
regionale che ha disciplinato le convenzioni per l'impegno delle
Amministrazioni comunali sulle quali ricadono questi piccoli
impianti, per poter beneficiare delle somme messe a disposizione
nella legge 15.
Nelle due riunioni, che avevano l'obiettivo di raccogliere idee e
suggestioni che potessero consentire al Comune di elaborare una
proposta che diventi il contenuto della convenzione con la
Monterosa S.p.A., è emersa tutta una serie di suggestioni che, in
alcuni casi, rappresentano certamente un importante contributo alla
predisposizione della convenzione mentre, in altri casi -
soprattutto nella seconda riunione del 24 marzo, citata dalla
risoluzione - sono emerse alcune stravaganze che, ovviamente, il
Sindaco ha registrato ma che lui stesso ha detto non percorribili
dal punto di vista operativo.Il Sindaco, come dicevo, ha quindi
raccolto tutte le proposte emerse e ha richiesto al sottoscritto e
al vicepresidente Bertschy una riunione per valutare le opportunità
da inserire nella convenzione con la Monterosa.Essendo quindi
l'Amministrazione comunale portatrice degli interessi di tutta la
comunità rappresentata, ho concordato con il collega Restano alcune
modifiche, sia nelle premesse che nell'impegnativa, che il collega
Restano ha accettato e che vi illustrerò, per cui ringrazio il
collega per la disponibilità.Voglio, in quest'occasione,
confermare, prima di portare l'Aula a conoscenza delle modifiche,
che non vi è nessuna intenzione, né da parte di Monterosa S.p.A. né
tantomeno da parte dell'Amministrazione regionale, di disimpegnarsi
dalle piccole stazioni, e credo che il piano d'investimenti che
sarà presentato da Monterosa S.p.A. all'azionista andrà nella
direzione di sostenere la stazione di Estoul-Palasinaz, così come
le altre piccole stazioni, in ossequio, come dicevo prima, a quanto
previsto con l'approvazione della legge regionale 15/2022 e della
delibera della Giunta regionale che disciplina le modalità di
stipula e i contenuti della convenzione con le amministrazioni
comunali.Questo non sarà risolutivo perché ovviamente in questo
Consiglio si tornerà à maintes reprises sul tema, però credo che la
posizione del Governo e della maggioranza sulle piccole stazioni
vada una volta di più esplicitata, anche perché le azioni
contrarie, rispetto a queste iniziative, sono molteplici e
certamente non rendono un buon servizio ai nostri impianti di sci e
soprattutto creano del disagio tra le comunità.Per quel che
riguarda le modifiche, nel secondo paragrafo della risoluzione,
"Udita la risposta dell'Assessore", è stata integrata con " Udita
la risposta dell'assessore con delega agli impianti a fune Luigi
Bertschy" perché nella scorsa seduta il collega Restano aveva
temuto un commissariamento dell'Assessorato che, fortunatamente, al
momento, non si è ancora concretizzato.Nel penultimo capoverso è
ricordato che a breve si dovrà procedere alla revisione di una
seggiovia della citata stazione, è stato integrato con " E che tale
intervento o la sua sostituzione con altri investimenti sul domaine
skiable di Palasinaz-Estoul hanno generato un dibattito molto
partecipato", l'impegnativa viene modificata con "Il Presidente
della IV Commissione consiliare viene impegnato a convocare in
audizione il Sindaco di Brusson e i rappresentanti legali della
Monterosa S.p.A. ", questo perché, come ho detto
nell'illustrazione, il Sindaco è il rappresentante della comunità
tutta intera e le suggestioni che sono emerse dalle due riunioni a
cui faceva riferimento il collega Restano hanno fatto emergere dei
suggerimenti che il Sindaco certamente porterà all'attenzione della
IV Commissione.
Avendo concordato con il collega Restano queste modifiche,
propongo alla maggioranza di votare favorevolmente questa
risoluzione.
Presidente -
Consigliere Lavy, a lei la parola.
Lavy (LEGA VDA) -
Voglio ringraziare il collega Restano per
aver presentato questo genere d'iniziativa, questa risoluzione, e
gli dico anche bentornato: dopo due anni di sparizione, di sonno in
cui era in maggioranza, ha riscoperto i piccoli impianti.Io l'ho
seguita nella legislatura precedente, lei ha fatto diverse
battaglie, anche all'interno della questione della Monterosa Ski,
poi è andato in maggioranza... almeno ha avuto l'occasione più
volte di parlare del tema della Monterosa Sky, ci sono stati
diversi ordini del giorno, interpellanze, e purtroppo quel bottone
non è mai stato schiacciato, però bentornato.Questa risoluzione è
importante proprio perché, come al solito, si va un poco a
delineare il futuro di una comunità, in questo caso la comunità di
Brusson, l'abbiamo fatto già nella scorsa legislatura con
l'impianto di Antagnod nella comunità di Ayas, la comunità di
Gressoney-Saint-Jean, Weissmatten, a inizio legislatura, però
all'incontro di qualche settimana fa io ci sono andato, così, tanto
per ascoltare; il clima era veramente molto acceso, e questo
dimostra quanto ci si tenga anche alla stazione di Estoul.Dal
dibattito è venuto fuori che ci fosse una sorta di dispiacere per
l'assenza della Monterosa e anche per l'assenza dell'Assessore di
zona, chiamiamolo così, dell'assessore Grosjacques, ma l'incontro è
stato interessante perché il Sindaco ha delineato tre tipi di
ipotesi: la riconversione dell'impianto in uno snowpark, un'ipotesi
intermedia per cui magari accorciare la questione della seggiovia,
e una terza ipotesi in cui potenziare l'innevamento e portare
avanti la revisione della seggiovia Champeille-Litteran, anche
quella è stato oggetto dell'incontro.La popolazione, quasi
all'unanimità... perché non è che si sia votato, però la sensazione
era che la volontà della popolazione fosse quella di concentrarsi
sulla revisione e sul potenziamento dell'innevamento.Purtroppo sono
emerse anche alcune criticità, perché sicuramente anche il Sindaco
ha tirato fuori la questione dei costi, perché giustamente in
qualche maniera i bilanci un minimo bisogna farli quadrare, però
sappiamo benissimo tutti che nei piccoli impianti essere in attivo
è molto complesso, può capitare magari qualche stagione
eccezionale, però se questi piccoli impianti rendono un servizio
pubblico, come fanno, devono in qualche maniera essere mantenuti
aperti.Però alcune criticità sono emerse, purtroppo, da portatori
d'interesse presenti in quella prima riunione. La questione
dell'innevamento: è stato detto che la Monterosa avrebbe sbagliato
le piste da innevare: ha innevato quelle che sono più al sole,
mentre quelle più all'ombra, che resistono di più, non sono state
innevate.La questione anche della larghezza della pista: la
Monterosa aveva detto che non si poteva allargare di più perché
mancava neve, poi ha cambiato gattista e miracolosamente la pista è
stata allargata.Ci sono poi ovviamente anche altri tipi di
problematiche, la viabilità a Estoul, magari durante il
finesettimana, è problematica, poi su non prendono neanche sempre i
telefoni, quindi sicuramente certi tipi di lavori devono essere
fatti.So benissimo che nella riunione del 24 c'è stata una riunione
più ristretta con i portatori d'interesse, però questo dimostra che
comunque la stazione di Estoul è una stazione viva: c'è una scuola
di sci, ci sono diverse attività che lavorano, anche grazie alla
stazione, quindi sicuramente un investimento su questa stazione
deve essere fatto.Appunto con questa risoluzione, assolutamente
diciamo corretta da un lato, perché l'unico dubbio che c'era era il
fatto che convocare il Sindaco e qualcuno della Monterosa quando
magari non c'è ancora niente sul tavolo era un po' problematico,
invece a quanto pare, da quanto ha detto l'Assessore - poi anche io
per vie traverse so che qualcosa è già stato prodotto - si può
avviare questa sorta di audizione in Commissione per capire quali
sono le prospettive da parte del Comune di Brusson, da parte dei
portatori di interesse di Brusson e anche da parte della Monterosa
per lo sviluppo futuro dell'impianto di Estoul, proprio perché
sicuramente c'è di mezzo la questione della legge che abbiamo
approvato sui piccoli impianti; altra questione è quella della
revisione della seggiovia che anch'essa è molto importante, però è
ovvio che un tema del genere deve essere trattato nei tempi anche
corretti, perché se questa risoluzione fosse stata presentata una
settimana fa sarebbe magari stato difficile anche votarla, proprio
perché sottomano non c'era ancora niente.
Ora, a quanto pare, qualche documento e un gruppo di lavoro è
stato messo su, quindi questa risoluzione si può votare.
Presidente -
Consigliere Restano ne ha facoltà.
Restano (GM) -
Noi avevamo concordato prima il testo e le
modifiche che lei ha proposto, che vanno nel senso da me
auspicato.Sul tema sicuramente si ritornerà, ma, come ho detto la
volta scorsa, l'intenzione non è quella di provocare, ma è
assolutamente e solamente quella di essere propositivi e di
analizzare fino in fondo le proposte da parte in primis
dell'azienda, perché io, diversamente da quanto affermato dal
collega Lavy - lo rassereno - sono sempre stato sul pezzo e molto
attento. Io le auguro un domani di poter partecipare ai lavori di
una maggioranza, così si renderà conto quale sarà l'apporto
importante che si può dare anche dalla cosiddetta "Platea dei
peones" - come una volta ci definì il collega Marguerettaz e alla
quale mi sento di appartenere - perché si può lavorare anche senza
apparire.Certamente, quando si è in minoranza, si ha uno spazio
differente e quindi si lavora in maniera diversa; nel caso
specifico ho già avuto modo di dire pubblicamente.In effetti è
vero, nei tempi passati ebbi modo di impegnarmi molto sulla
Monterosa; a volte all'interno di questo contesto si riportano dei
successi, a volte non si ottengono i risultati che si volevano
ottenere, bisogna comprendere che la volontà della maggioranza
dell'Aula è sempre quella corretta, fare un'analisi, ma soprattutto
ciò che non bisogna fare è perseverare, perché sennò sarebbe un
errore, e così ho fatto.Quando ho visto i bilanci della Monterosa
in positivo, ho preso atto, non ho perseverato. Ciò non significa
che non starò molto attento ai comportamenti, perché evidentemente
se le riunioni delle popolazioni si fanno solo in una determinata
zona... ci sarà un motivo se non si fanno a Courmayeur o a La
Thuile, però sempre con un intento positivo.Quindi, collega
Assessore al turismo, probabilmente ci ritorneremo, io spero che
con quest'incontro si risolveranno le questioni.La risoluzione era
stata presentata tempestivamente perché è anche importante, alla
luce del piano strategico degli investimenti, capire gli obiettivi
aziendali, se poi si vogliono confrontare con le proposte della
popolazione.Se invece si arriva ahimè un poco in ritardo, si prende
atto di quello che è già il lavoro fatto dall'Amministrazione
comunale, dai portatori d'interesse e magari si è più avanti o
magari si perde un pezzo e non si può essere incisivi come si
potrebbe essere in altri casi.In ogni caso l'importante è
confrontarsi, avere la possibilità - a mio modo di vedere - di
audire il Sindaco, di audire l'azienda e di fare poi dopo le
valutazioni e un confronto sereno per poter portare all'assemblea
le nostre determinazioni.
Mi fa piacere che l'Assessorato non sia commissariato e mi
auguro di potermi confrontare sul tema turismo in futuro con
l'Assessore.
Presidente -
Assessore Grosjacques ne ha facoltà.
Grosjacques (UV) -
Per rispondere ad alcune considerazioni
del collega Lavy, ovviamente senza nessun intento polemico ma solo
per chiarire, visto che lui era presente alla prima riunione - la
seconda è stata molto più ristretta e circoscritta ai soli
operatori - sa perfettamente che il Sindaco ha scusato la mia
assenza, in quanto sono stato avvertito 24 ore prima e avevo un
impegno istituzionale, ma in ogni caso sarei stato presente come
residente di Brusson e non come Assessore. Mentre per quel che
riguarda il vicepresidente Bertschy, come tutto il resto del
Governo, non sono stati invitati.Non sono stati invitati - io dico
a giusto titolo - perché è corretto che le comunità locali, anche
alla luce della più volte citata legge regionale 15 dell'anno
scorso e della delibera, abbiano modo di confrontarsi con molta
tranquillità sul futuro di una parte importante della loro
comunità, gli impianti della domaine skiable di Estoul Palasinaz, e
glielo dico con cognizione di causa, perché in quest'aula ci sono
tre ex Presidenti dell'allora Sitib, la società che fino al maggio
del 2013 gestiva questi impianti e che vedeva la partecipazione
importante, come socio di maggioranza relativa,
dell'Amministrazione comunale.Il sottoscritto, l'assessore Caveri e
il collega Rollandin, negli anni difficili, prima della fusione,
hanno gestito a titolo completamente gratuito questa società,
quindi le assicuro che conosco tutte le criticità, come del resto i
miei colleghi, e sempre ci siamo impegnati per far sì che questa
stazione mantenesse l'esistente, perché purtroppo è una stazione
che parte poco sotto i 1.700 metri e sale a 2.200 metri senza
possibilità di ulteriori grandi sviluppi, proprio perché nelle zone
che sarebbero teoricamente sviluppabili ci sono gli ambiti
inedificabili legati alle valanghe che, purtroppo, non lo
consentono.
Era solo per significarle l'attenzione personale, e di tutta la
maggioranza, non solo su Estoul e non solo sul Monte Rosa e sulle
piccole stazioni che, come abbiamo capito, le stanno
particolarmente a cuore, e di questo sono contento, perché anche
lei, che arriva da una zona molto distante della nostra regione, si
prenda a cuore anche la nostra società, non può che essere un
motivo di soddisfazione e certamente, quando ci sarà l'occasione,
sono certo che non mancherà il suo contributo per lo sviluppo delle
azioni di questa società.
Presidente -
Possiamo mettere in votazione la
risoluzione. La votazione è aperta. La votazione è chiusa.
Presenti, votanti e favorevoli: 34
La risoluzione è approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK