Consiglio Regionale della Valle d'Aosta - Oggetto del Consiglio n. 186 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 186 del 6 ottobre 1993 - Resoconto
OGGETTO N. 186/X - Situazione dei lavori di collegamento
ferroviario Cogne-Plan Praz-Pila. (Interrogazione).
Interrogazione - Vista la deliberazione del Consiglio del
Consiglio Comunale di Cogne n.138 in data 9 agosto 1990 avente per
oggetto: "Esame della situazione dei lavori riguardanti il
ripristino e la messa in servizio per trasporto persone, del
trenino Cogne-PlanPraz e collegamento dello stesso con l'impianto
di cabinovia Aosta-Pi­la.
Considerato che nella succitata deliberazione si richiedevano
all'Amministrazione regionale alcuni dati circa il proseguimen­to
dei lavori dell'opera suindicata, sollecitando l'appalto del terzo
lotto;
i sottoscritti consiglieri regionali interrogano l'Assessore
compe­tente per conoscere:
1) quale risposta è stata inviata al Consiglio comunale di
Cogne in seguito alla richiesta di informazioni avanzata con la
delibe­razione n.138/90;
2) a quanto ammontano i fondi fin qui stanziati e liquidati
per la realizzazione dell'opera;
39 qual è il costo presunto finale e la data di ultimazione
dei lavori.
F.to: Linty-Bavastro.
Presidente -
La parola all'Assessore
dell'ambiente, territorio e trasporti, Riccarand.
Riccarand (VA) -
Il Consiglio comunale di Cogne ha
richiesto più volte informa­zioni ulteriori perché l'evoluzione di
questo progetto ha subìto alla fine degli anni '80 un'interruzione
al momento dell'esecu­zione del terzo lotto, quindi si è aperto un
confronto col Mini­stero e si è presentato un progetto complessivo
depositato nel mese di maggio che è all'esame del Ministero.
C'è stato un so­pralluogo dei tecnici del Ministero a Cogne e
sono stati chiesti degli aggiornamenti progettuali che sono in via
di completa­mento.
Quindi la necessità di un progetto globale ha rallentato
l'esecuzione della tramvia. I fondi liquidati nel decennio scorso
sono stati di 17 miliardi e 600 milioni di cui 14 utilizzati; il
co­sto presunto è di circa 60 miliardi comprensivi dei 14 già
spesi.
Poi, la necessità di avere il nulla osta definitivo dal
Ministero, la necessità di acquisire dei terreni fra Charemoz e
Plan-Praz e la complessità dell'opera non ci permettono di
stabilire una data per l'ultimazione dei lavori.
Presidente -
La parola al Consigliere Linty.
Linty (LN) -
Abbiamo fatto l'interrogazione perché
vi è una deliberazione del Comune di Cogne che chiedeva queste
informazioni, quindi si voleva sapere se era stata data una
risposta scritta al Comu­ne di Cogne. Il fatto che il costo sarà di
60 miliardi e che non c'è una data sicura per l'ultimazione
dell'opera dimostra che il progetto non ha tenuto conto di queste
possibilità. Sarebbe be­ne, in futuro, considerare a fondo la data
di ultimazione per non incontrare di nuovo delle revisioni prezzi
di 2 miliardi e 400 milioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK