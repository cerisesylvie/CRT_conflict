Consiglio Regionale della Valle d'Aosta - Oggetto del Consiglio n. 2523 del 21 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2523 del 21 febbraio 2007 - Resoconto
OBJET N° 2523/XII - Nomination des Commissaires aux comptes
chargés du contrôle des comptes de la Région au titre de l'exercice
2006.
Presidente
- L'appuntamento con il bilancio consuntivo ci
richiede la nomina dei revisori dei conti per l'esercizio 2006. In
base all'articolo 115 del Regolamento del Consiglio, questi devono
essere scelti fra i Consiglieri regionali che non siano mai stati
al Governo durante l'esercizio 2006, che non abbiano parentela con
il Tesoriere regionale, né con membri del Governo se hanno fatto
parte della gestione 2006. I revisori devono essere nominati a
scrutinio segreto, ogni consigliere può dare una sola preferenza, 2
revisori vengono espressi dalla maggioranza e 1 dalla minoranza
consiliare.
La parola al Consigliere Frassy.
Frassy (CdL)
- Prima di arrivare alla votazione, ci tocca
ripetere un discorso che non è nuovo, ma che riteniamo sia sempre
di attualità su questa vicenda. Dall'inizio di tale legislatura -
per fermarci alle vicende note ai 35, ma il nostro gruppo aveva già
posto il problema nella scorsa legislatura -, riteniamo che questo
tipo di nomina sia fuori dalla logica e dalla storia, perché andare
a certificare un bilancio come quello dell'Amministrazione
regionale richiede sicuramente delle competenze di tipo
tecnico-contabile che vanno cercate nell'ambito di queste
competenze e non nell'ambito dei 35 Consiglieri che non
necessariamente devono essere portatori di specifiche conoscenze di
tipo contabile. Abbiamo sollevato già in passato il problema
chiedendo e proponendo la formalizzazione di una modifica al
Regolamento consiliare; vi era stato un impegno dell'Assessore
Marguerettaz ad affrontare la materia in ambito legislativo, perché
la sua tesi era quella di non andare a modificare il Regolamento,
perché non sarebbe stato - a suo dire - sufficiente, ma perché
c'era la volontà di modificare la normativa in materia di
contabilità... Riteniamo di conseguenza non abbia più senso il
fatto di continuare a nominare dei Consiglieri con questo tipo di
funzione, pertanto il nostro gruppo non partecipa a tale votazione
non per spirito polemico, ma perché reputiamo non vi siano gli
strumenti da parte degli sventurati colleghi che si andranno ad
assumere questo onere di poter garantire una certificazione che non
riescono a garantire, mi spiego meglio. Noi nelle società
partecipate, controllate abbiamo l'obbligo di legge di nominare dei
revisori che siano iscritti agli albi delle professioni che per
mestiere fanno revisione contabile. La più grande società di questa
Regione è la Regione Valle d'Aosta, non capiamo perché tale
meccanismo non possa e non debba trovare applicazione anche per il
bilancio più importante che viene redatto in questa Regione.
Presidente
- Sono d'accordo con il collega Frassy che
questa discussione è stata fatta lungamente, è stata approvata la
legge sull'autorità di vigilanza sulla gestione finanziaria che ha
avuto tutte le vicende che conosciamo, ma non è stata ancora
attuata, il Regolamento in vigore ci obbliga a fare ancora questo
passaggio.
La parola al Consigliere Vicquéry.
Vicquéry (UV)
- Per proporre, a nome della maggioranza, i
Consiglieri Praduroux e Lavoyer.
Presidente
- La parola alla Consigliera Fontana
Carmela.
Fontana (GV-DS-PSE)
- A nome della minoranza, propongo il
collega Sandri.
Presidente
- La parola alla Consigliera Squarzino
Secondina.
Squarzino (Arc-VA)
- Noi appoggiamo la candidatura
formulata dalla collega, vogliamo sottolineare però anche noi il
disagio che i revisori dei conti siano dei Consiglieri e non dei
revisori dei conti. In tal senso abbiamo preparato un emendamento
per cambiare il Regolamento e speriamo che in tal senso il
Regolamento sia cambiato in attesa che cambi la legge. In attesa
che il nuovo Regolamento definisca meglio le competenze dei
revisori dei conti, noi per questa volta partecipiamo ancora alle
votazioni.
Presidente
- Chiedo ai Consiglieri Venturella, Borre e
Comé di fare da scrutatori. Comunico i risultati della
votazione:
Consiglieri presenti e votanti: 31
Schede valide: 31
Hanno ottenuto voti:
- Lavoyer Claudio: 12
- Praduroux Renato: 12
- Sandri Giovanni: 7
Presidente
- Sono nominati revisori dei conti i
Consiglieri Praduroux, Lavoyer, Sandri.
Le Conseil
Considérant qu'il est nécessaire de nommer les trois
Commissaires aux Comptes chargés du contrôle des comptes de la
Région au titre de l'exercice 2006, au sens de l'article 115 du
Règlement intérieur pour le fonctionnement du Conseil;
Considérant que lesdits Commissaires doivent être choisis
parmi les Conseillers régionaux qui n'ont pas fait partie du
Gouvernement au cours de l'exercice au titre duquel ils sont nommés
et que les fonctions en cause ne peuvent être attribuées aux
parents et alliés, jusqu'au 4
e
degré, du trésorier ou
des membres du Gouvernement régional ayant exercé leurs fonctions
dans le cadre de l'exercice auquel les comptes se
rapportent;
Considérant que lesdits Commissaires aux Comptes doivent être
nommés au scrutin secret (bulletin unique pour les trois
Commissaires), que chaque Conseiller peut choisir un seul
Commissaire, que les trois Conseillers qui auront obtenu le plus
grand nombre de voix seront élus et que chaque Commissaire doit
obtenir un minimum de trois voix;
Vu l'avis favorable exprimé par le Directeur des Affaires
générales de la Présidence du Conseil, aux termes des dispositions
combinées des articles 13, premier alinéa, lettre e) et 59,
deuxième alinéa, de la loi régionale n° 45 du 23 octobre 1995,
quant à la légalité de la présente délibération;
Délibère
la nomination des Conseillers Lavoyer Claudio, Praduroux
Renato et Sandri Giovanni en tant que Commissaires aux Comptes
chargés du contrôle des comptes de la Région au titre de l'exercice
2006.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK