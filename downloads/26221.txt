Consiglio Regionale della Valle d'Aosta - Oggetto del Consiglio n. 184 del 3 aprile 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 184 del 3 aprile 1973 - Resoconto
OGGETTO N. 184/73 - Vendita alla Società cooperativa "Caves
Coopératives de Donnaz" S.r.l., con sede in Donnaz, di un
appezzamento di terreno di proprietà regionale, sito in detto
comune. Introito di somma. Delega alla Giunta.
Chantel (P.S.I.) -
La Cooperativa di Donnaz ci ha fatto
presente che se noi gli vendevamo... hanno richiesto in vendita
questo pezzo di terreno per poterlo scambiare con un altro pezzo di
terreno di proprietà comunale.
Noi abbiamo aderito alla richiesta della cooperativa di Donnaz e
l'abbiamo portata in Consiglio.
Tonino (P.S.I.U.P.) -
Io volevo complimentarmi
sinceramente con la Giunta per aver portato questo oggetto con una
certa urgenza in Consiglio, perché se non veniva portato in questo
Consiglio la Cooperativa non avrebbe potuto costruirsi quella
cantina di invecchiamento che è già in progettazione e quindi
avremmo ritardato di diversi mesi l'opera. Già che ci sono vorrei
rendere noto al Consiglio quali sono stati i motivi e le
caratteristiche che hanno fatto nascere questa cooperativa tra i
viticultori della bassa Valle, perché non è solo la Cooperativa di
Donnaz ma interessa quattro Comuni del fondo Valle.
La caratteristica maggiore è quella che è una Cooperativa nata
dalla base, nata attraverso diverse discussioni fatte tra i
viticultori per cui si è costituita questa Cooperativa che ha delle
profonde radici tra i viticultori stessi. Quindi non è un
carrozzone, questa mattina si è parlato molto di carrozzone
sull'Agraria Regionale e io dico solo che anche l'Agraria Regionale
non sarà un carrozzone nella misura in cui le forze politiche
staranno dietro a questa Agraria Regionale, perché non si può più
pensare di fare dei carrozzoni in Valle d'Aosta se le forze
politiche non vogliono che questi carrozzoni nascano, i carrozzoni
non nascono se c'è una volontà politica di portare avanti queste
cose.
Volevo dire proprio queste cose, perché questa mattina si è
parlato di carrozzone troppo facile a farsi, si fanno se c'è la
volontà politica di farlo.
Quindi con questo provvedimento i Soci della Cooperativa della
Bassa Valle potranno costruirsi la loro cantina d'invecchiamento e
qui vorrei solo richiamare l'attenzione, perché sia nella parte di
premessa che nella parte deliberativa viene chiamata, progettata
Cantina Sociale, noi vorremmo chiamarla Cantina d'invecchiamento e
non Cantina Sociale, con questa precisione come Gruppo Comunista
noi votiamo a favore del provvedimento e ringrazio nuovamente la
Giunta per averlo portato all'ordine del giorno.
Montesano (P.S.D.I.)
- Altri interventi? Allora si passa
ai voti, chi approva la delibera alzi la mano, contrari? Astenuti?
Il Consiglio approva.
Oggetto n. 12.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK