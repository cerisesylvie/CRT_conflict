Consiglio Regionale della Valle d'Aosta - Oggetto del Consiglio n. 1981 del 7 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1981 del 7 maggio 1986 - Resoconto
OGGETTO N. 1981/VIII - PROGETTI DI ESPANSIONE ED INTERVENTI
DI RIPRISTINO DELLE AREE DISSESTATE NEL COMPRENSORIO SCIISTICO DEL
CHECROUIT, IN COMUNE DI COURMAYEUR. (Interpellanza).
PRESIDENTE:
Do lettura dell'interpellanza presentata dal
Consigliere Viberti:
INTERPELLANZA
RICORDATI i vari dibattiti consiliari relativi alla questione
"Val Veny" (dissesti al Col Checrouit);
VISTO che su vari organi di informazione e sui periodici di
alcuni gruppi politici sono apparsi diversi articoli che
magnificano il progetto "Orizzonte 1990";
RICORDATO ALTRESÌ che un dibattito consiliare relativo agli
impianti di innevamento artificiale conclusosi con l'impegno da
parte dell'Assessore Borbey di approfondire il tema e discuterlo
poi nella competente Commissione consiliare;
RICHIAMATA la deliberazione n. 6128 del la Giunta regionale
avente per oggetto: "Comprensorio sciistico Val Veny S.p.A. -
Interventi idraulico forestali e di stabilità del suolo" che al
punto 3°) ordinava alla citata società l'urgente presentazione di
studi e progetti operativi per il recupero ambientale ed il freno
dei dissesti generalizzati;
si
INTERPELLA
la Giunta regionale per conoscere la valutazione che essa dà,
sempre che final
mente ne sia a conoscenza, tanto dei progetti
di innevamento artificiale, che di espansione (Orizzonte 1990)
ideati dalla Val Veny e per sapere se finalmente sia stato
presentato qualche studio relativo al ripristino delle aree
dissestate nella zona del Col Checrouit e l'eventuale giudizio
della Giunta in merito.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Nello scorso Consiglio, con una
interpellanza presentata insieme alla collega Consigliere Breuvé,
ho già parzialmente toccato l'argomento che è oggetto della
presente interpellanza e cioè questo "Orizzonte 1990" del quale,
nello scorso Consiglio, l'Assessore diceva di non conoscere
ufficialmente alcunché e che, nel periodo intercorrente tra
l'ultima adunanza e questa è stato a più riprese pubblicizzato su
vari organi di informazione e addirittura anche su alcuni organi di
stampa di qualche Gruppo politico della nostra Regione.
Siccome noi siamo molto preoccupati del fatto che, allo
scioglimento delle nevi ci possa essere una ripresa dei lavori
nell'area del Col Checrouit, nonostante le disposizioni impartite
dalla Giunta con la sua famosa deliberazione n. 6128, abbiamo
ritenuto necessario chiedere alla Giunta Regionale nel suo
complesso e non più solo all'Assessore Perrin, se fosse venuta a
conoscenza di qualche cosa di preciso e dettagliato su questa
ipotesi fantascientifica di un ulteriore e mastodontico sviluppo
del comprensorio sciistico del Col Checrouit, ed in modo
particolare della possibilità che al Col Checrouit si impiantino
delle apparecchiature atte a produrre la cosiddetta neve
artificiale.
Noi
aspettiamo che l'Assessore Borbey venga nell'apposita
Commissione o in Consiglio, a dirci che cosa in effetti "ha
macinato" in questi mesi e cioè da quando ci disse in questo
consesso che non intendeva affrontare nessuna questione relativa
agli impianti di innevamento artificiale e che preferiva iniziare
un approfondimento per poi sottoporre all'esame della competente
Commissione e del Consiglio i vari tipi di impianto e le varie
richieste che dalle stazioni sciistiche venivano avanzate, affinché
si potesse fare una valutazione complessiva, che permettesse anche
di paragonare l'offerta di carattere turistico e sciistico della
nostra Regione a quella, ad esempio, di alcune valli del Trentino o
a quella del Sestrières. Diciamo quindi che la proposta, nelle
intenzioni, ci sembrava valida e condivisibile, però in questo
strombazzato "Orizzonte 1990" o "Orizzonte Savoretti", ci sono
anche impianti di innevamento artificiale.
Chiediamo come sono connesse queste ipotetiche scelte con la
realtà statica di quella zona e quali sono i collegamenti che ci
sono a livello di Assessori regionali. Noi
vorremmo sapere,
se si sa qualche cosa di più preciso e come si giudica quello che
viene magnificato ed, eventualmente, con quali tempi si intende
permettere qualche nuova realizzazione se, "disgraziatamente", si
pensasse di farlo. Forse la Giunta avrà scelto un solo
interlocutore, ma l'interpellanza non è rivolta al solo Assessore
Perrin, che per altro aveva dato delle risposte piuttosto
rassicuranti sulla volontà della Giunta in merito alle azioni da
condurre per la bonifica del comprensorio sciistico del Col
Checrouit, ma anche all'Assessore al Turismo, riguardo a questi
"Orizzonti sconosciuti".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Par rapport à la dernière séance du
Conseil, où l'on avait débattu le problème du domaine skiable de
Val Veny, il y a quelques nouveautés même si ce projet "orizzonte
2000" n'est parvenu ni à l'Administration régionale, ni à mon
assessorat, ni à l'assessorat du tourisme.
Par contre, nous avons finalement reçu le projet global
d'intervention sur le domaine skiable que, sur proposition de la
Junte, ce Conseil avait délibéré de demander à la Société Val Veny.
Ce projet, rédigé par la Tecnoforest, nous a été remis le 30 avril;
il se compose d'un rapport technique, de différentes cartes pour le
réseau d'écoulement des eaux, pour le territoire, pour l'aspect
géologique et l'utilisation du sol actuellement. Il essaie de
quantifier les nécessités financières pour cette intervention. Or,
le montant se révèle extrêmement élevé puisque, à côté d'une partie
de 4 milliards six cent soixante dix millions environ, il est une
partie non quantifiable qui laisse supposer que l'intervention
globale pourrait se quantifier à plus de 7 milliards de lires.
Le bureau de la défense du sol examinera, comme l'exige la
délibération du Conseil, ce projet qui semble être un bon projet,
d'autant plus qui on connaît la société qui l'a rédigé. Il s'agit
donc de voir de quelle façon procéder pour les travaux indiqués
dans le projet. Dernièrement, deux requêtes sont également
parvenues à notre assessorat pour "nulla osta" pour "vincolo
idrogeologico e forestale": l'une pour un télésiège, présentée le
20 avril aussi et l'autre pour une nouvelle piste de ski avec un
nouveau télésiège. De plus, le 5 mai dernier, nous avons eu une
rencontre avec l'ingénieur Landi, le syndic de Courmayeur, M.
Truchet et M. l'assesseur Borbey, dans laquelle nous avons traité
de la question de cette étude et des requêtes présentées. Lors de
cette réunion, M. Landi a mis l'accent sur la nécessité d'arriver à
l'enneigement artificiel, qui serait fait à son avis sur le versant
du Val Veny et non sur le versant du Col Checrouit.
Evidemment, pour exprimer un avis au sujet de ces différentes
requêtes et par le fait que l'on ne peut être radicalement
contraire à une rationalisation du domaine, si cela s'avère, à
condition que cela n'influe pas sur le territoire, nous avons
besoin de tous ces éléments techniques (projets, rapports
géologiques) afin d'évaluer le type de réponse à donner.
Evidemment, vu cette délibération du 13 septembre approuvée par le
Conseil Régional, toute décision devra passer par le Conseil
Régional.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Io ringrazio l'Assessore per
l'assicurazione che eventuali ulteriori risposte o scelte
passeranno attraverso il Consiglio Regionale. Mi dichiaro, però,
stupito per le cifre che sono state indicate. Già la volta scorsa
l'Assessore aveva parlato di cifre piuttosto consistenti e si
riferiva ad 1 o 2 miliardi. Oggi invece, se ho ben capito, si parla
di 4 miliardi e 600 milioni come cifra già accertata, con la
possibilità però di arrivare a spese dell'ordine di 7 miliardi.
Questo Piero Savoretti è una persona certamente piena di idee, ma
non vorrei che avesse trovato il sistema per drenare altro denaro
dalla Regione anche attraverso i "disastri" che ha combinato. Io
sono preoccupato perché si tratta veramente di cifre
"sconvolgenti".
Ho sentito dire dall'Assessore che gli uffici stanno
controllando e spero che alla fine di questo controllo egli ci dica
qualche cosa, tuttavia io sono veramente sconvolto dall'entità di
queste cifre, anche perché non immaginavo e non riesco ancora a
capire quali siano le voci che fanno salire così tanto quei valori.
Se fosse possibile, sarebbe interessante avere qualche dettaglio
anche se non in questa sede. Magari chiederò all'Assessore di
poterlo disturbare un attimo per avere a disposizione qualche
elemento di giudizio un pò più preciso, perché sono veramente
colpito dall'entità di queste somme.
Nel caso poi, torno a ripetere, che la mia ipotesi "forse un pò
burlona" e che vede Savoretti pronto a sfruttare l'occasione per
avere nuovi soldi, qualora i danni provocati al territorio sono di
queste dimensioni e nel senso che bisogna effettivamente spendere
questi soldi, io mi domando chi li spenderà. Non si tratta
certamente di un problema di facile soluzione, perché voglio
proprio vedere come faremo a far tirare fuori 4,5 miliardi alle
Funivie Val Veny e a me pare, pertanto, che si apra un altro
capitolo molto confuso ed oscuro su questa vicenda.
È vero che intanto si propone di fare l'innevamento dalla parte
della Val Veny... Santo Cielo! Con tutto quello che è successo
sull'altro versante... Non riesco proprio a concepire come persone
con un titolo di studio e con un'esperienza più che decennale in
questo settore continuino a buttare sullo stesso comprensorio tutte
le loro scelte. Perché non cercano di spostare le iniziative
altrove o diversificarle, come, mi pare, sia stato anche richiesto
a suo tempo dalle stesse amministrazioni comunali che si sono via
via succedute a Courmayeur, le quali avevano appunto chiesto alla
Società Val Veny di non concentrare tutto al Col Checrouit?
Per il momento non ho niente altro da aggiungere ed
eventualmente, dopo aver riflettuto su quanto ha detto l'Assessore
e aver avuto da lui dettagli più precisi relativamente allo studio
che è stato fatto, verificherà se sarà necessario dover fare degli
altri interventi in sede di Consiglio o se sarà il caso di
attendere le verifiche fatte dagli uffici sullo studio e su queste
nuove richieste di intervento presentate dalla Società Val
Veny.
PRESIDENTE:
Signori consiglieri, se non ci sono
obiezioni, data l'ora possiamo sospendere i lavori per riprenderli
questo pomeriggio alle ore 16,00.
La seduta è tolta.
La seduta termina alle ore 12,57.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK