Consiglio Regionale della Valle d'Aosta - Oggetto del Consiglio n. 358 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 358 del 29 giugno 1982 - Resoconto
OGGETTO N. 358/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 2048 in data 29 aprile 1982:
Lavori
di costruzione di un 4° lotto della Scuola Media della Comunità
Montana n. 2, in Comune di Villeneuve. Approvazione di perizia
suppletiva. Approvazione di nuovi prezzi. Approvazione ed impegno
di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
Oggetto n. 2751 in data 21 maggio 1982:
Determinazione dei limiti e delle modalità per la concessione di
contributi in conto interessi a valere sul fondo costituito presso
la Cassa per il Credito alle Imprese artigiane.
PRESIDENTE:
Ha chiesto di parlare il Consigliere Minuzzo;
ne ha facoltà.
MINUZZO - (PSDI):
Solo per chiedere all'Assessore se
vuole cortesemente spiegare questa delibera di Giunta, in quanto
con tutti questi richiami a leggi e DPR è abbastanza difficile la
comprensione.
Inoltre, per quanto concerne la delibera vera e propria, vorrei
chiedere come si è arrivati a questo tasso pari al 62,79%.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA - (PCI):
Il Consigliere Minuzzo mi ha anticipato,
volevo chiedere esattamente le stesse cose.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod; ne ha
facoltà.
CHABOD - (DC)
: Su questa delibera abbiamo usato un tasso
del 13,50%, mentre, ad esempio, la regione Piemonte ha distinto fra
le varie zone di montagna e pianura, più o meno ricche, arrivando
dal 13,50% fino al 16,50%.
Noi, in Valle d'Aosta, abbiamo pensato che non era il caso di
diversificare e abbiamo istituito un tasso unico del 13,50%.
Il tasso del 62,79% è calcolato in base ai tassi di
riferimento.
PRESIDENTE:
Ha chiesto di parlare il Consigliere Minuzzo;
ne ha facoltà.
MINUZZO - (PSDI):
Mi piacerebbe conoscere i motivi per i
quali si è voluto omogeneizzare questo tasso di interesse in tutta
la regione, visto che vi sono delle realtà quanto mai diverse e
tenuto conto che a regione Piemonte ha adottato quei criteri per
dei motivi ben precisi.
La regione Piemonte ha fatto dei poli di sviluppo per cui i
tassi sono in riferimento all'ubicazione, al nuovo insediamento. E'
chiaro che chi va ad insediarsi in un'area attrezzata,
probabilmente può pagare dei tassi di interesse superiori rispetto
a chi va ad insediarsi in altre zone, dove non vi sono aree
attrezzate.
Oltretutto è stata determinata questa differenziazione di tasso
di interesse tramite l'Artigiancassa, tenendo conto appunto dei
poli di sviluppo. Infatti, dove la regione Piemonte ha fissato il
tasso di interesse più alto - come dice l'Assessore del 16,50% -è
dove la regione sconsiglia degli insediamenti; dove la regione
Piemonte, viceversa, ha individuato delle zone per insediamenti
artigianali vengono applicati dei tassi di interesse più bassi.
Inoltre, mi sembra strano che per una delibera così importante
non si siano prima sentite le Organizzazioni di categoria
interessate a questo problema.
Inoltre, volevo sapere, se mi era consentito, qual è la
situazione per quanto concerne a possibilità di attingere
all'Artigiancassa, visto che era stato tutto bloccato da quasi un
anno e da diversi mesi non vengono più erogati questi crediti. Ed
ancora, sul fatto del famoso "buco" di 4 miliardi
dell'Artigiancassa, per il quale era stata espressa, da parte
dell'Assessore, la volontà di far intervenire la regione per il
ripianamento, come stanno andando avanti le cose?
Mi sembra, però, che per una delibera così importante, tenuto
conto del fatto che prima il tasso fissato era del 6,50% per le
zone depresse ed il 7,50% per quelle non depresse, ovvero solo per
la città di Aosta, si sarebbero dovute sentire le organizzazioni di
categoria prima di raddoppiare praticamente le percentuali.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod; ne ha
facoltà.
CHABOD - (DC):
Sulla questione dei tassi, il Consigliere
Minuzzo ha detto bene: il 6,50% o 7% a seconda dei casi.
Ad ogni modo, noi, in Valle, abbiamo constatato che molti
artigiani hanno fatto grossissime speculazioni, prendendo i
finanziamenti al 7,50% e investendo in B.O.T. al 19% circa, e le
banche l'hanno confermato.
Noi sappiamo che, oggi, prestiti al 6,50% o al 7% non si trovano
più. Infatti, se l'Artigiancassa è arrivata al punto in cui si
trova, è anche per questo.
Allora, per regolarizzare la situazione, almeno nell'Italia del
Nord, si è arrivati al tasso del 13,50%-14%, qualcuno è arrivato,
addirittura, al 16% o più, a seconda delle zone.
Abbiamo pensato che in Valle d'Aosta non esistono grosse
difficoltà, inoltre di aree attrezzate non ne abbiamo; ad esempio,
se un artigiano costruisce il laboratorio a Courmayeur, questo
avrà, grosso modo, un valore maggiore in caso di futura
vendita.
Per quanto riguarda l'Artigiancassa, questa non ha più una lira,
e non è colpa della regione, né della Giunta. Stiamo rivedendo la
legge sui fondi di rotazione, abbiamo effettuato un incontro con le
banche: questa legge non c'entra per niente con l'Artigiancassa, ma
praticamente la sostituisce.
Ad ogni modo, convocheremo a giorni le associazioni degli
artigiani e quelle dei commercianti per definire la questione dei
fondi di rotazione; le banche sono d'accordo.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 24; votanti: 17; astenuti: 7 (Carral, Cout, Dolchi,
Mafrica, Péaquin, Tonino, Minuzzo); favorevoli: 17
Il Consiglio approva.
Oggetto n. 2579 in data 21 maggio 1982:
Concessione all'Associazione Amici des Reines" di Aosta, di un
contributo nelle spese per l'attività dell'anno 1982. Approvazione
ed impegno di spesa.
PRESIDENTE:
Metto in approvazione la
ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2606 in data 21 maggio 1982:
Lavori
di costruzione del sottopasso ferroviario in Comune di Sarre.
Approvazione di perizia suppletivi. Approvazione ed impegno di
spesa. Approvazione di nuovo prezzo.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2629 in data 21 maggio 1982:
Concessione di contributi alle bande musicali della regione.
Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2759 in data 28 maggio 1982:
Concessione e
liquidazione di un'ulteriore sovvenzione al Comune di
Gressoney-Saint-Jean per il funzionamento della Scuola Media
comunale legalmente riconosciuta per l'anno 1980/81.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2801 in
data
28 maggio 1982:
Concessione e liquidazione di un contributo di lire 182.000.000 al
Comune di Nus per le maggiori spese sostenute nella costruzione del
2° lotto della sede municipale. Approvazione e finanziamento di
spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2807 in
data
28 maggio 1982:
Lavori di completamento piazzale e sottostante garage in località
"Villa" in Comune di Challand-Saint-Victor. Approvazione di perizia
suppletivi. Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2812 in data 28 maggio 1982:
Concessione e
liquidazione di un ulteriore contributo di Lire 16.000.000
all'Azienda Autonoma di soggiorno di Cogne, per l'acquisto di un
battipista.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
Oggetto n. 2813 in data 28 maggio 1982:
Concessione di contributo alla Parrocchia Maria SS. Immacolata,
di Aosta, per l'organizzazione di un raduno ad Aosta di "Pueri
Cantores" di Italia. Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (PCI):
Vorrei che qualcuno mi dicesse qualcosa
sui "Pueri Cantores" perché personalmente non ne so molto.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (DP):
Si tratta di una grossa manifestazione,
certo non come quella dello scorso anno che ha visto presente il
coro della Cappella Sistina; i "Pueri Cantores" rappresentano sul
piano delle corali giovanili uno dei più alti livelli di capacità
artistica. Faranno uno spettacolo in Cattedrale il 4/12 alla sera,
mentre il giorno precedente canteranno sia a Châtillon che a
Saint-Vincent. Il costo complessivo era di 8 milioni, diamo un
contributo di 4 milioni.
PRESIDENTE:
Metto in approvazione la
ratifica della deliberazione in oggetto.
ESITO DELLA VOTAZIONE
Presenti: 26; votanti: 25; favorevoli: 25; astenuto: 1
(Faval)
Il Consiglio approva.
Oggetto n. 2922 in data 2 giugno 1982:
Concessione di un contributo per la manodopera occupata nella
manutenzione del Giardino Alpino "Paradisia" di Cogne, nell'anno
1982. Approvazione e finanziamento di spesa.
PRESIDENTE:
Ha chiesto di parlare il Consigliere Tamone;
ne ha facoltà.
TAMONE - (UV):
Vorrei chiedere di mandare una copia di
questa delibera al Dott. Giuliano del W.W.F. piemontese.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK