Consiglio Regionale della Valle d'Aosta - Oggetto del Consiglio n. 364 del 11 febbraio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 364 del 11 febbraio 2009 - Resoconto
OGGETTO N. 364/XIII - Interpellanza: "Intendimenti in merito
all'attuazione del Piano operativo per l'acquisto di
immobili".
Interpellanza
Vista e richiamata la deliberazione di Giunta regionale n.
3487 del 7 dicembre 2007 avente ad oggetto l'approvazione del Piano
operativo per l'acquisto di immobili;
i sottoscritti Consiglieri regionali
Interpellano
l'Assessore al Bilancio, Finanze e Patrimonio:
1) affinché illustri se le intenzioni politiche in merito al
Programma 2006 degli acquisti immobiliari ed in merito a quanto
contemplato nel piano operativo sono sempre attuali;
2) affinché renda note le priorità attuali del sopra citato
Programma;
3) affinché renda noti i tempi inerenti le varie
acquisizioni.
F.to: Chatrian - Morelli Patrizia
Président
- La parole au Vice-président Chatrian.
Chatrian (VdAV-R)
-
Merci, M. le Président
. Lo
scopo di questa nostra interpellanza è un po' quello di conoscere
lo stato dell'arte per quanto riguarda le intenzioni sul programma
approvato dall'allora Consiglio nel 2006: programma di acquisti
immobiliari ai sensi del comma 1 dell'articolo 9 della legge
regionale n. 12/1997 e poi soprattutto sulla delibera di Giunta del
7 dicembre 2007, che approvava un piano operativo, dettagliato
specifico e soprattutto puntuale: approvava proprio l'allegato del
programma operativo. Ci piacerebbe quindi conoscere le intenzioni
sia sul programma, quello generale del 2006, sia sulla prosecuzione
del piano operativo approvato nel dicembre 2007, che impegnava sia
la parte economica, sia una buona parte di perizie tecniche
terminate. Al momento, dei 15 lotti, dalle conoscenze che abbiamo a
livello di delibere di Giunta, solo 4 sono stati acquistati
direttamente dall'Amministrazione regionale, 3 nella passata Giunta
e uno era già in itinere terminato nel mese di settembre. Vorremmo
conoscere gli intendimenti politici, i riferimenti al programma
2006 e poi i tempi per le eventuali acquisizioni a patrimonio
regionale.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Questo è un argomento
che il collega Chatrian conosce bene. Effettivamente
l'interpellanza fa riferimento a due momenti: il primo è quello del
programma acquisti 2006 che, per certi versi, viene poi reso in una
parte più esecutivo con il piano operativo 2007. Per quanto attiene
il primo quesito relativo al programma acquisti del 2006, alcune
considerazioni relative ad alcune opzioni che non sono più state
considerate come proposte e sono relative a beni acquisiti o più
congruamente acquisibili attraverso procedure di altro tipo quali
la procedura espropriativa, come ad esempio i terreni in Comune di
Brusson confinanti con il caseificio e quelli nei Comuni di Aosta e
Saint-Christophe, funzionali all'aeroporto. Altro aspetto di
considerazioni sempre sul programma generale i beni che non vengono
più presi in considerazione sono quelli per i quali le strutture
regionali proponenti in risposta alla richiesta di conferma
dell'interesse formulata dall'Assessore alle finanze con nota
dell'agosto 2007 non hanno rinnovato l'interesse. È il caso
dell'area industriale sita in Comune di Pont-Saint-Martin, dei
terreni di Chambave per la nuova Crotta di Vigneron, che è un
progetto che è stato abbandonato e così via. Rispetto al programma
2006, questo è stato depurato di beni che saranno acquisiti con
procedure diverse tipo quelle espropriative, oppure di beni di cui
è venuta a mancare l'esigenza da parte delle strutture. Non sono
stati poi considerati anche casi per i quali non è stato raggiunto
l'accordo fra la domanda e l'offerta.
Andando più sull'aspetto operativo, ossia i quesiti relativi al
piano operativo 2007, qui c'è una delibera di Giunta: la n.
3487/2007, questo piano operativo è composto da 15 opzioni di
acquisto, 5 sono state perfezionate, quelle che ha ricordato bene
il collega Chatrian, 5 sono in fase avanzata di perfezionamento e
non so se è il caso qui che elenco questi aspetti, eventualmente
produrrò lo schemino riassuntivo al collega, quelli che sono
acquisiti li conosce e gli altri sono: Aymavilles, Arnad, Aosta,
Lillianes e Pollein. Per quanto riguarda gli altri 5, ci sono 3
casi dove sono anche da parte degli uffici in corso delle
valutazioni di approfondimento, per un caso non c'è la rispondenza
fra domanda e offerta e per un caso ci sarà un asservimento
coattivo. Questi ultimi due casi sono casi di per sé poco
importanti: uno è a Gressan,
l'Ecole maternelle
,
proprietario il cav. Pietro Blanchet, sono terreni agricoli
confinanti con il Centro genetico bovino ANABORAVA, qui non c'è la
rispondenza fra l'offerta della perizia e la richiesta
dell'acquirente; l'altro caso è un'area urbana di 3 metri quadri,
dove ci sarà un asservimento coattivo in Aosta. In sostanza del
piano operativo della delibera sono in sospeso per approfondimenti
tre casi, che farò pervenire al collega Chatrian, mentre degli
altri 5 sono stati attuati e gli altri 5 sono in fase di
definizione in esecuzione alla delibera.
Président
- La parole au Vice-président Chatrian.
Chatrian (VdAV-R)
- Grazie, Presidente. Ho ascoltato con
attenzione e nell'interpellanza abbiamo voluto esplicitarlo molto
bene, l'Assessore ha detto che conosco il settore, questo è
indubbio, ma ho voluto appositamente citare le intenzioni
politiche, perché la nostra domanda era sulle intenzioni politiche,
non quelle tecniche o di perizie o quant'altro, quindi quali erano
le intenzioni visto che ci ha ben illustrato l'Assessore competente
che la nuova Giunta al momento ha acquistato un bene solo dal mese
di agosto 2008, che fa riferimento ad un bene in via Sant'Anselmo
segnalato dall'Assessorato dell'istruzione. La domanda era più
puntuale, andava un po' oltre, in quanto già in delibera nel
lontano dicembre 2007 si esplicitava molto bene dicendo che "10
lotti su 15 sono già disponibili di perizia di stima e di valore".
La nostra richiesta quindi era sulle intenzioni, visto che da 7
mesi il nuovo Governo è in essere e può operare e, visto che, dal
punto di vista tecnico, le perizie ci sono, sono state vistate e
quindi l'ultima parte, la delibera di Giunta eventuale che chiude
il cerchio dell'iter amministrativo... era conoscere se c'è la
volontà politica di acquisire al patrimonio regionale i beni
citati. Lei ci ha parlato di cinque, cinque e cinque: cinque in
itinere, cinque si stanno ancora definendo, ma cinque erano già
definiti e ci aspettavamo una risposta politica, ossia se c'è
l'intenzione di acquisire al patrimonio "sì" o "no".
Il punto k) della delibera di Giunta del mese di dicembre,
fabbricati ENEL in via Festaz... si riferiscono ai fabbricati di
proprietà CVA, già inseriti nel dicembre 2007 e al momento non
abbiamo risposte, lei non ci ha dato né tempi, né perizie o
quant'altro. Ci ha portato a conoscenza per quanto riguarda i
terreni di Gressan che l'offerta forse non andrà a buon fine, in
quanto c'è un delta importante fra la domanda e l'offerta. Poche
risposte quindi, per non dire nessuna risposta dal punto di vista
politico, per quanto riguarda il piano operativo, e poche risposte
sempre dal punto di vista politico, per quanto riguarda il
programma del 2006 perché lei ha citato Chambave, piuttosto che
Pont-Saint-Martin, in quanto l'Amministrazione ha deciso indirizzi
completamente diversi. Ci sarebbe piaciuto insieme sentire gli
indirizzi sul programma 2006 sull'acquisizione delle Poste, visto
che al momento è ancora nel programma degli acquisti immobiliari,
sulle pertinenze minerarie di Cogne in quanto esiste nel 2006-2007
un
dossier
importante redatto da Finaosta e al momento non
abbiamo nessuna notizia.
La ringrazio per la sua risposta, ma ci aspettavamo delle
risposte politiche, non tecniche, né di tipo "in itinere". Ci
sarebbe piaciuto sentire quali sono le intenzioni di questo Governo
per quanto riguarda l'acquisto di nuovi beni o la volontà di non
acquisire a patrimonio eventuali nuovi beni immobiliari.
Grazie.
Président
- Avant de suspendre la réunion, je vous
informe qu'a été déposée à la Présidence une résolution signée par
les Conseillères Impérial Hélène, Morelli Patrizia, Fontana
Carmela, Rini Emily et Zublena Manuela sur la violence sur les
femmes. La résolution vous sera distribuée au commencement de la
séance de l'après-midi.
La séance est levée.
---
La séance se termine à 12 heures 59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK