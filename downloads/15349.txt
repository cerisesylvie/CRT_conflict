Consiglio Regionale della Valle d'Aosta - Oggetto del Consiglio n. 798 del 29 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 798 del 29 luglio 1999 - Resoconto
OGGETTO N. 798/XI Disegno di legge: "Primo provvedimento di
variazione al bilancio di previsione della Regione per l'anno
finanziario 1999 e per il triennio 1999/2001 e rideterminazione di
autorizzazioni di spesa".
Articolo 1 (Autorizzazioni di maggiori o minori spese recate
da leggi regionali)
1. Le autorizzazioni di spesa recate dalle leggi regionali, come
rideterminate dalla legge regionale 12 gennaio 1999, n. 1 (Legge
finanziaria per gli anni 1999/2001), e successiva modificazione,
sono modificate, per l'anno 1999, nelle misure indicate
nell'allegato A).
Articolo 2 (Disposizioni in materia di patrimonio regionale)
1. L'autorizzazione di spesa disposta dall'articolo 3, comma 2,
della l.r. 1/1999, è aumentata di lire 1.400 milioni (Euro
723.039,66) - cap. 46940.
2. L'autorizzazione di spesa disposta dall'articolo 3, comma 4,
della l.r. 1/1999, è diminuita, per l'anno 1999, di lire 1.050
milioni (Euro 542.279,74) - cap. 35080.
Articolo 3 (Strutture sanitarie)
1. L'autorizzazione di spesa, determinata dall'articolo 17,
comma 3, della l.r. 1/1999, è aumentata di lire 416 milioni (Euro
214.846,070) - cap. 60420.
Articolo 4 (Partecipazione finanziaria della Regione ai
programmi di investimento oggetto di finanziamento comunitario)
1. Gli oneri a carico della Regione determinati in lire 5.819,37
milioni, dall'articolo 18, comma 1, della l.r. 1/1999, sono
aumentati di lire 43,559 milioni (Euro 22.496,35).
2. La lettera a) dell'articolo 18, comma 1, della l.r. 1/1999, è
così sostituita:
"a) documento unico di programmazione obiettivo n. 2 1997/99
– lire 2.855,409 milioni (Euro 1.474.695,68) per
l'anno 1999 - cap. 25024 parz."
Articolo 5 (Autorizzazioni di spesa in materia di finanza
locale)
1. L'ammontare delle risorse finanziarie destinate, per l'anno
1999, agli interventi in materia di finanza locale dall'articolo 7
della l.r. 1/1999, è modificato come segue:
a) in diminuzione:
Cap. 33760 (legge regionale 23 giugno 1994, n. 28)
lire 250 milioni (Euro 129.114,22)
Cap. 58600 (legge regionale 21 agosto 1990, n. 60)
lire 500 milioni (Euro 258.228,45)
Cap. 62570 (legge regionale 23 dicembre 1992, n. 77)
lire 23,9 milioni (Euro 12.343,32);
b) in aumento:
Cap. 20681 (legge regionale 23 novembre 1994, n. 71)
lire 250 milioni (Euro 129.114,22)
Cap. 58560 (legge regionale 16 agosto 1982, n. 37)
lire 500 milioni (Euro 258.228,45)
Cap. 62565 – nuova istituzione - (legge regionale
23 dicembre 1992, n. 77)
lire 23,9 milioni (Euro 12.343,32).
Articolo 6 (Variazioni allo stato di previsione
dell'entrata)
1. Allo stato di previsione dell'entrata del bilancio è
autorizzata:
a) l'iscrizione dell'entrata, per maggiore gettito annuo
dell'imposta regionale di trascrizione di cui al regolamento
regionale 30 novembre 1998, n. 7, come modificato dal regolamento
regionale 25 marzo 1999, n. 2 (cap. 1150), di lire 4.000 milioni
per l'anno 1999, di lire 310 milioni per l'anno 2000 e di lire 250
milioni per l'anno 2001;
b) l'iscrizione, per l'anno 1999, della maggiore entrata di lire
695 milioni quale recupero di somme sulle erogazioni di spese
correnti (cap. 9500).
2. Allo stato di previsione dell'entrata del bilancio sono
apportate le seguenti variazioni in aumento:
a) in termini di competenza per l'anno 1999 e per il triennio
1999/2001 ed anche in termini di cassa per il solo anno 1999:
Cap. 1150 "Imposta regionale di trascrizione (I.R.T.) dei
veicoli iscritti al P.R.A."
1999 lire 4.000.000.000
2000 lire 310.000.000
2001 lire 250.000.000
Cap. 9500 "Ricupero di somme sulle erogazioni di spese
correnti"
1999 lire 695.000.000;
b) in termini di cassa per l'anno 1999:
Cap. 1200 "Quote fisse di ripartizione sul gettito
dell'I.R.P.E.F. di cui all'art. 2 lett. a) della legge 26 novembre
1981 n. 690"
1999 lire 150.000.000.000.
Articolo 7 (Variazioni allo stato di previsione della spesa)
1. Allo stato di previsione della spesa del bilancio per l'anno
1999 e per il triennio 1999/2001 sono apportate le seguenti
variazioni, come indicate in diminuzione nell'allegato B) ed in
aumento nell'allegato C):
a) in diminuzione
competenza 40.611.198.000
cassa 16.243.000.000;
b) in aumento
competenza 45.306.198.000
cassa 170.938.000.000.
Articolo 8 (Copertura finanziaria)
1. La copertura del maggiore onere, di lire 4.695.000.000 per
l'anno 1999, di lire 310 milioni per l'anno 2000 e di lire 250
milioni per l'anno 2001, derivante dalle autorizzazioni disposte
dalla presente legge, è assicurata dalle maggiori entrate
autorizzate all'articolo 6.
Articolo 9 (Pareggio del bilancio)
1. Il bilancio di previsione per l'esercizio finanziario 1999, a
seguito della variazione, pareggia nelle risultanze finali di lire
2.965.017.958.775 per la competenza e di lire 3.717.442.958.775 per
la cassa.
Articolo 10 (Modifica alla denominazione ed alla codificazione
di capitoli)
1. Sono approvate le sottoindicate modifiche alla denominazione
ed alla codificazione dei capitoli del bilancio per l'anno 1999 e
per il triennio 1999/2001:
a) parte entrata
Cap. 8200 "Proventi derivanti dai diritti di segreteria versati
per atti o servizi connessi alla gestione di ruoli, registri ed
albi camerali."
Cap. 8250 "Proventi derivanti dal diritto annuale a carico delle
imprese iscritte o annotate nel registro delle imprese.";
b) parte spesa
Cap. 20440 "Oneri derivanti da sentenze giudiziarie esecutive,
da lodi arbitrali e da accordi transattivi"
Cap. 26020 "Spese per l'informazione, la diffusione delle
conoscenze, il monitoraggio, le indagini e le ricerche sul mercato
del lavoro e le attività di formazione professionale"
Cap. 33220 Codificazione: 2.1.2.2.0.3.4.3. "Spese per l'acquisto
di automezzi ed il rinnovo delle attrezzature del Corpo valdostano
dei vigili del fuoco"
Cap. 40780 "Spese per la disponibilità del servizio di trasporto
a mezzo elicottero"
Cap. 54705 Codificazione: 1.1.1.2.1.2.6.4. "Oneri a valere sul
fondo per il miglioramento dell'offerta formativa e per le
prestazioni aggiuntive di cui all'art. 71 CCNL-Scuola 4 agosto
1995, e sul fondo per interventi didattici educativi integrativi di
cui alla legge 8 agosto 1995, n. 352"
Cap. 62230 "Spese di cura e redazione di pubblicazioni,
realizzazioni video e materiale didattico"
Cap. 65920 "Spese per restauro e manutenzione di beni mobili ed
immobili di interesse artistico e storico, nonché installazione
impianti e sistemazione museale (comprende interventi rilevanti ai
fini IVA)"
Cap. 66055 "Spese per il funzionamento del museo Beck Peccoz nel
comune di Gressoney-Saint-Jean (comprende interventi rilevanti ai
fini IVA)"
Cap. 66080 "Spese per il pagamento delle indennità di presenza e
rimborsi per i membri della Commissione beni culturali ed
ambientali e per gli ispettori onorari, nonché per il Comitato
tecnico-scientifico".
Articolo 11 (Modifica dell'allegato n. 8 al bilancio di
previsione - fondo di riserva per le spese impreviste)
1. La voce "Oneri derivanti da sentenze giudiziarie esecutive o
da accordi transattivi" di cui all'allegato n. 8 del bilancio per
l'anno 1999 (Elenco delle spese per le quali è concessa la facoltà
di prelevamento dal fondo di riserva per le spese impreviste) è
così sostituita:
- "Oneri derivanti da sentenze giudiziarie esecutive, da lodi
arbitrali e da accordi transattivi".
Articolo 12 (Modifica dell'allegato n. 1 al bilancio di
previsione - fondi globali)
1. A seguito delle variazioni disposte dall'articolo 7, comma 1,
lettera a), l'allegato n. 1 al bilancio per l'anno 1999 e per il
triennio 1999/2001 (Elenco dei provvedimenti legislativi che si
intendono finanziare con i fondi globali) è così modificato:
a) per l'anno 1999:
a.1) i fondi iscritti al cap. 69020 sono diminuiti degli importi
di seguito indicati:
B.1.1. – Legge quadro per la riorganizzazione del
sistema di sostegno alle imprese e delle funzioni camerali
lire 4.700 milioni;
B.2.1. – Realizzazione di impianti sportivi di
rilevanza strategica
lire 3.700 milioni;
B.2.2. – Riforma del sistema di interventi nel
settore degli impianti di innevamento artificiale
lire 1.400 milioni;
B.2.3. – Promozione e creazione di servizi di
assistenza tecnico-economica di marketing a favore delle piccole
– medie imprese nei settori del commercio e del
turismo
lire 1.910 milioni;
B.2.5. – Interventi per l'attuazione della
riforma del commercio in Valle d'Aosta in base al D.Lgs.
114/1998
lire 1.000 milioni;
B.2.6. – Oneri relativi alla creazione di
strutture in relazione al trasferimento di competenze in materia di
ferrovie e di sicurezza sugli impianti a fune (U.S.T.I.F.)
lire 150 milioni;
a.2) il fondo iscritto al cap. 69000 è diminuito dell'importo di
seguito indicato:
B.2.7. - Revisione del sistema di contributi di esercizio nel
settore dei trasporti collettivi di persone
lire 1.234 milioni;
b) per il triennio 1999/2001:
b.1) il fondo iscritto al cap. 69020 è diminuito dell'importo di
seguito indicato:
D.1. – Sistemazione della copertura dell'area
megalitica di St. Martin de Corléans in Comune di Aosta:
anno 1999 lire 4.000 milioni
anno 2000 lire 3.240 milioni
anno 2001 lire 2.900 milioni.
Articolo 13 (Istituzione in via provvisoria di posti di aiutante
tecnico)
1. In relazione all'introduzione di nuove metodologie didattiche
e di processi di innovazione tecnologica, l'assessore regionale
competente in materia di istruzione e cultura può autorizzare
presso le istituzioni scolastiche ed educative della Regione, per
l'anno scolastico 1999/2000, l'istituzione provvisoria di posti di
aiutante tecnico, in eccedenza agli organici definiti ai sensi
della legge regionale 10 maggio 1985, n. 31 (Norme sullo stato
giuridico ed economico del personale non docente delle istituzioni
scolastiche ed educative dipendenti dalla Regione) ed in deroga
alla disciplina di cui agli allegati A e B alla medesima legge
relativamente al profilo professionale di aiutante tecnico (Capp.
30500 e 30501).
Articolo 14 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Allegati
(Omissis)
Président Ce projet de loi a été examiné par la II
ème
Commission du Conseil qui a exprimé à la majorité son avis
favorable en lui portant des amendements.
La CREL s'est prononcée avec un avis articulé que vous trouvez
joint au projet de loi, ainsi que le Conseil permanent des
collectivités locales qui s'est prononcé favorablement.
La parole au rapporteur, Conseiller Rini.
Rini (UV)
Questo provvedimento contiene proposte di
variazioni al bilancio di previsione. Si tratta della prima
variazione al bilancio e concerne modifiche complessive pari a
circa 45 miliardi. Non è quindi una variazione pesante per quanto
riguarda l'ammontare delle risorse in movimento.
È abbastanza normale, come in qualunque azienda, che ad un certo
periodo del percorso un bilancio preventivo (di 2.040 miliardi)
subisca degli aggiustamenti. Un aggiustamento della programmazione,
quindi, per adeguare alcuni interventi ad una realtà operativa
venutasi a creare in questi primi sei mesi.
Si autorizzano per quanto riguarda le "uscite" maggiori spese
per un totale di lire 45.306.198.000 di cui lire 4.695.000.000
finanziate in seguito all'accertamento di maggiori entrate, non
previste al momento della stesura del bilancio di previsione,
rappresentate da un maggiore gettito di lire 4 miliardi
dell'Imposta regionale di trascrizione (I.R.T.) in riferimento
all'andamento 1998 e a quanto riscosso a tutto aprile 1999 tenuto
conto dei dati forniti dall'A.C.I. che opera nel settore per conto
della Regione, gli altri 695 sono il recupero di somme sulle spese
correnti.
Per gli anni 2000 e 2001 vengono accertate maggiori entrate
sempre sull'I.R.T. per rispettivi 310 milioni e 250 milioni.
L'attivazione con questo disegno di legge dell'utilizzo di fondi
globali avviene con coerenza rispetto ai titoli ed agli obiettivi
attribuiti a queste risorse in sede di bilancio.
Eviterò di analizzare il disegno di legge articolo per articolo
in quanto avete tutti sottomano la relazione allegata al disegno di
legge che mi sembra sufficientemente chiara perciò se ci saranno
delle domande, penso che gli assessori competenti potranno darci
delle risposte in base alle vostre richieste.
Président
La discussion générale est ouverte.
La parole au Conseiller Beneforti.
Beneforti (PVA-cU)
Come ha detto il relatore quello in
discussione è il primo provvedimento di variazione del bilancio.
Sono trascorsi circa sei mesi dall'approvazione del bilancio 1999 e
per il triennio 1999-2001 e già si rende necessario adeguare lo
strumento contabile alle necessità che si sono evidenziate in
questo primo semestre. Non c'è niente di male in questo; se certe
spese non erano previste, è chiaro che occorre rimediare, c'è da
diminuire dove si credeva di spendere di più e da aumentare dove si
credeva di spendere di meno.
Certamente l'operazione che si sta facendo con questo
provvedimento è in relazione anche agli obiettivi previsti da quel
programma di legislatura che, qui, la maggioranza, in particolare
la Giunta, ci ricorda spesso e volentieri.
Il nostro parere su quel programma di legislatura lo esprimemmo
allora per cui non sto a ripeterlo oggi, dato che da allora non è
cambiato niente.
Tuttavia più che una relazione finanziaria ci attendevamo una
relazione politica, ma questa non c'è stata. È chiaro che con una
relazione politica la Giunta avrebbe dovuto dichiarare se era
incorsa in errori di valutazione - che poi vedremo - e avrebbe
dovuto ammettere i ritardi che si registrano e che dovranno essere
colmati.
Teniamo presente che con questo provvedimento ci sono 45
miliardi che cambiano destinazione e non sono una cosa da niente,
come sembra far rilevare il relatore; se non una relazione politica
di fronte a tale cifra ci saremmo aspettati alcune riflessioni o,
quanto meno, un piccolo bilancio sull'andamento produttivo e
occupazionale, visto che i disoccupati tendono ad aumentare anziché
a diminuire anche nella nostra Regione; ci attendevamo qualcosa sul
decollo del piano triennale del lavoro, a che punto siamo, come
stiamo; ci attendevamo almeno di conoscere il pensiero della Giunta
su cosa qualifica questa variazione di bilancio, quale obiettivo si
intende raggiungere? Cosa lo qualifica? È solo un travaso di soldi
da un capitolo all'altro o ci sono anche degli obiettivi che si
vogliono raggiungere?
Credo che certe spese fossero prevedibili anche sei mesi fa; per
cui delle riflessioni sono necessarie, dato che noi procediamo
sull'assistenzialismo, anziché sugli investimenti; visto che il
prodotto interno lordo è in calo, non è più quello di cui si
vantava il nostro Presidente sei mesi fa, un PIL che era al di
sopra della media nazionale e che raggiungeva determinati livelli
in ambito europeo. Oggi siamo in calo e nel momento in cui ci siamo
(o vi siete) dati degli obiettivi e la situazione si sta
modificando, in mancanza di una relazione, almeno alcune
riflessioni su questi argomenti andavano portate in questo
Consiglio, a fronte di un importo di 45 miliardi.
L'andamento del PIL, come ho detto altre volte, dimostra che il
vostro modo di governare non è del tutto confacente alle esigenze
che abbiamo di fronte e dimostra anche, come abbiamo detto
all'inizio quando discutemmo il bilancio, che l'assistenzialismo
alla lunga non paga, non crea ricchezza. Alla lunga
l'assistenzialismo ci impoverisce e ci può anche travolgere, come
ha travolto la situazione in altri paesi.
Quella che farò prendetela come una riflessione. Nel nostro
Paese si parla di riforma previdenziale, noi invece qui, e guardo
l'Assessore all'agricoltura, eroghiamo la pensione alle mucche a
fine carriera, anzi in questo caso si aumenta di 1,5 miliardi il
costo per pensionare le nostre mucche a fine carriera.
Sono d'accordo che occorra dare una mano ai nostri agricoltori
perché restino in agricoltura perché se abbandonassero le nostre
campagne sarebbe una tragedia per l'agricoltura stessa, per
l'ambiente, per il turismo, ma il problema ce lo dobbiamo porre,
perché, anche in questo settore qualcosa deve cambiare. Mi auguro
che gli impegni presi dall'Assessore in questa sede, a seguito
della situazione in cui si è venuto a trovare il settore
lattiero-caseario, siano rispettati; che quanto prima si apra un
confronto sull'intera problematica in questo Consiglio. Lo stesso
dicasi per quanto riguarda il turismo. Anche per questo settore e
quello del terziario, non basta più la proclamazione delle buone
intenzioni, caro Assessore Lavoyer; leggendo certe dichiarazioni
sembra che i turisti in Valle d'Aosta siano raddoppiati, poi vai a
vedere e ti accorgi che così non è, gli stessi albergatori dicono
che non c'è gente. Questo l'ho voluto dire perché, quando si
discute dei problemi economici e finanziari della Regione, si
devono affrontare anche i problemi reali, e un problema reale è
quello del turismo, che ritengo che debba essere affrontato con
molta attenzione.
Oggi abbiamo un bilancio con cui possiamo far fronte a tante
cose, ma dobbiamo guardare anche al domani; i denari che oggi
vengono spesi in tanti rivoli non portano ricchezza alla nostra
Regione; per cui dobbiamo fare un ripensamento e un confronto
approfondito. Non basta a sei mesi di distanza venire in Consiglio
regionale, portare una variazione di bilancio di 45 miliardi e
farla passare come una semplice operazione finanziaria perché il
bilancio è di 2.000 miliardi, senza andare a toccare i problemi
reali che ci stanno di fronte.
Noi non andiamo verso un miglioramento della situazione
economica, finanziaria, occupazionale e produttiva della nostra
Regione: o c'è stasi o c'è peggioramento, per cui mi aspettavo, in
mancanza di una relazione politica, almeno alcune riflessioni da
parte della Giunta sui problemi più importanti che ho citato:
l'agricoltura, il turismo, il problema occupazionale, il piano
triennale, il problema del lavoro. Su questi aspetti credo che il
Consiglio debba discutere per vedere se è possibile trovare delle
soluzioni - e non è facile - ai problemi che ci stanno di
fronte.
Mi auguro che in seguito si prenda il "vizio" di discutere e che
alle cifre che passano da un capitolo all'altro sia allegata la
motivazione politica che indichi gli impegni che la Giunta intende
assumere nel portare avanti l'attività della nostra Regione.
Président
La parole au Conseiller Lanièce.
Lanièce (Aut)
Anch'io prendo la parola per fare un breve
intervento e per evidenziare alcuni aspetti del provvedimento che
stiamo esaminando.
Il mio intervento sarà suddiviso in due parti: in una parte sarà
puntuale, nel senso che chiederò delucidazioni in merito alle
variazioni apportate ai diversi capitoli, per poi finire il mio
intervento con una considerazione generale.
Vorrei chiedere anzitutto delle spiegazioni in merito
all'allegato B che riguarda le variazioni in diminuzione e lo stato
di previsione della spesa. Ad esempio al capitolo 44.020, che
riguarda le spese per interventi diretti alla realizzazione
d'impianti e strutture finalizzati allo sviluppo della cooperazione
e dell'associazionismo in agricoltura, c'è una diminuzione in
competenza di 3,5 miliardi; se la si raffronta al valore iscritto
in competenza nel bilancio previsionale votato sei mesi fa, pari a
6,215 miliardi, vediamo che questo viene di colpo dimezzato. Vorrei
sapere il perché di questo dimezzamento del valore iscritto in
competenza in questo capitolo.
La stessa cosa vale per il 47.480, che riguarda le spese per
l'acquisizione di aree e per la realizzazione di opere di
urbanizzazione per la qualificazione e lo sviluppo d'insediamenti
artigiani: si passa da una competenza prevista e votata nel
bilancio di previsione pari a 200 milioni ad una diminuzione di 99
milioni, quindi della metà. Anche questa è una diminuzione
considerevole percentualmente facendo il raffronto fra il valore
iscritto in competenza e votato con il bilancio di previsione e la
variazione apportata oggi.
Un altro capitolo sul quale chiedo delucidazioni è il 47.500,
che riguarda i contributi a consorzi, società consortili per la
costruzione, acquisto, recupero funzionale o ampliamento di
fabbricati destinati alle attività d'imprese, si passa da 850
milioni di competenza a 461 milioni con un dimezzamento anche
qui.
Un altro capitolo è il 52.105 che viene azzerato; il capitolo,
che riguarda i contributi per il ripristino delle cave abbandonate,
prevedeva in competenza, per il 1999, 150 milioni, ora questi 150
milioni vengono tolti e quindi nel capitolo non resta neanche una
lira.
Capitoli molto importanti sono i capitoli 61.270 e 61.285 che
riguardano: "Indennità giornaliera per infortuni domestici e per
ricovero ospedaliero" e "Contributi per interventi a sostegno del
lavoro domestico". Erano capitoli creati a seguito della legge 44
sulla famiglia.
Qui si passa da una competenza prevista di 150 milioni per
quanto riguarda il 61.270, se ne tolgono 50, quindi una riduzione
considerevole, ma la cosa da far risaltare maggiormente è che, per
quanto riguarda il capitolo 61.285, che prevedeva 500 milioni di
competenza nell'anno 1999, viene azzerato completamente: parliamo
di aiuti alla famiglia e poi di colpo dal capitolo apposito per
dare i contributi richiesti dalla legge sulla famiglia togliamo
tutti i soldi previsti per il 1999? Questa è in effetti una cosa
clamorosa tenuto conto di tutto quello che è successo, del
dibattito che c'è stato, delle lettere sui giornali: qui tutto d'un
colpo si elimina tutto quanto c'era su un capitolo riguardante la
parte della legge regionale n. 44 che riguardava il sostegno al
lavoro domestico e pertanto chiedo spiegazioni di quest'azzeramento
completo.
Un altro capitolo è il 67.975 e anche qui si parla di spese per
infrastrutture, impianti per lo sviluppo ferroviario, intermodalità
del trasporto e linea ferroviaria Aosta/Pré-Saint-Didier; previsti
in competenza e votati con il bilancio previsionale c'erano 500
milioni che vengono tolti tutti e quindi abbiamo un altro capitolo
che viene azzerato completamente. Probabilmente o la linea
ferroviaria funziona benissimo oppure è già un ramo secco e la si
vuole già tagliare, anche per questo capitolo chiediamo
spiegazioni.
Abbiamo ancora una diminuzione non consistente, ma sempre di 300
milioni per quanto riguarda i contributi per oneri contrattuali e
per gestione della telecabina Aosta-Pila, ma in fondo c'erano 2,5
miliardi, quindi la diminuzione non è così elevata.
Un'altra cosa da sottolineare è ad esempio quanto previsto
all'articolo 12 del provvedimento, punto D.1., che riguarda la
diminuzione apportata ai fondi iscritti nei fondi globali per
quanto riguarda la sistemazione della copertura dell'area
megalitica di Saint-Martin de Corléans in Comune di Aosta. Vorrei
chiedere spiegazioni anche perché nei fondi globali, che sappiamo
rappresentano quei fondi all'interno dei quali vengono messe delle
somme per poter finanziare grandi provvedimenti, interventi
qualificanti di un'amministrazione come la nostra, si passa da 19
miliardi, che era quanto era stato previsto nel triennio, a 9
miliardi con una diminuzione di 10 miliardi e mi sembra che sia una
cosa consistente tenuto conto che riguarda un sito sul quale
abbiamo dibattuto tantissime volte in quest'aula, che ancora adesso
è oggetto di grandi discussioni sia nei Consigli comunale e
regionale sia nell'opinione pubblica. Chiedo il perché in modo da
capire meglio questa situazione.
Ancora due considerazioni dal punto di vista generale.
Nell'intervento che avevo fatto in sede di discussione del bilancio
previsionale lo scorso novembre avevo evidenziato come questo
bilancio di previsione per il 1999 fosse un bilancio fortemente
ingessato, blindato, rigido per effetto del continuo aumento delle
spese obbligatorie incomprimibili rispetto alle spese per gli
investimenti e avevo messo in evidenza un aspetto importante e cioè
che nel 1994, quando c'era stato il primo bilancio della passata
legislatura, nei fondi globali, che rappresentano quella parte del
bilancio dove si inseriscono le idee progettuali, i punti
qualificanti ai quali si vuole nel corso dell'anno e del triennio
dare corpo con futuri provvedimenti legislativi, c'erano 158
miliardi divisi fra fondi globali destinati agli investimenti pari
al 75 percento e quelli destinati a gestire le spese correnti, pari
al 25 percento, mentre nel 1999 questi fondi globali sono passati a
soli 76 miliardi.
Avevo evidenziato il fatto che all'inizio di una legislatura un
importo così basso era un aspetto negativo in quanto voleva dire
che probabilmente non c'erano ancora delle idee progettuali da
sviluppare nel corso della legislatura tanto più che su questi 76
miliardi il 45 percento era destinato ad interventi per
investimenti e il 55 percento per spese correnti. Ora, a seguito di
questa variazione, abbiamo un'ulteriore diminuzione, nel senso che
sono stati prelevati dai fondi 18 miliardi di cui 16 da quella voce
dei fondi globali che riguardano gli investimenti e 1,5 miliardi
dal fondo per le spese correnti. Se uno poi va a verificare le voci
previste in aumento, quindi quelle che controbilanciano i soldi che
preleviamo dalle spese globali, facendo una somma si può arrivare a
non più di 8 miliardi; quindi la maggior parte di questi interventi
sono interventi finalizzati a spese correnti e non a spese per
investimenti e pertanto alla fine abbiamo un ulteriore
peggioramento a livello di fondi globali, che sono destinati per il
70 percento a gestire interventi correnti per provvedimenti
legislativi che riguardano l'ordinaria amministrazione e per il 30
percento a interventi qualificanti nel campo degli
investimenti.
Quindi questo è un aspetto da sottolineare tanto più che questa
volta devo dire che sono d'accordo con la CREL dopo le polemiche
verbali che sono intercorse fra il sottoscritto e il presidente
della CREL, leggendo il suo parere - finalmente c'è pervenuto un
parere da parte della CREL in modo anche formalmente decente -, ho
visto che anche la CREL rileva una diminuzione consistente dei
fondi globali riguardanti gli investimenti mentre, per quanto
riguarda i fondi globali per le spese correnti, c'è una diminuzione
minima che però non è conseguente alle voci e ai capitoli per i
quali c'è stata questa diminuzione.
Spero di avere dall'Assessore competente alcune spiegazioni per
queste variazioni per meglio capire per quale motivo sono state
fatte. Soprattutto per quanto riguarda i capitoli riguardanti la
legge sulla famiglia vorrei capire come mai di colpo si è azzerato
un capitolo di una legge comunque importante, in modo da
comprendere eventualmente se ci sono delle motivazioni a monte che
giustifichino queste azioni.
Président
La parole au Conseiller Frassy.
Frassy (FI)
Ho letto il provvedimento, ho ascoltato la
relazione del collega Rini e sinceramente mi aspettavo qualcosa in
più e sono un po' perplesso su questo pudore, su questa
minimalizzazione che il relatore da un verso e il silenzio
dell'Assessore dall'altro fanno di questo documento contabile. Il
rischio che noi amministratori corriamo molte volte è quello di
perdere un po' il contatto con la realtà e di conseguenza di
perdere anche quelli che sono i parametri di misurazione, di
valutazione delle cose perché se il relatore Rini scrive che la
variazione è una piccola variazione tutto sommato perché incide su
una percentuale minimale, questo è sicuramente vero, ma è
altrettanto vero che il bilancio della nostra Regione può essere un
importo minimale paragonato a quello che è il bilancio dello Stato,
di conseguenza non bisogna mai perdere i termini di paragone e i
concetti di relatività anche perché 45 miliardi sono un terzo del
bilancio della città di Aosta e 45 miliardi sono un bilancio che
nessun altro comune riesce a mettere insieme nel corso di un
esercizio o addirittura nel corso di una legislatura perciò non
penso che sia da sottovalutare questo tipo di variazione.
Si tratterebbe piuttosto, Assessore, di spiegare ai colleghi
consiglieri che vogliano capirlo il perché di certi assestamenti
anche perché sono dati non facili e sono comunque dati che per
essere compresi necessitano di spiegazioni a monte su quello che è
lo stato dell'arte per determinati progetti che magari non sono
decollati o per altri progetti che hanno avuto un'accelerazione
rispetto a quelle che erano le previsioni.
Ritengo che ci siano parecchi punti interrogativi da porsi sul
senso di queste variazioni, ma semplicemente per poter capire
quello che è lo sviluppo di spesa di questa variazione di bilancio,
pertanto pongo una serie di domande citando i capitoli per avere da
parte dell'Assessore delle risposte in sede di replica.
Capitoli come il 26.010 o capitoli come il 30.020 sono capitoli
che dovrebbero rientrare nella programmazione delle politiche del
lavoro e della formazione professionale che normalmente sono anche
legate a quelli che sono i fondi comunitari. Le variazioni in
aumento non sono sicuramente variazioni di poco conto se si
considera che siamo all'inizio del secondo semestre di gestione del
bilancio e perciò spostare queste risorse vuol dire impegnare anche
tutto quello che è l'apparato dei vari assessorati che possono
beneficiare di questo tipo di situazione.
Altre perplessità poi sono date da alcuni capitoli che ci
lasciano sorpresi e vorremmo sapere cosa è successo nell'ambito
della zootecnia perché vediamo che a fine del primo semestre c'è
l'esigenza di 1,5 miliardi di maggiori contributi per
l'abbattimento di animali improduttivi. Non sappiamo se c'è stata
una premorienza o un invecchiamento precoce da parte di questi
animali improduttivi, però penso che l'Assessore Perrin sicuramente
avrà delle buone ragioni se ha chiesto un provvedimento di questo
tipo e, visto che il settore della zootecnia è stato anche in
passato oggetto di una serie di situazioni discutibili e d'impegni
presi anche da parte dell'Assessore per ridisegnare questo tipo di
parametrazione dei contributi, ci piacerebbe capire se questo
miliardo e mezzo è la coda dei vecchi parametri o se è l'anticipo
di quei nuovi parametri che erano stati preannunciati alcuni mesi
fa su una delibera che faceva il punto della situazione.
Sui capitoli 46.850, 46.940 e 47.020 penso che qualche
indicazione di massima sulle esigenze che portano a impegnare la
bella cifra di 6 miliardi per incentivi all'industria, penso che
qualche progetto, qualche disegno, qualche novità sicuramente in
quel settore deve essere emersa.
Stessa cosa dicasi per il capitolo 61.280, sempre in aumento,
2,5 miliardi per l'educazione dei bambini, curioso come capitolo;
vorremmo capire con questi 2,5 miliardi che tipo di progetto la
Giunta ha inteso mettere in cantiere.
Il capitolo 67.670, Assessore Lavoyer, non so se sia il frutto
delle nuove norme in itinere su quello che è il trasporto pubblico
in concessione o se sia invece completamente sganciato dalla
proroga di una certa normativa che riguarda le concessioni, ma mi
risponderà poi nella replica, altrimenti diventa per me difficile
seguire il filo del ragionamento.
Quest'elenco veloce, che non è peraltro esaustivo, evidenzia
quelli che sono gli aspetti che mi hanno maggiormente colpito nella
lettura di questo provvedimento.
Detto questo, vorrei tornare sull'analisi più politica dei dati
contabili. Noi qui non dobbiamo giudicare la bontà o meno di certe
scelte perché abbiamo già espresso un giudizio negativo complessivo
su quello che è il bilancio che la Giunta ha presentato in
Consiglio perciò non riteniamo che sia il caso in questa sede di
riaprire la discussione sul bilancio; il giudizio lo abbiamo dato,
ci riserveremo poi di confermare o meno quel giudizio in sede di
conto consuntivo.
Quello che però va evidenziato è che gran parte di questi 45
miliardi nascono per esigenze di spesa corrente, nel senso che sono
45 miliardi che all'85 percento erano in settori che sono per certi
versi vitali per la gestione dell'economia pubblica, ma anche per
la gestione di un certo sistema economico che sappiamo bene in
questa Regione dipendere strettamente da tutta una serie di leggi
di finanziamento.
Allora, la domanda che viene spontanea è quella di capire come
vengono gestiti questi 45 miliardi in questa manovra soltanto con
una parte minimale di nuove entrate anche perché la parte di nuove
entrate, come sta scritto nella relazione della Giunta, è soltanto
per 4,5 miliardi; la successiva parte di assestamento non può non
portarci a fare un commento e una valutazione politica fortemente
negativa perché a fronte di quelle che sono spese di tipo corrente,
cioè per far funzionare il sistema Valle d'Aosta, andiamo ad
impegnare risorse in maniera significativa percentualmente (25
percento) dei fondi globali, cioè andiamo a sottrarre risorse
equivalenti al 25 percento di quelli che sono i fondi globali. I
fondi globali tutto sommato sono un po' la novità che ogni bilancio
può concretizzare rispetto a quello che è il trend, rispetto a
quella che è la routine e la gestione e della spesa corrente e
della prosecuzione di quelli che sono gli impegni in
investimento.
Ora questo non è un dato di poco conto ed è un dato che in
qualche modo dovrebbe essere oggetto di una giustificazione
perlomeno di una spiegazione di carattere politico; noi riteniamo
che questo dato sia comunque un dato negativo, ma la cosa più
sorprendente, e mi ricollego a quello che dicevo all'inizio del mio
intervento, è il voler far passare non solo in tono minore questa
variazione, ma anche il voler contrabbandare certe manovre di
bilancio - lecite perché stanno nella disponibilità della Giunta -
per i risultati che vengono conseguiti dalla manovra rispetto ai
risultati che vengono dichiarati nella relazione.
Il Consigliere relatore Rini infatti sostiene che con questa
manovra - ed è smentito in maniera evidente anche dalla relazione
del CREL - vengano utilizzati i fondi globali, allora sarebbe bene
riportare la lettura di questa manovra in quella che è la giusta
dimensione perché nella relazione si afferma l'attivazione con
questo disegno dell'utilizzo di fondi globali. Mi sembra che
questo, Assessore, non corrisponda alla realtà di questo disegno di
legge tant'è che il CREL esprime un giudizio di perplessità quanto
meno sull'impiego di questo 25 percento di fondi globali per spese
correnti. Sarebbe opportuno che lei precisasse i termini della
manovra per capire se il Consigliere Frassy e il CREL hanno preso
un abbaglio o se forse il relatore avrebbe dovuto approfondire in
maniera forse più attenta la manovra stessa presentata dalla
Giunta.
Tra i vari paradossi vorrei, a mo' di esemplificazione, citarne
due. Probabilmente l'Assessore più diligente in questa manovra di
bilancio è anche quello più penalizzato, nel senso che l'Assessore
Perrin con la manovra che viene delineata all'articolo 1 è l'unico
che agisce in regime di autofinanziamento perché è l'unico che
prende da una parte, sposta dall'altra e cerca di realizzare?
(interruzione di un Assessore, fuori microfono)
? questa è la relazione della Giunta; se poi la Giunta ha fatto
una relazione sbagliata, io non ho fatto la somma dei capitoli, sto
a quello che scrive la Giunta. Se poi la Giunta scrive delle cose e
ne fa delle altre, l'Assessore Vallet poi potrà illustrarcelo
perciò l'Assessore Perrin paradossalmente è quello che fa la
manovra in autofinanziamento ed è anche paradossalmente quello che
per certi versi viene vincolato a quello che era il suo programma
di legislatura enunciato nel bilancio corrente.
L'industria che abbiamo visto prima è oggetto di una manovra
significativa perché parliamo di una cifra superiore ai 5-6
miliardi, paradossalmente è quella che rende di meno. Dico questo
perché, andando a vedere come è strutturata la manovra dei 45
miliardi, le uniche maggiori entrate che sono sotto forma di
tributi erariali derivano dall'IRT che - potrei dire senza prendere
abbagli - è una tassa che prevalentemente arriva dai privati
piuttosto che dagli operatori economici in quanto normalmente è
quella tassa che viene pagata per la trascrizione dei veicoli che
sono anche i veicoli industriali, è evidente perciò queste maggiori
iniezioni all'industria non danno quel risultato che ci dovremmo
aspettare di un maggior gettito fiscale relativamente a quelle che
sono le tasse e i contributi che pagano le aziende perché almeno in
questo primo semestre non risulta questo dato contabile. Può darsi
che sia un dato contabile che si concretizza a fine dell'anno
finanziario.
Tutto l'insieme di queste domande e di queste perplessità ci
porterà a non poter votare una variazione che peraltro è la
variazione di un bilancio che non avevamo già condiviso ma, al di
là di quelle che sono le posizioni politiche, sarebbe opportuno
proprio per chiarezza e per evitare che gli interventi diventino
esercizio accademico e passerella delle varie forze politiche, che
ci fossero delle risposte alle domande puntuali che sono state
poste nell'intervento generale.
Si dà atto che, dalle ore 19,30, presiede il Vicepresidente
La Torre.
Presidente
La parola alla Consigliera Squarzino
Secondina.
Squarzino (PVA-cU)
Solo per porre due domande perché
moltissime sono già state poste prima: dove è stato collocato
l'ulteriore finanziamento al Comitato per la cooperazione con i
Paesi in via di sviluppo in modo che possa essere restituita la
somma prevista in bilancio? La seconda domanda riguarda l'articolo
12 della legge, il punto b), dove si parla di diminuzione
dell'importo del capitolo riguardante la sistemazione e la
copertura dell'area megalitica di Saint-Martin; cosa significa
questa diminuzione, quali sono i progetti che la Giunta ha in mente
rispetto a questo tema?
Presidente
Se nessun altro chiede la parola, dichiaro
chiusa la discussione generale.
La parola all'Assessore al bilancio, finanze e programmazione,
Agnesod.
Agnesod (UV)
Credo che la relazione del Consigliere Rini
abbia dato la misura di quello che rappresenta questa variazione di
bilancio. Non concordo su quelle considerazioni che venivano
espresse in cui si indicava come una volontà nostra di minimizzare
questo tipo di provvedimento.
È in effetti una variazione dopo sei mesi di strada di questo
bilancio di previsione che si inquadra in questo contesto e fa
fronte ad alcune necessità che si sono venute a creare nel corso
dell'esecutività del bilancio stesso e, come è stato già rilevato,
in qualsiasi azienda esiste questa necessità; teniamo conto di
quelle che possono essere anche delle esigenze della Regione che
sono collegate a fattori esterni e non dipendenti esclusivamente
dalla programmazione propria che possono essere dipendenti dagli
enti locali, dai privati, da tutta una serie di fattori che possono
determinare delle modificazioni necessarie.
Questo è il punto saliente, si tratta di un aggiustamento, di
una sistemazione come è sempre avvenuto, quindi ritengo che anche
per quanto riguarda l'illustrazione e la relazione programmatica
non è un'operazione che richiede una relazione di questo tipo
perché in sé non porta variazioni che escono dagli obiettivi che ci
eravamo posti nel bilancio di previsione.
Anche i fondi globali e le spese di conseguenza sono state
indirizzate verso obiettivi che si avvicinano e faccio l'esempio -
lasciando poi ai miei colleghi dare una spiegazione più
approfondita - dell'area megalitica, dove sono stati indirizzati
questi fondi al Forte di Bard che necessitava di un intervento
immediato pena la perdita di finanziamenti europei non previsti lo
scorso anno perché sono stati assegnati successivamente in quanto
altre regioni non hanno utilizzato questi fondi, quindi sono stati
assegnati in più a noi.
C'è un meccanismo che ha determinato questa necessità di
provvedere all'assegnazione di questi fondi al Forte di Bard. Sono
progetti che sono venuti fuori successivamente al mese di ottobre -
novembre quando abbiamo preparato il bilancio di previsione di
quest'anno.
La stessa cosa vale per gli altri indirizzi. I fondi globali
sono stati indirizzati per esempio per fare impianti strategici nel
turismo, anche su questo poi lascerò all'intervento puntuale da
parte dei colleghi Assessori, ma gli impianti strategici sono il
completamento del Foyer di Valgrisenche, sono interventi sui
rifugi; questi sono impianti strategici, quindi abbiamo ritenuto, e
questa mi sembra una scelta che dovrebbe essere apprezzata dal
Consiglio, di operare su questi titoli dei fondi globali che sono
dei titoli comunque lasciati su dei macroobiettivi e non
indirizzati esclusivamente perché non sono vincolati i fondi
globali, ma sono lasciati su dei macroobiettivi.
È su questi macroobiettivi che abbiamo operato cercando di dare
delle risposte a quelle esigenze che avevamo in corso prima di
andare a proporre progetti che ci saranno, che avranno seguito, ma
dopo che quelli in corso avranno trovato realizzazione e
finanziamento.
Questa è la motivazione per cui i fondi globali sono stati
utilizzati, ma sono stati utilizzati come dicevo verso degli
obiettivi legati a delle motivazioni; si tratta di obiettivi
programmatici contenuti nel bilancio di previsione, quindi è vero
quello che diceva Frassy, però mi sembra che sia anche una giusta e
buona amministrazione quella che conclude progetti inseriti negli
obiettivi che hanno lo stesso tipo d'indirizzo rispetto a quelli
che erano stati segnati nel bilancio stesso.
Questa mi sembra che sia la motivazione di fondo, una risposta
politica a quelle che sono state alcune osservazioni emerse in sede
di discussione generale. Secondo la nostra interpretazione, quella
che posso dare in questo momento, la gestione di questo bilancio è
una gestione che noi vogliamo che sia comunque dinamica mantenendo
gli obiettivi che ci siamo posti. Una gestione che risponda a
quelle valutazioni di programmazione che noi ci siamo dati e tale
si configura questa variazione che abbiamo proposto, quindi è una
variazione che se vogliamo da un certo punto di vista può essere
considerata forse più tecnica che politica, ma va a dare le
risposte inserite negli obiettivi che ci siamo dati in sede di
bilancio di previsione.
A questo punto lascerei ai miei colleghi dare le risposte
puntuali alle varie domande che sono state poste.
Presidente
La parola all'Assessore all'agricoltura e
risorse naturali, Perrin.
Perrin (UV)
Due brevissime considerazioni. La cifra di 1,5
miliardi per gli animali a fine carriera ha fatto impressione?
(interruzione del Consigliere Beneforti, fuori
microfono)
? voglio solo informare i colleghi che esiste un regolamento,
approvato da questo Consiglio, che prevede per gli allevatori la
possibilità di usufruire di questa misura fino al 15 percento della
consistenza del proprio allevamento ogni anno; quindi la cifra
corrisponde ad un conteggio preciso per poter disporre delle
risorse necessarie all'applicazione di questa misura, già prevista
negli anni passati.
Stiamo rivedendo le misure nel settore zootecnico, comunque
questa è una misura già stabilita e abbiamo provveduto a coprire il
capitalo che era specifico per il pagamento degli abbattimenti
degli animali a fine carriera.
Per quanto riguarda il capitolo 44.020, concernente le
cooperative, si tratta di un aggiustamento della spesa e posso
anche citare i principali interventi. Per quanto riguarda il
caseificio di Doues, la cooperativa che ne aveva richiesto la
costruzione vi ha rinunciato: quindi il relativo impegno viene
azzerato. La costruzione della cantina cooperativa Enfer è in
appalto, i lavori inizieranno fra poco e c'era la necessità di un
minore impegno di spesa in questo momento. Per il caseificio di
Cogne, di cui abbiamo approvato il progetto in questo Consiglio, i
lavori inizieranno senz'altro nel prossimo anno. Per il caseificio
di Brusson, i cui lavori sono stati consegnati circa un mese fa,
c'è una diminuzione d'impegno di 800 milioni. Tutto questo ci ha
permesso di recuperare 3 miliardi e rotti che facciamo transitare
sul capitolo dei fabbricati rurali e degli impianti d'irrigazione
che sono capitoli dove la domanda è in questo momento superiore a
quella che è la disponibilità come impegno di spesa.
Giustamente il Consigliere Frassy faceva presente che gli
aggiustamenti all'interno del Dipartimento dell'agricoltura sono
avvenuti fra i vari capitoli, sono degli aggiustamenti tecnici e
non delle scelte politiche.
Presidente
La parola all'Assessore al turismo, sport,
commercio e trasporti, Lavoyer.
Lavoyer (FA)
Alle domande puntuali poste dal Consigliere
Frassy sui corrispettivi per servizi integrativi e trasporto
pubblico di linea, normalmente questo capitolo ha una previsione
abbastanza precisa; in questo caso sono delle integrazioni che
abbiamo dovuto fare sul capitolo che già teneva conto di
un'esigenza specifica relativo alla chiusura di alcuni contenziosi
che negli anni erano ancora sospesi.
A seguito delle risultanze delle varie commissioni che stanno
esaminando questi contenziosi, man mano che questi vengono chiusi,
liquidiamo alle singole compagnie la definizione dello stesso.
Diciamo che andiamo ad integrare il capitolo per coprire i fondi
che abbiamo utilizzato per coprire questi contenziosi.
Sulla ferrovia Aosta/Pré-Saint-Didier era ovvio che l'importo
previsto sul capitolo era finalizzato prevalentemente a sostenere
eventuali studi d'interventi, non certamente ad interventi
operativi perché con quei soldi possiamo comprare qualche
traversina della ferrovia al massimo comunque, visto che nel
frattempo sta andando avanti il rapporto per il trasferimento delle
competenze e quindi anche della programmazione degli interventi,
questo capitolo di per sé non ha più grande significato che venga
mantenuto in vita con delle risorse finanziarie.
Sulle argomentazioni di carattere più generale fatte dal
Consigliere Beneforti sulle problematiche del turismo, mi pare che
sia abbastanza ovvio - e il Consigliere Beneforti che ha fatto
l'assessore lo sa benissimo - che dopo sei mesi ci siano questi
piccoli aggiustamenti, ma sono proprio fisiologici perché sono il 2
percento del bilancio regionale, quindi è un assestamento
fisiologico di piccoli ritocchi che si rendono necessari e che
sottolineano la buona amministrazione e l'attenzione che la
componente politica, ma anche la componente tecnica pone nel fare
quei correttivi e laddove ritiene di non dovere utilizzare certe
risorse, queste vengono spostate in capitoli che forse nella fase
di previsione erano sottostimati.
Per quanto attiene i fondi globali legati al settore del
turismo, la quasi totalità della diminuzione dei fondi globali è
destinata a spese d'investimento, vedi il settore del commercio
dove la legge quadro non prevedeva di per sé un utilizzo di tipo
finanziario, quindi andiamo, spostando questi fondi globali, a
finanziare settori operativi come quelli del commercio.
Penso che il CREL non abbia esaminato attentamente il documento
perché parla di diminuzione di 16 miliardi, ma cosa significa?
Bisogna vedere dove vengono trasferiti questi 16 miliardi, i quali
nella quasi totalità vengono destinati a spese d'investimento.
Presidente
La parola all'Assessore all'istruzione e
cultura, Pastoret.
Pastoret (UV)
L'Assesseur Agnesod a essayé de donner une
petite illustration pour ce qui est de l'aire de Saint-Martin de
Corléans, mais paraît-il que l'on veut avoir une réponse plus
détaillée à cet égard.
Il y a eu une diminution budgétaire concernant cette zone pour
les raisons que M. Agnesod vient d'expliciter, c'est-à-dire pour
soutenir l'appel d'offres afférent le Fort de Bard pour 1999,
d'autres dépenses afférentes la fin du réaménagement du Château
d'Ussel, une intervention importante dans la rue Aubert pour ce qui
est des anciennes portes à côté de la Bibliothèque, des
interventions plus réduites dans l'Eglise de Saint-Laurent et pour
la mise en sécurité des monuments de propriété régionale. Nous
avons tous les éléments d'illumination et de sécurité de
l'électricité à remettre en place. Cela pour l'année 1999; il y a
une partie prévue par un projet et une autre partie d'interventions
directes plus réduite ainsi que l'intervention pour le Fort de
Bard, pour le Château d'Ussel et pour la rue Aubert.
Pour l'inscription sur le bilan pluriannuel en ce qui concerne
l'aire de Saint-Martin, nous prévoyons d'intervenir pour la mise en
sécurité de l'aire car il y a un chapitre avec deux détails
différents: le détail de la mise en sécurité de l'aire a été gardé
et nous procéderons au cours de cette année à l'appel d'offres pour
remettre en sécurité cette aire.
L'autre aspect concerne la couverture de l'aire mégalithique de
Saint-Martin, là nous avons la nouvelle de l'approbation, de la
part du Conseil communal d'Aoste de ce projet, mais lorsqu'on a
pourvu les variations budgétaires, nous estimions de ne pas
pouvoir, dans l'immédiat, procéder à l'appel d'offres pourtant nous
avons pourvu à rendre disponibles les sommes utiles pour intervenir
immédiatement pour les années 2000-2001 au Château d'Issogne où
nous avons toutes les installations de lumière et de sécurité à
remettre en place, au Château d'Aymavilles pour lequel nous avons
défini finalement l'aspect du projet pour la récupération du
château et du parc, même si les sommes prévues ne couvrent pas
toutes les interventions nécessaires pour la mise en sécurité de
nos monuments.
Presidente
La parola all'Assessore all'industria,
artigianato ed energia, Ferraris.
Ferraris (GV-DS-PSE)
Rispondendo alle domande poste dal
Consigliere Lanièce in merito al capitolo 47.480, spese per
acquisizione di aree e per la realizzazione di opere di
urbanizzazione per la qualificazione e lo sviluppo d'insediamenti
artigiani, la diminuzione di 99 milioni è dovuta al fatto che nel
corrente anno si verificherà una minore spesa in quanto alcuni
oneri derivanti da interventi in favore del Consorzio artigiano di
La Thuile non verranno sostenuti direttamente dall'Amministrazione
regionale, ma attraverso contributi in conto capitale previsti
dalla legge n. 9/89.
Per quanto riguarda invece il capitolo 47.500, contributi a
consorzi e a società consortili per la costruzione, l'acquisto, il
recupero funzionale o l'ampliamento di fabbricati destinati
all'attività d'imprese artigiane, i 461 milioni in diminuzione sono
dovuti al fatto che il contributo in conto capitale di 30 milioni
per il Consorzio artigiani di La Thuile verrà finanziato l'anno
prossimo, mentre i 180 milioni derivano da una minore spesa legata
al Consorzio artigiani di Pont-Saint-Martin che ha ultimato le
opere e che ha avuto un risparmio di questo genere. La stessa cosa
riguarda il Consorzio artigiano di Morgex dove c'è stata una
diminuzione di 100 milioni.
I restanti 251 milioni sono determinati dal fatto che questi
erano previsti per consorzi da insediare nell'area Cogne dove però
non sono stati ultimati i lavori di riconversione dell'area, quindi
questi soldi non sono stati utilizzati: pertanto c'è una riduzione
che non è dovuta sicuramente a una minore attività del settore
artigianale, visto che altre leggi di spesa invece hanno ottenuto
particolare successo.
Per quanto riguarda invece le domande poste dal Consigliere
Frassy, in particolare sul capitolo 46.850, contributi per la
ricerca e lo sviluppo nel settore industriale, i 2,7 miliardi in
aumento sono attinti dai fondi globali e destinati a spese
d'investimento per la ricerca che riguardano alcune imprese della
Valle fra cui la Viasystems, la GPS, la Tecdis, la Tectel e la
CAS.
Questo è un dato significativo in quanto sono spese per
investimento e spendere per la ricerca ha un ritorno nel futuro. È
chiaro che non c'è un ritorno fiscale immediato nell'anno, ma c'è
pur sempre un rafforzamento del tessuto produttivo della Regione,
quindi del settore industriale in senso stretto.
Per quanto riguarda invece il capitolo 46.940, spese per
acquisto, costruzione, adeguamento e manutenzione straordinaria di
aree e d'immobili da destinare ad interventi nel settore
industriale, rispetto a 1,4 miliardi destinati su questo capitolo,
400 milioni non sono di competenza dell'industria, riguardano un
burrificio, mentre il miliardo residuo è legato all'adeguamento del
parcheggio della Baltea Disk e a degli interventi di manutenzione
su immobili industriali.
Infine, per quanto riguarda il capitolo 47.020, contributi in
conto capitale alle imprese industriali per la realizzazione di
nuovi opifici e delle relative infrastrutture, il miliardo previsto
in questo capitolo consente la realizzazione di tre iniziative
industriali, una è la Thermoplay a Pont-Saint-Martin, le altre due
sono la MDM e la Lino; sono delle iniziative industriali di
espansione di aziende già presenti in Valle. Da questo tipo
d'intervento, anche se non nell'immediato, ci sarà un ritorno
fiscale, ma sicuramente ci sarà un incremento complessivo del
reddito regionale e dell'occupazione.
Presidente
La parola all'Assessore alla sanità, salute e
politiche sociali, Vicquéry.
Vicquéry (UV)
Rispondo alle domande poste dal Consigliere
Lanièce e dal Consigliere Frassy perché sono fra loro
collegate.
Il Consigliere Lanièce mi chiede lumi sull'azzeramento dei
capitoli 61.270 e 61.285, l'azzeramento è conseguente al fatto che
la normativa della legge n. 44 per quanto riguarda il lavoro
domestico non è ancora attuata; stanno arrivando con lentezza da
parte di alcuni comuni, con una procedura un po' più agile da parte
di altri, le domande presentate dalle persone interessate per
l'iscrizione all'Albo dei casalinghi.
Tali previsioni di spesa, ad onor del vero, erano previsioni
che, seppure fondate su una valutazione di massima, non avevano
nessuna esperienza precedente. Non c'è nessuna volontà di non
applicare questa normativa perché legge è e legge rimane, ma allo
stato dell'arte non ci sono le possibilità tecniche anche perché,
per quanto riguarda le domestiche, si parla di pensione integrativa
e la pensione integrativa presuppone che ci sia una pensione a
livello nazionale che è, di là da venire, pertanto questo capitolo
di spesa sulla pensione non sarà utilizzato probabilmente neppure
per il prossimo anno.
Nel contempo però si sono trasferiti - rispondo al Consigliere
Frassy - 2,5 miliardi sul capitolo 61.280 che presentava un
disavanzo consistente legato al fatto che alla data del 16 aprile
1999 le domande presentate erano circa 2600, moltiplicate per 1,5
milioni, l'importo che ne consegue è questo. Come sapete
quest'aumento di spesa è determinato dalla scelta politica che è
stata fatta in questo Consiglio regionale su proposta della Giunta
regionale limitatamente alla retroattività della legge, pertanto
sono state considerate valide tutte le domande presentate per i
nati nel triennio precedente all'entrata in vigore della legge.
Quest'ipotesi non era stata valutata nel momento della
presentazione del disegno di legge all'Assessorato delle
finanze.
Le domande sono queste. Sicuramente nel 2000 ci sarà una nuova
diminuzione perché non ci sarà più quest'arretrato.
Presidente
La parola al Presidente della Giunta, Viérin
Dino.
Viérin D. (UV)
Le chapitre 26.010 concerne les activités
de l'Agence de l'emploi en application du plan triennal de
politique du travail. Nous avons voulu répondre à des exigences
concernant deux mesures que nous estimons importantes: l'une pour
300 millions de subventions supplémentaires concernant le soutien
aux nouvelles entreprises, à savoir tous ceux qui veulent risquer,
qui veulent ouvrir de nouvelles activités; l'autre, les 300
millions restants, concernent une augmentation des subventions aux
collectivités locales pour l'emploi des travailleurs pour des
travaux d'utilité publique.
C'est une mesure de soutien aux travailleurs visant à surmonter
les tensions actuelles dans le marché de l'emploi.
Quant au Comité de coopération avec les Pays en voie de
développement, nous avons quantifié, sur la base des données
fournies par la Protection civile, le montant de la contribution
que nous avions demandée au dit Comité - demande sur laquelle le
comité s'est exprimé - et qui se chiffre à 120 millions de lires.
En considérant les 10 millions que le comité avait déjà affectés à
l'intervention humanitaire au Kosovo, il y aura donc un prélèvement
des fonds à la disposition du comité de 110 millions de lires.
Quant aux initiatives du même Comité, 240 millions sont
disponibles et seront utilisés sur la base des priorités qui nous
ont été indiquées, à savoir tout d'abord les projets pluriannuels
pour ne pas mettre en discussion ces initiatives et ensuite les
autres projets présentés. Et ce, sur la base des indications que le
Président du comité voudra bien nous fournir.
Presidente
Procediamo alla votazione della legge articolo
per articolo. Pongo in votazione l'articolo 1:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 2:
Presenti e votanti: 33
Favorevoli: 24
Contrari: 9
Il Consiglio approva.
All'articolo 3 c'è l'emendamento della II Commissione che
recita:
Emendamento L'articolo 3 è sostituito dal seguente:
"Articolo 3
(Strutture sanitarie)
1. L'autorizzazione di spesa, determinata dall'articolo 17,
comma 3, della l.r. 1/1999, è aumentata di lire 416 milioni (Euro
214.846,07) – cap. 60420."
Lo pongo in votazione:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 4:
Presenti e votanti: 33
Favorevoli: 24
Contrari: 9
Il Consiglio approva.
Dopo l'articolo 4 c'è un emendamento della II Commissione che
recita:
Emendamento Dopo l'articolo 4 è aggiunto il seguente:
"Articolo 4bis
(Disposizione in materia di ricerca, sviluppo e qualità nel
settore industriale)
1. Per il finanziamento dell'attività di ricerca svolta nel
1998, anche in deroga alla durata prevista dai progetti, dalle
imprese di cui al comma 5 dell'articolo 8 della legge regionale 7
dicembre 1993, n. 84 recante "Interventi regionali in favore della
ricerca, dello sviluppo e della qualità" e successive
modificazioni, è autorizzata, per l'anno 1999, la spesa di lire 700
milioni (cap. 46850 parziale)".
Lo pongo in votazione:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 5:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 6:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 7:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 8:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 9:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 10:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 11:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 12:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 13:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'articolo 14:
Presenti e votanti: 33
Favorevoli: 24
Contrari: 9
Il Consiglio approva.
All'allegato A c'è un emendamento della II Commissione di cui do
lettura:
Emendamento L'allegato "A" – Autorizzazioni di
spese recate da leggi regionali (Art. 1) – è
sostituito dalla nuova tabella allegata.
Lo pongo in votazione:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'allegato A nel testo emendato:
Presenti e votanti: 33
Favorevoli: 24
Contrari: 9
Il Consiglio approva.
All'allegato B c'è un emendamento della II Commissione di cui do
lettura:
Emendamento L'allegato "B" – Variazioni in
diminuzione allo stato di previsione della spesa (Art. 7)
– è sostituito dalla nuova tabella allegata.
Lo pongo in votazione:
Presenti e votanti: 33
Favorevoli: 24
Contrari: 9
Il Consiglio approva.
Pongo in votazione l'allegato B nel testo emendato:
Presenti e votanti: 33
Favorevoli: 24
Contrari: 9
Il Consiglio approva.
Si dà atto che, dalle ore 20,09, presiede il Presidente
Louvin.
Président
Je soumets au vote l'annexe C:
Conseillers présents et votants: 33
Pour: 24
Contre: 9
Le Conseil approuve.
La parole au Conseiller Frassy pour déclaration d'intention.
Frassy (FI)
Telegraficamente per ribadire il giudizio
negativo, ma per esprimere una soddisfazione su quest'articolato
perché la Giunta non ce l'ha voluto dire, probabilmente ci ha fatto
una sorpresa ma, leggendo i dati di questa variazione di bilancio,
noi siamo soddisfatti di questa sorpresa. La notizia penso che
possa essere riassunta nel rinvio "sine die" della cementificazione
dell'area di Saint-Martin perché i dati di bilancio che qui avete
sottratto e spostato non erano neanche sufficienti per arrivare a
concludere quell'operazione, operazione che comunque ha la
necessità di percepire il finanziamento dell'Unione Europea.
Riteniamo che questo tipo di scrittura sia una pietra non di
pregio archeologico, ma sia una pietra politica sulla realizzazione
dell'area di Saint-Martin, perlomeno così vogliamo leggere questa
variazione.
Président
La parole à l'Assesseur à l'éducation et à la
culture, Pastoret.
Pastoret (UV)
Pour confirmer que je voterai en faveur de
cette variation budgétaire et surtout pour confirmer le fait que ce
que M. Frassy vient de dire sera démenti par les faits parce que la
variation budgétaire ne prévoit pas qu'on renvoie "sine die" la
réalisation d'aire mégalithique. C'est une théorie qui a été
assumée par M. Frassy d'une façon tout à fait personnelle.
Président
Je soumets au vote la loi dans son ensemble:
Conseillers présents et votants: 33
Pour: 24
Contre: 9
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK