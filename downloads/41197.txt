Consiglio Regionale della Valle d'Aosta - Oggetto del Consiglio n. 367 del 5 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 367 del 5 febbraio 2019 - Resoconto
OGGETTO N. 367/XV - Interrogazione: "Modalità di nomina della
commissione giudicatrice della procedura telematica per
l'individuazione di un'agenzia di somministrazione del
lavoro".
Rollandin (
Presidente)
- Punto n. 15 all'ordine
del giorno. La parola all'Assessore Baccega.
Baccega (UV)
- Prima di entrare nel merito delle puntuali
domande che sono state presentate dalla collega, vorrei fare un
breve riepilogo per fare capire com'è stato gestito l'iter di
questa gara sulla base dei documenti che, attraverso un'intensa
attività di richiesta di informazioni, sono riuscito a recuperare.
L'Azienda USL ha indetto la gara per il servizio di
somministrazione di personale a tempo determinato per un periodo di
36 mesi attraverso una delibera del Direttore generale del 13
dicembre 2017, la n. 1369, con la quale venivano approvati tutti i
documenti di gara, compreso il capitolato speciale di appalto, e
veniva nominato il Direttore della struttura complessa
Provveditorato, economato, gestione servizi alberghieri e logistici
in qualità di Responsabile Unico del Procedimento (il RUP). Con
determinazione n. 961 del 1° febbraio 2018 la centrale unica di
committenza regionale ha preso atto della documentazione trasmessa
dall'Azienda USL e ha approvato il disciplinare e i relativi
allegati, procedendo alla pubblicazione della gara in data 7
febbraio 2018, con scadenza di presentazione delle offerte in data
20 marzo 2018. La commissione è stata nominata con determinazione
n. 4494 del 18 maggio 2018 da parte del Direttore generale di INVA
sulla base dei nominativi proposti dal Responsabile unico del
procedimento dell'Azienda USL della Valle d'Aosta attraverso una
nota del 26 marzo 2018 e successivamente rettificati con
comunicazione in data 26 aprile 2018. Alla gara hanno partecipato
otto operatori economici, l'aggiudicatario della gara è risultato
essere RTI Synergie Italia Agenzia del Lavoro S.p.A., Umana S.p.A.
come mandante.
Entrando nel merito delle singole questioni, e quindi i due
quesiti che lei pone, l'Azienda USL della Valle d'Aosta rende noto
che, sulla base della convenzione con la CUC, approvata
dall'azienda medesima con una delibera del Direttore generale n.
836 in data 22 agosto 2016 e attualmente vigente tra vari enti
interessati come l'USL, la Regione, il CPEL e INVA, l'espletamento
della procedura di gara è stato devoluto alla CUC. Sulla base di
quanto ci è stato riferito, la commissione di gara è stata nominata
successivamente alla prima seduta pubblica, nel corso della quale
il seggio di gara, costituito internamente alla CUC, ha verificato
la correttezza della documentazione amministrativa e ha controllato
la conformità formale delle offerte tecniche pervenute, quindi
verificando la presenza dei documenti e la loro regolarità
formale.
Rispondendo al secondo quesito, la commissione aggiudicatrice è
stata nominata con determinazione n. 4494 del 18 maggio dalla CUC,
dando atto nelle premesse che i commissari hanno reso apposita
dichiarazione recante l'insussistenza delle condizioni previste
all'articolo 77, commi 5 e 6, del decreto legislativo n. 50/2016.
Le figure che sono state nominate in commissione riguardano, come
presidente della commissione, il responsabile della struttura
semplice di servizio di controllo interno all'azienda dell'USL;
come membri esperti, il Dirigente amministrativo della struttura
semplice Affari generali e i legali dell'Azienda USL, altro membro
esperto il collaboratore professionale sanitario esperto...
infermiera con posizione organizzativa per esigenze strategiche del
SITRA presso l'Azienda USL.
Quanto all'oggetto dell'interrogazione, si rileva che, in
seguito alla presentazione delle relative offerte e
all'espletamento della procedura di gara, è stato presentato da
parte di un operatore economico concorrente, la Randstad Italia,
innanzi al competente TAR della Valle d'Aosta, ricorso
giurisdizionale avverso agli atti di gara, rubricato al n. 43/2018
del Registro generale. L'udienza per la discussione nel merito è
stata fissata dal TAR il 13 marzo 2019, in tale ricorso sono state
formulate alcune censure, che saranno pertanto valutate dal giudice
amministrativo. Ritengo quindi che sarà il giudice a valutare la
validità della procedura messa in atto.
Presidente
- La parola alla collega Spelgatti.
Spelgatti (LEGA VDA)
- Sono molto insoddisfatta della
risposta che lei mi ha fornito, perché sostanzialmente non ha
risposto alle mie domande. Lei ha fatto una cronistoria degli
eventi, ma non è andato a rispondere al nucleo delle domande che io
ho posto. La gravità di questa questione è che, dagli atti che sono
stati pubblicati, emerge che il 18 maggio 2018 sono stati nominati
i componenti della commissione giudicatrice, peccato che il 22
marzo 2018 il seggio di gara aveva già aperto le buste contenenti
le offerte tecniche: questo rappresenta una violazione di tutte le
norme possibili e immaginabili - non entriamo qui nel merito, non
siamo in un tribunale - riguardo alle procedure che devono essere
tenute nelle gare di aggiudicazione, quindi nelle procedure
aperte... ma sono proprio le norme base. L'Amministrazione, venuta
a conoscenza di questa situazione, anche perché appunto, come da
lei detto, c'è un ricorso al TAR, avrebbe dovuto prendere comunque
dei provvedimenti e in ogni caso cominciare a valutare come sia
possibile che in un'amministrazione pubblica per gare così
importanti succedano situazioni di questo tipo. L'Amministrazione
comunque si deve tutelare a fronte di questo.
Così come non ha risposto al secondo quesito perché non è
sufficiente che venga disposta un'autodichiarazione di mancanza di
elementi di incompatibilità: non è sufficiente nel momento in cui
l'Amministrazione dovrebbe essere a conoscenza - non voglio entrare
nel merito anche perché evito di fare nomi e cognomi, ma tanto lei
la questione la conosce - delle cause di incompatibilità, che sono
necessariamente conosciute, visto il ruolo che viene rivestito da
questo soggetto all'interno della gara e l'Amministrazione sa
esattamente di chi stiamo parlando, qual era il ruolo rivestito
prima e quale ruolo sarà rivestito successivamente e quindi tutti i
profili di incompatibilità; dunque la pubblica amministrazione non
può non sapere. Direi quindi che la situazione è particolarmente
preoccupante.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK