Consiglio Regionale della Valle d'Aosta - Oggetto del Consiglio n. 219 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 219 del 27 ottobre 1993 - Resoconto
OGGETTO N. 219/X - Attuazione della legge regionale recante
interventi a fa­vore degli allevatori per l'abbattimento di animali
im­produttivi e a fine carriera. (Interpellanza)
Interpellanza - Preso atto della delibera di Giunta n.7308 del
27 agosto 1993 che ha approvato il programma regionale 1993/1994 di
bonifi­ca sanitaria da attuarsi con i piani di profilassi e di
risana­mento degli allevamenti bovini da tubercolosi e dagli
alleva­menti bovini ed ovini-caprini da brucellosi (settembre
1993/agosto 1994).
Preso atto della delibera di Giunta n.7309 del 27 agosto 1993
che ha approvato il piano regionale per il controllo ed il
risa­namento degli allevamenti dalla leucosi bovina enzootica nel
periodo 1993/94.
Preso atto della delibera di Giunta n.7312 del 27 agosto 1993
che ha approvato le modalità e procedure di valutazione e
ab­battimento degli animali dichiarati inguaribili in seguito alle
operazioni di bonifica sanitaria per la campagna 1993/1994.
Visto che le indennità di abbattimento previste dalle leggi
vi­genti sono state ridotte notevolmente per la campagna
1993/1994.
Considerato che il settore dell'Agricoltura sta attraversando un
periodo poco felice con il conseguente aumento dell'abbandono di
tale attività da parte dei giovani.
Tenuto conto dell'importanza che riveste l'agricoltura in Valle
d'Aosta soprattutto per la tutela e conservazione del territorio e
per l'immagine turistica.
Appurato che ad oggi non si è proceduto ad attuare per la
cam­pagna 1993/94 la legge regionale 5 aprile 1991 n.15 recante
interventi regionali a favore degli allevatori per l'abbattimento
di animali improduttivi e a fine carriera, come fatto per la
campagna 1992/93 con delibera di Giunta n.8970 del 05 otto­bre
1992.
Ciò premesso, i sottoscritti consiglieri regionali
Interpellano
la Giunta regionale per conoscere
1) se sono già state sentite le associazioni ed organizzazioni
agricole interessate;
2) quali sono i suoi intendimenti ed i tempi per l'attuazione
della legge 5 aprile 1991 n.15 per la campagna 1993/94 ineren­te a
"interventi regionali a favore degli allevatori per l'abbatti­mento
di animali improduttivi e fine carriera".
F.to: Viérin Marco - André Lanièce
Presidente -
La parola al Vicepresidente Marco
Viérin.
Viérin M. (DC) -
Era passato parecchio tempo dalla
cam­pagna di attuazione della bonifica sanitaria per l'anno
1993-1994 e anche per i piani sulla leucosi bovina e sul discorso
della brucellosi e della tbc e visto anche le indennità che sono
state fissate per questa campagna e considerato che il settore
dell'agricoltura stà attraversando un periodo poco felice con il
conseguente aumento dell'abbandono di tale attività soprattut­to da
parte dei giovani, c'è una grossa preoccupazione in questo ambito
tenuto conto dell'importanza che il settore dell'agricol­tura
riveste in Valle d'Aosta in merito alla tutela e alla salva­guardia
del territorio e anche dal punto di vista turistico.
Appurato che alla data di presentazione di questa interpellanza
nessun provvedimento era stato preso in merito all'attuazione della
legge n.15 del 5 aprile 1991, si chiede se le associazioni
interessate erano state sentite e quali erano gli intendimenti
della maggioranza; ho saputo che l'ultima Giunta ha fatto la
delibera inerente, ma vorrei comunque avere delle delucida­zioni da
parte dell'Assessore competente.
Presidente -
Risponde l'Assessore
dell'agricoltura, forestazione e risorse naturali Vallet.
Vallet (UV) -
I consiglieri mi chiedono se sono
state sentite le associazioni e le organizzazioni agricole
interessate e in tal senso devo dire che durante i mesi di agosto e
settembre abbiamo avuto degli stretti contatti con l'Arev e in data
1° settembre, congiunta­mente con l'Assessore Vicquéry, abbiamo
sentito l'associazione agricoltori della Valle d'Aosta che ha in
seguito formulato le sue osservazioni con una lettera datata 8
settembre 1993. Con l'Arev il dibattito è stato continuo, abbiamo
anche partecipato, sempre con l'Assessore Vicquéry, ad una riunione
del Consiglio direttivo dell'associazione in data 24 agosto 1993.
Quali sono gli intendimenti? Gli intendimenti sono stati tradotti
in pratica con la delibera n. 8501 del 15 ottobre 1993, delibera
che si rife­risce alla legge regionale dell'aprile 1991 n.15 e al
successivo regolamento di applicazione n.1 del 15 luglio 1991.
Abbiamo quindi, con questa delibera, definito le procedure per
l'attua­zione di quanto previsto dalla legge e per l'attuazione di
quanto previsto dal regolamento; per quanto riguarda nello
specifico la percentuale di animali improduttivi a fine carriera
che è pos­sibile eliminare attraverso questo provvedimento, è
quella fis­sata dal regolamento e cioè il 10 percento.
Abbiamo definito meglio che il provvedimento si riferisce ai
capi di sesso femminile presenti nell'allevamento da almeno un anno
ad eccezione delle vacche di primo parto vitellate in azienda;
questo passaggio è stato definito e discusso con l'asso­ciazione
allevatori. Per ogni capo eliminato l'allevatore deve produrre una
dichiarazione di responsabilità sulle cause di im­produttività o di
fine carriera, questo perché il provvedimento deve inserirsi in
quella che era la volontà del Consiglio regiona­le che aveva
approvato la legge nel 1991, volontà che era quella di andare
incontro all'allevatore che, dopo aver condotto duran­te l'annata
agraria la sua azienda da buon padre di famiglia, si ritrova nelle
condizioni di dover eliminare alcuni capi perché diventati
improduttivi o perché a fine carriera. Questo per fare rientrare il
provvedimento nel giusto alveo perché questo non deve essere il
mercato alternativo; qui non si tratta di creare un nuovo mercato,
ma di aiutare chi si trova nella necessità di dover eliminare dei
capi.
La delibera definisce anche i parametri con cui vengono
in­dennizzati questi capi e tenuto conto del fatto che il
regolamen­to di applicazione all'articolo 3 recita: "che il
contributo non può superare il 70 percento del valore massimo
determinato an­nualmente con determinazione della Giunta
relativamente agli animali dichiarati inguaribili a seguito
dell'operazione di boni­fica sanitaria." I parametri che sono stati
definiti si rapportano ad un 70 percento dei valori massimi
previsti per la categoria "ordinario"; questo per un ragionamento
abbastanza semplice che è quello di dire che difficilmente un capo
improduttivo o a fine carriera può essere assimilato ad un animale
di tipo "super". La delibera definisce anche che i capi da
abbattere de­vono essere marchiati a fuoco sulla groppa sinistra al
momento della valutazione. Tale delibera è attualmente alla
Commissio­ne di coordinamento che dovrà esaminarla per porvi il
visto te­nuto conto che, pur essendo delibera applicativa di legge
e di regolamento, stabilisce dei parametri di valutazione e deve
quindi essere sottoposta al visto.
Dal punto di vista più generale direi che questa definizione del
problema risponde ad alcune logiche: la prima è quella di met­tere
in discussione o comunque mettere mano a tutto il discorso che
concerne le contribuzioni nel settore agricolo-zootecnico cercando
di separare quelli che sono gli aspetti sanitari da quelli che sono
gli aspetti contributivi, tenendo ben presente la necessità di
legare sempre più l'allevamento all'uso del territo­rio con
un'altra logica che corrisponde a delle buone regole di
amministrazione che è quella di predisporre misure ed inter­venti e
di quantificarli sulla base delle reali disponibilità fi­nanziarie
dell'Amministrazione tenuto conto del fatto che il mondo agricolo
in questo momento si lamenta soprattutto del fatto che rispetto
agli indennizzi previsti e quindi ai diritti l'Amministrazione non
è in grado di far fronte dal punto di vi­sta della cassa. Per
quanto riguarda il pagamento del premio concesso per le stalle
ufficialmente indenni relativo alla cam­pagna 1991-1992, abbiamo
potuto disporre la liquidazione solo del 36 percento dell'indennità
dovuta e questo per carenza di fondi. Per quanto concerne poi gli
animali improduttivi abbia­mo potuto provvedere al pagamento
dell'indennità previste solo a tutto gennaio 1993 perché sono
finiti i fondi; questo per dire che forse è meglio definire a
livelli minori i tetti contributivi, ma garantire comunque il
pagamento corretto in termini accet­tabili che non possono essere
sicuramente quelli dei 12 mesi o dei 18 mesi.
Presidente -
La parola al Vicepresidente Viérin
Marco per la replica.
Viérin M. (DC) -
Io concordo su una cosa detta
dall'Asses­sore e cioè che è giusto che si vada sempre di più verso
un con­tributo all'agricoltura che sia legato al territorio perché,
coma ho già detto nella prefazione, è importante che il territorio
ven­ga vissuto in maniera diretta dalla gente. Questo compito in
Valle d'Aosta deve essere assegnato al mondo agricolo; è chiaro che
la nostra agricoltura non può sostenersi da sola perché ha costi di
produzione ben diversi da quelli delle aree di pianura e di collina
ed è quindi prioritario questo fatto.
Ci sono poi affermazioni dell'Assessore sulle quali non concordo
completamente. Parliamo di carenza di fondi quando solo in questo
Consiglio regionale abbiamo già approvato un certo nu­mero di leggi
che hanno già impegnato finanziariamente pre­senti e futuri bilanci
senza dare risposta alla questione di come il problema finanziario
verrà affrontato per dare risposta a queste leggi. Si era detto che
prima di fare nuove leggi di impe­gno finanziario sarebbe stato
necessario vedere come sistemare o adeguare le vecchie leggi.
Questo non è stato fatto ed è perciò chiaro che ci avviciniamo
sempre di più verso una legiferazione che non tiene conto delle
disponibilità finanziarie.
Sul discorso dei parametri direi che in tutti i settori abbiamo
avuto una diminuzione in percentuale ed è chiaro che anche
nell'agricoltura si doveva arrivare ad un ridimensionamento dei
contributi; da quello che però mi risulta è che se si è trovato un
accordo, anche sensato, sul fatto che le associazioni di cate­goria
hanno dato il loro assenso in merito ai parametri della campagna di
bonifica sanitaria e quindi dobbiamo dare atto a queste
associazioni di agricoltori e di allevatori del fatto che lo­ro
stessi hanno tenuto conto della difficile situazione finanzia­ria e
mi pare che le riduzioni si aggirino intorno al 20-25 per­cento.
Questo significa che anche il mondo agricolo è sensibile a questi
problemi dei quali però noi non dobbiamo approfittare perché è
difficile trovare delle categorie che accettano tagli così
cospicui. Non si può quindi dire che gli agricoltori o gli
alleva­tori siano, come si vuol far credere all'opinione pubblica,
dei "ladri" perché gente che ha approfittato dell'Amministrazione
pubblica ce n'è in tutti i settori. È chiaro che in tutte le
catego­ria esistono persone che possono nuocere all'immagine della
stessa, ma è comunque sbagliato generalizzare.
Posso però dire che sull'applicazione della legge n.15 del 1991
le categoria non hanno dato il loro assenso visto che queste hanno
detto che avrebbero accettato la riduzione di cappello, ma che per
le leggi che si rifacevano a quella sulla campagna di bonifica
sanitaria, si sarebbero dovute applicare le percentuali di sempre e
per il parametro della legge che riguarda gli ani­mali improduttivi
o a fine carriera era del 70 percento. Se però quest'ultima legge è
finalizzata all'abbattimento di animali im­produttivi a fine
carriera vuol dire che sono animali che non servono più
all'azienda. E allora non possono prendere i 2.100.000, previsti
dalla legge come massimo, sulle vacche dalla prima lattazione alla
quinta lattazione perché queste so­no vacche che l'allevatore non
necessariamente deve eliminare a meno che non abbiano un incidente;
per questo d'altro canto non ha bisogno di accedere alla legge 15
perché c'è già la legge 30 del 1984 n.35 che prevede il rimborso
dell'80 percento in ca­so di incidente in riferimento ai dati
previsti dalla tabella di bonifica sanitaria.
Io consiglierei alla Giunta di trovare un accordo con le
associa­zioni di categoria proprio perché queste associazioni hanno
di­mostrato, fuori dalle logiche di appartenenza, un buon senso. Io
chiudo dicendo che in questo settore i giovani che ci lavorano
hanno fatto dei debiti e adesso si trovano con delle rate da
pa­gare e con dei mutui da rimborsare e non sanno in che maniera
farlo; questa situazione creerà, se non sarà considerata con la
giusta attenzione, un fallimento di molte aziende agricole,
so­prattutto fra le nuove, gestite da giovani. Bisogna individuare
dei settori primari e finalizzare i nostri interventi in tal senso
e se vogliamo arrivare ad una situazione dove un domani dovre­mo
assumere molti dipendenti nel corpo forestale per far fronte a
queste esigenze dico che faremmo un discorso molto pericolo­so.
Chiedo dunque che la Giunta riveda questa sua posizione in merito
alla tabella di applicazione della legge per abbattimento animali
improduttivi o a fine carriera e visto che questa mag­gioranza
rappresenta la continuazione di quella passata, io voglio ricordare
che proprio su questa legge, quando le catego­ria agricole non
l'avevano chiesto, la passata maggioranza ave­va portato a
2.940.000 l'importo massimo; prima ho sentito parlare di iter
populista, ma io credo che anche l'iter passato sia stato populista
e chiedo che si applichi la percentuale del 70 percento riferita
alle tabelle della campagna di bonifica sanita­ria. Spero che ciò
che ho detto venga preso in considerazione perché non è un problema
di maggioranza o di minoranza, ma della Valle d'Aosta, del settore
agricolo che è vitale per noi tut­ti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK