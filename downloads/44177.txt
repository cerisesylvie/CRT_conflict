Consiglio Regionale della Valle d'Aosta - Oggetto del Consiglio n. 1239 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1239 del 9 febbraio 2022 - Resoconto
OGGETTO N. 1239/XVI - Interrogazione: "Notizie in merito al
numero di medici di medicina generale, di pediatri di libera scelta
e di infermieri dipendenti dall'Azienda USL attualmente in attività
in Valle d'Aosta".
Bertin (Presidente) -
Punto n. 14. Risponde l'assessore
Barmasse.
Barmasse (UV) -
La prima domanda è: "quanti sono i medici
in medicina generale e pediatri di libera scelta in attività in
Valle d'Aosta al 31 gennaio 2022". Abbiamo sentito l'Azienda USL
della Valle d'Aosta e vi informo che alla data del 31 gennaio 2022
i medici di assistenza primaria in attività erano settantasette e
che i medici pediatri in libera scelta erano dodici.
La seconda domanda è: "quanti infermieri dipendenti USL sono in
attività anche a seguito del nuovo concorso appena concluso in
Valle d'Aosta al 31 gennaio 2022". Con riferimento agli infermieri,
la situazione è la seguente: abbiamo infermieri dipendenti a tempo
pieno 575, part-time 76, somministrati 25, contratti
libero-professionali per emergenza Covid sedici, per un totale di
692 infermieri pediatrici, 8 a tempo pieno, 3 part-time per un
totale di 11, infermieri generici 5 a tempo pieno e 1 part-time per
un totale di 6. Il totale complessivo è di 709 infermieri.
Presidente -
Per la replica, ha chiesto la parola il
consigliere Baccega, ne ha facoltà.
Baccega (GM) -
Proprio un anno fa avevamo sottoposto gli
stessi quesiti ed eravamo entrati nel merito; ora che questa
interrogazione sia funzionale a tutto il percorso che si dovrà fare
rispetto all'approvazione del piano salute e benessere sociale è un
dato di fatto. Io credo che questo documento ormai annoso possa
arrivare quanto prima in Commissione, anche perché questo darà il
via agli sviluppi sui diversi piani che sono previsti dalla
cronicità al piano di revisione delle liste d'attesa e quant'altro
in ambito sanitario e poi sulla base anche della mozione che
andremo a dibattere o nel pomeriggio o domani. È sicuramente
conclamato che la sanità in Valle d'Aosta ha decisamente bisogno di
un cambio di paradigma, ha bisogno di una nuova visione di ridurre
e limitare la conflittualità in sanità, che, soprattutto in questo
periodo, è molto marcata e molto forte.
Quando vedremo operativo il piano salute benessere sociale è un
grosso punto interrogativo, nel frattempo che cosa facciamo? C'è la
possibilità che nel prossimo autunno l'ondata Covid ci sarà
nuovamente magari con una variante diversa da quelle che si sono
proposte adesso, quindi è importante capire se saremo pronti.
Questi numeri, per capire quanti sono i medici di medicina
generale, i pediatri di libera scelta e gli infermieri, ci servono
per capire se riusciamo a soddisfare tutte le esigenze previste
appunto dal piano di salute e benessere sociale e soprattutto le
chiedo - magari lo affronteremo nella mozione che discuteremo
domani - quanti sono i posti vacanti rispetto a quelli che sono
stati elencati; avrei potuto aggiungere un nuovo quesito ma è
fondamentale capire quanti sono i posti da ricoprire perché abbiamo
notizie e informazioni che molti medici e molte infermiere si
stanno in qualche modo dirigendo verso la Svizzera, io conosco
quattro casi personalmente degli ultimi mesi, e credo che questo un
pochino ci deve preoccupare.
Torneremo sicuramente su questi argomenti e nel frattempo sarà
importante anche capire come andremo a recuperare il tempo perso a
causa della pandemia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK