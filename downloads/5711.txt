Consiglio Regionale della Valle d'Aosta - Oggetto del Consiglio n. 134 del 27 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 134 del 27 ottobre 1983 - Resoconto
OGGETTO N. 134/VIII - DISEGNO DI LEGGE CONCERNENTE:
"INTERVENTO FINANZIARIO IN CAPO ALLA GESTIONE SPECIALE DELLA
SOCIETA' FINANZIARIA REGIONALE VALLE D'AOSTA A FAVORE DELLA
SOCIETA' FUNIVIE DI CHAMPOLUC S.p.A.".
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (Féd. DP-UVP):
L'incidente avvenuto il 13
febbraio scorso sull'impianto funiviario del Crest, a Champoluc, ha
reso necessario lo smantellamento dell'impianto stesso, creando
delle notevoli difficoltà al comprensorio sciistico, in quanto
l'impianto del Crest serviva ad alimentare gli impianti sciistici a
monte, sempre a Champoluc.
In seguito a questo incidente le funivie di Champoluc si sono
fatte carico di uno studio riguardante la possibilità di procedere
alla sostituzione dell'impianto stesso con un altro avente
caratteristiche tecniche tali da soddisfare le più recenti e
moderne norme di sicurezza e in modo da assicurare, per i prossimi
anni, una ordinata utilizzazione del comprensorio sciistico delle
località, assicurando altresì il collegamento permanente al fondo
valle delle frazioni di Crest, Franze e Cuneaz che risultano ancora
stabilmente abitate da circa 10 famiglie. L'attenzione della
società è stata principalmente dedicata a due aspetti, ossia ad un
aspetto tecnico ed ad un aspetto finanziario. Per quanto riguarda
l'aspetto tecnico è stato dato incarico a due professionisti, il
Prof. Dante Marocchi di Torino e l'Ing. Silvio Canestrini di Aosta
perché fornissero, in via preliminare, una risposta a due quesiti
relativi al tipo di impianto e alla portata oraria dello stesso.
Dallo studio presentato ne è risultato che l'impianto ottimale era
di tipo telecabina monofune ad agganciamento automatico con vettura
a 6 posti. Questo tipo di impianto permetteva di utilizzare in
parte le vecchie strutture, ossia i pali di sostegno e le stazioni
di partenza e di arrivo; sono stati esclusi invece impianti del
tipo funivia vai e vieni per gli elevatissimi oneri di
realizzazione e non è stato preso in considerazione un tipo di
seggiovia, per gli ostacoli posti dalla natura del terreno. La
portata oraria dell'impianto è di circa 1200 persone/ora, però è
possibile aumentare fino a 1800 persone/ora con l'aumento di alcune
cabine.
Per quanto riguarda l'aspetto finanziario le funivie di
Champoluc hanno deliberato l'8 maggio 1983 un aumento di capitale.
Questo capitale è stato in parte sottoscritto dalla Regione per la
solita quota del 35%, una piccola quota del Comune di Ayas ed una
quota abbastanza consistente da parte dei residenti di Ayas.
L'impianto in questione costa 2 miliardi e 900 milioni. Le funivie
di Champoluc hanno altresì ammodernato una seggiovia, la Crest Alpe
Ostafa per una portata di ca 1000 persone/ora ed hanno preventivato
una spesa di 750 milioni. Trovandosi in difficoltà finanziarie per
questi oneri, la Società ha richiesto un mutuo alla Regione,
tramite la Finaosta, di 2 miliardi, i quali verranno concessi con
una durata di 14 anni, con un tasso di interessi del 13% annuo ed
un ammortamento dal 5° anno in rate semestrali costanti e
posticipate.
Per quanto riguarda la prosecuzione dei lavori di questo
impianto sono in fase avanzata e pare che già nel corso di questa
stagione invernale l'impianto possa essere funzionante.
Infine, per rispondere ad una domanda che mi era stata posta in
sede di Commissione Affari Generali, dirò che sulle cause e sui
motivi che hanno determinato il tragico incidente del 13 febbraio
nulla è stato ancora determinato dai tecnici e dai periti
incaricati dal Magistrato, dal Ministero dei Trasporti, dalla
società stessa e dalle società assicuratrici.
PRESIDENTE:
Si passa all'esame dell'articolato. Do
lettura dell'art. 1:
ART. 1
Il fondo di rotazione della speciale gestione della società
finanziaria regionale Valle d'Aosta, di cui agli articoli 5 e 9
della L.R. 28.6.1982 n. 16, è elevato della somma di lire 2
miliardi.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 2:
ART. 2
La Finaosta S.p.A. è autorizzata a concedere alla Società
Funivie Champoluc S.p.A. un mutuo di lire 2 miliardi alle
condizioni che seguono:
- durata anni quattordici con ammortamento dal quinto
anno
- tasso di interesse 13% annuo
- ammortamento in rate semestrali costanti
posticipate.
Il prestito è concesso in relazione alla necessità di
ripristinare l'esercizio funiviario Champoluc-Cresta
PRESIDENTE:
Metto in approvazione l'articolo 2 testè
letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 3:
ART. 3
L'onere di £ 2.000.000.000 derivante dall'applicazione della
presente legge, graverà sul cap. 36400 del bilancio di previsione
della Regione per l'esercizio 1983.
Alla copertura dell'onere di cui al comma precedente si
provvede mediante l'accertato incremento delle entrate iscritte al
cap. 1300 del bilancio di previsione per il corrente esercizio per
conguaglio quote di ripartizione di cui alla legge
26.11.1
9
81 n. 690.
PRESIDENTE:
Metto in approvazione l'articolo 3 testè
letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 4:
ART. 4
Al bilancio di previsione della Regione per l'esercizio 1983
sono apportate le seguenti variazioni:
PARTE ENTRATA
Variazione in aumento
cap. 01300 "Quote fisse di ripartizione delle tasse ed
imposte erariali sugli affari di cui all'art. 3 della legge
26.11.1981, n. 690
01 - imposta sul valore aggiunto
02 - imposta di registro
03 - imposta di bollo
04 - imposta erariale dovuta per la trascrizione, iscrizione
e annotazione di atti nel pubblico registro automobilistico
05 - imposte ipotecarie
06 - tasse sulle concessioni governative
07 - tasse di pubblico insegnamento
08 - tasse di circolazione sui veicoli a motore e rimorchi
immatricolati nella Regione".
£ 2.000.000.000
PARTE SPESA
Variazione in aumento
cap. 36400 "Spese per la costituzione del fondo di dotazione
della Finaosta S.p.A. per gli interventi della gestione
speciale
- L.R. 28.6.1982, n. 16 art. 5 e 9
£ 2.000.000.000
PRESIDENTE:
Metto in approvazione l'articolo 4 testè
letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 5:
ART. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 5 testè
letto:
ESITO DELLA VOTAZIONE
Presenti: 27
Votanti: 27
Maggioranza: 18
Favorevoli: 27
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK