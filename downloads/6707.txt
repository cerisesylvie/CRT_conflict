Consiglio Regionale della Valle d'Aosta - Oggetto del Consiglio n. 1190 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1190 del 14 marzo 1985 - Resoconto
OGGETTO N. 1190/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 891 in data 8 febbraio 1985
:
Concessione di un contributo al Comune di Aosta per l'acquisto di
strumenti musicali da assegnare ai musicanti ed agli allievi del
corso della banda musicale cittadina - Approvazione e liquidazione
di spesa.
PRESIDENTE
: Ha chiesto di parare il Consigliere
Riccarand, ne ha facoltà.
RICCARAND - (N.S.):
Sono contenuti in questo elenco di
deliberazioni di Giunta da ratificare una serie di provvedimenti
che denotano ancora un rapporto fra Regioni o Comuni o organismi di
carattere strettamente locale che è profondamente scorretto.
Questa deliberazione, così come altre, dà dei contributi per
questioni che rappresentano scelte di carattere strettamente
locale, che il singolo Comune, la singola azienda di soggiorno,
devono fare, trovando a priori le risorse per effettuarle. E'
assurdo che la Regione deliberi di dare un contributo di 5 milioni
per l'acquisto di strumenti musicali per la banda di Aosta: sta al
Comune, all'interno di una sua autonomia finanziaria, che semmai
andrebbe allargata, fare questo tipo di scelta! Non si capisce per
quale motivo la regione debba sostituirsi ai Comuni e disperdere le
sue risorse in centinaia di contributi a pioggia!
Il compito della Regione è quello di legiferare, di programmare,
di guidare e controllare un certo sviluppo complessivo che la
riguarda. E' suo compito intervenire su questioni che abbiano
rilevanza regionale, ritengo che non sia invece intervenire su
questioni che hanno rilevanza strettamente comunale o locale.
Si tratta di un metodo sbagliato che dà spazio a rapporti di
favoritismo, di carattere personale del singolo Assessore, un
metodo che non condivido, quindi per quanto ho appena detto
dichiaro la mia astensione su numerose deliberazioni contenute in
questo elenco.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ancora recentemente, in occasione
della presentazione da parte del gruppo comunista di proposte di
legge per garantire ai Comuni fondi per spese di gestione e di
investimento attraverso un meccanismo preciso, ci è stato detto in
Commissione che i Comuni hanno abbastanza fondi e sono soddisfatti
di quello che hanno.
In realtà constatiamo che sono numerose le deliberazioni della
Giunta con cui poi si danno contributi ai Comuni anche per spese
minute, qual è il caso del contributo per l'acquisto di strumenti
musicali. Questo dà ragione alla nostra visione secondo la quale è
necessario garantire ai Comuni risorse adeguate perché i Comuni
possano autonomamente decidere cosa fare senza dover continuamente
ricorrere, per spese più o meno ingenti, alla richiesta
all'Amministrazione regionale.
Voteremo a favore di questa deliberazione, però riteniamo che i
fondi a disposizione dei Comuni in realtà vadano rivisti.
PRESIDENTE
: Pongo in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Riccarand)
Il Consiglio approva
Oggetto n. 941 in data 8 febbraio 1985
: Rinnovo
dell'adesione della Regione Valle d'Aosta per l'anno 1985 alla
Federazione Mondiale delle Città Unite. - Approvazione,
finanziamento e liquidazione di spesa.
PRESIDENTE
: Ha chiesto di parlare il
Vice Presidente Dolchi, ne ha facoltà.
DOLCHI - (P.C.I.):
Dichiaro la mia astensione personale
in quanto Dirigente della Federazione.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 28
Favorevoli 28
Astenuti 2 (Dolchi, Riccarand)
Il Consiglio approva
Oggetto n. 1064 in data 15 febbraio 1985
: Anno
internazionale della musica. Concessione e liquidazione di un
contributo straordinario ed eccezionale di lire 10.000.000
all'Associazione Amici della Musica di Gressoney.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Penso che giustamente, visto che l'anno
1985 è stato dichiarato dal Consiglio d'Europa anno internazionale
della musica, sia necessario fare uno sforzo perché quest'anno lo
sia davvero!
Da quanto ha detto anche l'Assessore Faval in un articolo che è
comparso sul "Peuple"e da dichiarazioni che ha rilasciato agli
organi di informazione, abbiamo potuto vedere che l'Assessore, di
comune accordo con la Giunta, vuole intensificare le attività
musicali in questo anno in Valle.
Però quello che non abbiamo capito, e lo chiedo in occasione di
questo contributo che deliberiamo agli Amici della musica di
Gressoney, è se esiste un piano, se l'Assessore ha pensato a
iniziative promozionali particolari, o se ha dato delle
informazioni, delle indicazioni precise agli enti che possono
essere interessati per organizzare delle iniziative, alle
biblioteche, ai Sindaci, agli altri enti vari che potrebbero essere
promotori di iniziative di questo genere, altrimenti ci sembra che
anche in questo caso si lasci troppo all'iniziativa personale, per
cui potrebbero esserci parecchie manifestazioni ma forse scollegate
fra di loro. Siamo dell'idea che proprio per avere, come diceva
prima il Consigliere Riccarand, un rapporto più corretto Regione -
cittadini e Regione - Enti interessati ad iniziative di questo
genere, occorrano indirizzi ed indicazioni precise per sapere cosa
si può fare e a quale contributo regionale si possa accedere.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
En ce qui concerne la célébration de
l'année de la musique, le Conseil régional connaît le programme qui
a été dressé et illustré à partir du mois d'octobre de l'année
passée. Comme tout le monde sait, nous avons organisé avec la
collaboration de M. Massimo Mila, journaliste et professeur à
l'Université de Turin d'Histoire de la Musique, un programme qui
est en train de se dérouler et qui jusqu'à présent a remporté un
remarquable succès.
Je voudrais vous rappeler quelques-unes des occasions que les
habitants de la Vallée d'Aoste ont eu, d'écouter de la bonne
musique: la Messe de J.S. Bach à la Cathédrale le 22 du mois de
décembre, l'exhibition de M. Antonio Meneses, un violoncelliste
célèbre; je vous invite mercredi prochain à assister au concert de
M. Vasari, un pianiste parmi les plus réputés dans le monde entier,
et il
y
aura encore d'autres rendez-vous importants dans le
domaine de la musique cette année même.
L'Assessorat et la Junte régionale ont fait tout le possible
pour que cette célébration en Vallée d'Aoste ait été efficace et
valable, mais en plus en ce qui me concerne j'ai cru saisir
l'occasion pour vérifier s'il y avait en Vallée d'Aoste une
véritable requête culturelle dans ce sens; il faut bien avouer
qu'il y a une grande requête et les gens nous demandent maintenant
non seulement un concert par mois, dans une période qui va plus ou
moins du mois de novembre au mois de juin, mais deux concerts par
mois, ainsi que la construction d'un auditorium qui puisse de façon
plus valable accueillir les exhibitions des différents orchestres
et solistes. Donc je crois que nous pouvons être satisfaits.
La contribution aux Amis de la musique de Gressoney s'insère un
peu à l'extérieur du programme qui a été dressé et organisé par
l'Assessorat, puisque ce programme se tient pendant l'hiver. Les
amis de la musique de Gressoney ont organisé un programme qui
devrait se tenir surtout pendant l'été, ils ont envoyé une requête
à l'Administration régionale, et la Junte, après avoir examiné le
programme, l'a retenu valable, d'autant plus qu'il pouvait être un
moyen d'enrichir les célébrations pour l'année de la musique
chez-nous. De ce fait la Junte a estimé correct d'aider les amis de
la musique à porter de l'avant leur programme.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Riccarand)
Il Consiglio approva
Oggetto n. 1073 in data 15 febbraio 1985:
Concessione di un ulteriore contributo di lire 16.000.000 al
Comitato Organizzatore della Coppa del Mondo svoltasi a Cogne il 9
dicembre 1984 - Approvazione e liquidazione di spesa.
PRESIDENTE
: Metto in approvazione la
ratifica della deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 1075 in data 15 febbraio 1985
:
Concessione di un contributo dell'Azienda Autonoma di Soggiorno di
Gressoney per la ristrutturazione del retro ufficio. Approvazione
ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Riccarand)
Il Consiglio approva
Oggetto
n.
1077 in data 15 febbraio
1985:
Concessione e liquidazione al Comune di Fénis di
un primo contributo di lire 40.000.000 per la ghiacciatura e
l'ordinaria manutenzione della pista regionale di slittino di Fénis
(Combasse) - Stagione 1984/1985.
PRESIDENTE
: Metto in approvazione la ratifica della
deliberazione in oggetto:
ESITO DALLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 1082 in data 15 febbraio 1985:
Concessione e liquidazione alle Aziende Autonome di Soggiorno
della Valle d'Aosta di un contributo nelle spese di funzionamento
relative all'anno 1985 - Approvazione e finanziamento di
spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto
n.
1084 in data 15 febbraio
1985
: Concessione di un contributo straordinario di lire
5.000.000 alla Società "Casetta Hotels Pallamano" di Aosta, per
l'attività in corso di svolgimento per la stagione 1984/1985 -
Approvazione e liquidazione di spesa.
PRESIDENTE
: Ha chiesto di parare il
Consigliere Riccarand, ne ha facoltà.
RICCARAND - (N. S.):
Dichiaro la mia astensione su questa
deliberazione.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 28
Votanti 27
Favorevoli 27
Astenuti 1 (Riccarand)
Il Consiglio approva
Oggetto n. 1085 in data 15 febbraio 1985
:
Concessione di un contributo di lire 28.000.000 al Cral Cogne
-Sezione Corale per l'organizzazione della nona rassegna di corali
polifoniche - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 1087 in data 15 febbraio 1985
:
Concessione di contributo alla S.E.S. (Società Etroubles Sciovie)
di Etroubles, per la realizzazione di impianti sportivi nel
territorio comunale - Approvazione e finanziamento di
spesa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
In via pregiudiziale dirò subito che
non siamo neanche contrari alla delibera, la quale però nel suo
complesso è un po' troppo sintetica. Si dice che per la
realizzazione di un complesso sportivo aperto al pubblico,
comprendente due campi da tennis, due campi di bocce, un campo da
palla a volo su erba, un parco giochi nonché la ristrutturazione di
un vecchio edificio etc., si è costituita una società che è la
S.E.S. e si richiede per la ristrutturazione del vecchio edificio e
per la costruzione di tutto il complesso di impianti sportivi un
intervento regionale. Può anche essere utile che la Regione
intervenga, però per finalizzare il suo intervento, perché se si
corrisponde quasi il 50% dell'intero importo, un minimo di
controllo la Regione lo deve esercitare.
Capisco che la Regione abbia interesse a promuovere delle
iniziative, però che queste siano finalizzate e l'intervento della
Regione sia anch'esso considerato non un contributo a fondo perso,
perché in questo modo, se nella S.E.S. entra la Regione in
partecipazione azionaria per la cifra di 96 milioni, che
rappresenta la metà dell'intero intervento, il vantaggio resta solo
alla S.E.S., il che senza dubbio ha un suo significato per lo
sviluppo di Etroubles ma è l'intervento regionale che mi preoccupa
ed è soprattutto il precedente che si viene ad instaurare.
Infatti la Regione in qualsiasi attività di un certo tipo - e
qui si tratta di attività che hanno uno scopo eminentemente
sportivo -sarebbe costretta a regolarsi sul metro di questa
deliberazione ed a dare dei contributi a fondo perso. Se poi ci
sono altre spiegazioni, sarà meglio che la delibera venga motivata
in maniera diversa.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Vorrei aggiungere alle domande che ha
posto il Consigliere Torrione, altre domande che riguardano il
rapporto fra questa società, che ha realizzato questi impianti, ed
il Comune di Etroubles perché il Consiglio non ne è informato.
Qui si tratta di un terreno di proprietà del Comune su cui sono
stati costruiti questi impianti che verrebbero gestiti da questa
società a responsabilità limitata. La domanda che ci si pone è:
perché non è stato il Comune in prima persona a costruire, con
finanziamenti della Regione, questi impianti, dandoli poi in
gestione ad una società o ad una cooperativa?
Questa sembra essere la strada normale per ampliare le
infrastrutture e per sviluppare la ricettività turistica del posto;
in questo caso la strada scelta è diversa, quindi credo che una
serie di chiarimenti più approfonditi su questa deliberazione siano
necessari, se non addirittura un esame più approfondito di tutta la
documentazione in sede di Commissione consiliare permanente.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Qui si dice che le opere saranno
realizzate su un terreno di proprietà del Comune di Etroubles con
cui si è stipulata una apposita convenzione, per cui vorrei sapere
a chi resta la proprietà dell'edificio ristrutturato. Questa è una
società a responsabilità limitata, vorrei sapere chi ha messo il
40% del capitale sociale per arrivare al 100%.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Questa delibera ha carattere di
superficialità, denota un metodo che la Giunta continua a portare
avanti, quindi mi viene spontaneo di chiedere all'Assessore, quando
nella delibera si cita il cap. 22702 (Contributi ai Comuni ed altri
enti locali in spese di investimento straordinario ecc.), che nesso
c'è fra questo capitolo, che dà contributi a Comuni od enti, ed il
finanziamento in questione che va ad una società.
Qui si doveva creare un nuovo capitolo in coerenza con la linea
scelta dalla Giunta, perché questo capitolo non può sovvenzionare
un investimento del genere. Quindi chiedo all'Assessore una
risposta a quanto ho chiesto, e dichiaro che il mio voto sarà
condizionato a quella risposta.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Posso dire che la deliberazione è un po'
scarna ma per spiegare il tutto doveva forse essere allegato l'atto
costitutivo della Società e la convenzione fatta con il Comune di
Etroubles (perché gli immobili sono di proprietà del Comune).
La convenzione è stata fatta per la concessione a questa società
degli immobili per vent'anni in affitto gratuito, affinché la
società esegua queste strutture sportive. Nella convenzione è
stabilito che queste strutture sportive. devono essere a
disposizione della Comunità per un certo periodo dell'anno. La
società inoltre è costituita da 50-60 persone, cioè tutti i
capifamiglia di Etroubles ne fanno parte.
La domanda più pertinente è quella del Consigliere Riccarand, il
quale chiede perché non è il Comune che lo ha fatto. In effetti, le
motivazioni non siamo andati a ricercarle; si dice che questa
società ha del personale idoneo per la gestione di impianti ed è
stata fatta questa scelta della convenzione, per cui questa società
costruiva direttamente.
Per la scelta del capitolo, noi abbiamo un capitolo di spesa
sulla legge degli impianti e delle infrastrutture
turistico-sportive, dove per alcune strutture sportive che sono
ritenute di interesse regionale interviene la Regione al 100%, per
altre che sono ritenute di interesse comunale o comunitario la
Regione deve dare secondo la legge il contributo del 60% ala
Comunità Montana. Il passaggio poi è solo una dizione perché è la
Comunità Montana che fa domanda, dopo la richiesta del Comune ed
incassa il contributo che versa poi al Comune.
Il Comune di Etroubles, forse ritenendo eccessivamente laborioso
questo iter e riconoscendo che questa società rappresenta l'intera
popolazione di Etroubles, ha fatto questa scelta.
L'indirizzo dell'Amministrazione regionale è di poter avere
delle strutture idonee per un certo numero di anni, e questa
convenzione è valida per venti anni, anche perché le strutture di
più non resistono; inoltre con convenzione del Comune saranno a
disposizione di quelle che sono le strutture sociali del Comune,
scuole ecc., e quindi abbiamo ritenuto di parificare il nostro
contributo ad una struttura che viene fatta direttamente dal
Comune, perché il Comune stesso ha riconosciuto valida questa
impostazione e la società a responsabilità limitata è costituita da
tutti i capifamiglia di Etroubles.
Farò senz'altro pervenire una copia della convenzione con il
Comune e questa società, e dei componenti la società, e vi
convincerete anche voi della bontà dell'operazione.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Spero che non mi chiediate il rinvio,
perché per una volta che abbiamo cercato di scaricare la Comunità
pubblica di una spesa che doveva sopportare interamente, peggio di
così non potrebbe andare!
L'idea è stata di cercare di coinvolgere tutti gli abitanti del
Comune di Etroubles in una iniziativa che riguardava la Comunità,
ed in effetti 180 milioni sono la somma che siamo riusciti a
raccogliere fra la gente di Etroubles ed alcuni turisti che hanno
partecipato all'iniziativa. I 2/3 del costo dell'iniziativa sono
stati sottoscritti da privati, ognuno dei quali - il sottoscritto
insieme ad altri - ha messo la sua quota. Ci è sembrato logico a
questo punto chiedere un intervento della Regione, come si fa per
qualunque altra società del genere. Purtroppo non esistevano
precedenti, perché questa è la prima iniziativa di questo tipo in
Valle. Fra l'altro crediamo che sia un'iniziativa valida!
Il Comune ci ha messo a disposizione un'area che era stata
espropriata dal demanio pubblico (si tratta di una parte dello ex
Casermette che il Comune ha acquisito anni fa); il Comune non aveva
intenzione di intervenire perché aveva altri interventi da fare,
tipo recupero di alpeggio e cose del genere, e ci è sembrato che
coinvolgere la popolazione in una iniziativa come questa fosse una
cosa buona.
Questo lo si poteva anche dire nella delibera però tutta la
documentazione è stata inviata all'Assessorato, come doveva essere
fatto, e crediamo che bene abbia fatto l'Assessorato ad accogliere
questa domanda, sperando che ci siano altre iniziative di questo
genere.
Dal punto di vista di quella che può essere la rendita degli
impianti, speriamo solo che si possa mettere in funzione quest'anno
il bar, altrimenti con i soli impianti di tennis, di bocce e di
palla a volo non potremo avere dei redditi sufficienti ad arrivare
ad un pareggio.
PRESIDENTE
: Ha chiesto di parlare l'Assessore al Turismo
Urbanistica e Beni Culturali Borbey, ne ha facoltà.
BORBEY - (D.C.):
Solo per una precisazione, perché il
Consigliere Tamone parla di 2/3; nelle premesse della delibera si
dice che "risultano da fare ulteriori lavori per 65 milioni" e noi
abbiamo detto alla società che diamo il 60% come alle altre
strutture, ma per quello che avranno ancora da finire non daremo
più contributi. Quindi si accolleranno oltre il 50% della spesa i
componenti la Società.
PRESIDENTE:
Ha chiesto
di parlare il Consigliere
Torrione, ne ha facoltà.
TORRIONE - (P.S.I.):
Ho apprezzato quanto ha detto il
Consigliere Tamone, ma non ho capito perché ogni tanto si usi la
stringatezza come metodo di non informazione. E' una cosa simpatica
questa dei cittadini che si rendono partecipi, allora perché farlo
così, come per far intendere che sia quasi una società privata?
Questa è una operazione che va fatta invece con la dovuta
pubblicità, perché se dei cittadini si sentono così responsabili da
investire un capitale anche minimo, in una iniziativa che è
promozionale per il loro Comune, si inverte un certo tipo di
impostazione che ha sempre visto privilegiare il contributo.
Ritengo che sarebbe stato opportuno in questo caso - al di là del
fatto che proprio per carenza di argomentazioni e di documentazione
ci asterremo sulla delibera - che la Giunta scrivesse le cose come
stavano e, nel caso, inserisse la stessa convenzione nell'ambito
del provvedimento amministrativo, così ognuno di noi avrebbe potuto
giudicare con un altro metro certe iniziative della Giunta, che
possono sembrare di un certo tipo proprio perché la valutazione che
si dà loro è condizionata dalla mancanza di argomentazioni che le
supportino debitamente.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Dopo le spiegazioni ricevute,
voteremo a favore della deliberazione, anche se siamo convinti che
dal punto di vista formale si possono fare molte osservazioni,
compresa quella fatta dal Consigliere Baldassarre.
Votiamo a favore perché questa iniziativa ha comunque carattere
promozionale e non speculativo, come si poteva supporre in carenza
di altre informazioni. E' una forma di associazione che ha assunto
questa struttura per portare avanti questa iniziativa, per cui
nella sostanza siamo d'accordo, però invitiamo la Giunta a curare
meglio i dettagli quando vengono finanziate iniziative del
genere.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 26
Favorevoli 26
Astenuti 4 (Breuvé, Pascale, Riccarand e Torrione)
Il Consiglio approva
Oggetto n. 1088 in data 15 febbraio 1985
:
Concessione e liquidazione di un contributo di lire 8.000.000 al
Comitato organizzatore del "Gran Galà del Monte Bianco" -
Approvazione e finanziamento di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Riccarand)
Il Consiglio approva
Oggetto n. 1110 in data 15 febbraio 1985
:
Concessione al Comune di La Salle di un contributo nelle spese per
l'allacciamento elettrico di località della collina - 1° lotto -
Approvazione, impegno e liquidazione della spesa.
PRESIDENTE
: Ha chiesto di parare il Consigliere Mafrica,
ne ha facoltà.
MAFRICA - (P.C.I.):
Anche questa delibera rientra in un
discorso generale cui abbiamo accennato prima; innanzi tutto c'è
una questione di rapporti fra Comune e Regione per le spese di
investimento, poiché nella delibera la Regione dà un contributo al
Comune di La Salle pari a 300 milioni per spese di investimento, il
che significa che i contributi dati ai Comuni attraverso le leggi
n. 5 e 6 del 1984 potrebbero essere ripensati.
Però ci sono altre due questioni che possono essere sollevate in
merito a questa deliberazione: la prima è il tipo di
intervento.
Mi risulta che la Regione abbia convenzioni sue particolari con
l'ENEL per ciò che riguarda l'elettrificazione rurale. Vorrei
sapere perché in questo caso, anziché procedere, fra Regione ed
ENEL, nei piani che vanno avanti un anno dopo l'altro (anche se
lentamente) per l'elettrificazione rurale, tocca al Comune
prendersi questo impegno e poi chiedere il contributo alla
Regione.
La seconda questione riguarda il tipo di capitolo da cui si
preleva il finanziamento. Qui si dice che sono "Contributi ai
Comuni ed altri Enti locali per spese di investimento straordinario
ed imprevedibile e comunque a carattere eccezionale". Direi che il
portare l'elettricità nelle frazioni di un Comune sia tutto tranne
che una cosa imprevedibile, anzi è una delle
cose indispensabili al mantenimento di certe condizioni di vita,
quindi in questo senso forse si poteva trovare un altro capitolo
per il finanziamento della spesa.
Si dà atto che alle ore 12,43 assume la Presidenza il Vice
Presidente De Grandis.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
La Commune de La Salle avait présenté
une requête pour jouir de la loi pour l'éléctrification rurale dont
parlait M. Mafrica, concernant l'obtention d'un financement.
Selon le plan que l'ENEL avait présenté il y a deux ans, la
réalisation de l'oeuvre était prévue pour l'année 1987; de ce fait
il y a eu un accord de la part de l'Administration communale de la
Salle, qui avait demandé, il
y
a deux ans, à
l'Administration régionale d'intervenir pour une partie à ce sujet,
pour prévoir la réalisation de l'oeuvre tout de suite, au lieu
d'attendre le temps fixé par le plan.
Je partage quand même avec M. Mafrica le fait qu'il s'agit là
d'une nécessité, et donc on doit imputer cette dépense à un
chapitre qui puisse être rattaché à l'intervention
particulière.
Je voulais expliquer que cette intervention est due à un choix
de a Commune, que avait pris un accord avec l'ENEL, pour chercher à
gagner du temps, compte tenu aussi du fait que la colline de la
Commune de La Salle, qui auparavant était cultivée, maintenant est
liée en partie à d'autres activités artisanales ou commerciales,
donc l'intervention directe et totale de l'ENEL pour
l'électrification rurale n'était plus justifiée.
Alors, pour dépasser les difficultés présentées de la part de
l'ENEL et pour intervenir avec sollicitude aux requêtes de la
Commune de La Salle, on a retenu d'aider cette dernière.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
Oggetto n. 1188 in data 15 febbraio 1985:
Concessione di un contributo di lire 4.000.000 per
l'organizzazione del IV corso internazionale di tecnologia in
urologia a Saint-Vincent il 13 e 14 dicembre 1985.
PRESIDENTE: Ha chiesto di parlare il Consigliere Baldassarre, ne
ha facoltà.
BALDASSARRE - (P.S.D.I.):
Intervengo per la solita
perplessità che continuo a manifestare per tutte le delibere. Qui
si usa il cap. 40800 che è "Contributi per interventi nel settore
della sicurezza", ma quando si va a leggere nella delibera ci si
accorge che questi 4 milioni servono per il viaggio, la colazione
alla mattina ecc.. Allora chiedo più correttezza e coerenza da
parte della Giunta, al di là del fatto che ritengo giusto questo
provvedimento, però non capisco perché usare un capitolo che non ha
niente a che fare con l'intervento in oggetto.
Dovete mettere in condizione il Consigliere quando vuole
esprimere un voto favorevole ad una delibera, di poterlo fare!
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 25
Favorevoli 25
Astenuti 2 (Riccarand, Baldassarre)
Il Consiglio approva
Oggetto n. 1240 in data 22 febbraio 1985:
Lavori di ampliamento dello stabile di proprietà regionale
"Istituto Don Bosco" adibito a scuola professionale in Comune di
Châtillon (II° lotto) - Approvazione di perizia suppletiva.
Approvazione ed impegno di spesa. Approvazione di nuovi
prezzi.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Questa deliberazione anzitutto non è
chiara per quanto concerne l'entità dei lavori e il loro importo,
perché al termine del primo capoverso si dice: "l'esecuzione dei
lavori di ampliamento dello stabile di proprietà regionale Istituto
Don Bosoo per un importo di lavori previsto in lire 355 milioni al
netto del ribasso d'asta del 25%" mentre fra parentesi c'è scritto
lire 265 milioni. Non si capisce se i lavori sono stati aggiudicati
a 265 milioni o a 355. Se si va avanti nella lettura del 2°
capoverso si capisce che i lavori sono stati aggiudicati a 265
milioni, mentre quei 355 milioni erano l'importo dell'asta prima
del ribasso. Allora se l'importo dei lavori iniziali era di 265
milioni, qui ci troviamo di fronte alla 2a perizia suppletiva, ce
n'era già stata una precedente di 175 milioni, ce n'è una seconda
di 107 milioni, per cui arriviamo ad un importo dei lavori che
contro una previsione iniziale di 355 poi ridotta a 265 è arrivata
a 547 milioni. Ci troviamo così di fronte a due perizie suppletive
che raddoppiano l'importo di spesa previsto inizialmente.
C'è da chiedersi che senso ha il fatto che ci siano dei ribassi
d'asta così cospicui sulla previsione di spesa, 35% di ribasso
d'asta, quando poi abbiamo due perizie suppletive che fanno
aumentare l'importo della al 100%!
Dichiaro che voterò contro questa deliberazione di Giunta.
PRESIDENTE
: Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Una gran parte di quello che volevo
dire lo ha già detto il Consigliere Riccarand; anch'io parto
proprio dalle perizie suppletive e non riesco a concepire in
special modo l'ultima perizia suppletiva, quando ci accorgiamo che
durante l'esecuzione dell'ampliamento di questo stabile che
dobbiamo sistemare anche il laboratorio della falegnameria.
Arriviamo a delle cose assurde: o l'Assessorato non è in grado
di predisporre quanto vi è da fare quando si appalta un lavoro o si
ha la volontà di andare avanti con delle imprese "ad hoc" perché è
vero che questa impresa ha fatto un ribasso del 25%, ma è pur vero
che l'importo di questa opera da 300 e più milioni è arrivato quasi
a 600 milioni.
Non riesco a capire come ci si possa accorgere sempre dopo dei
lavori da fare e si debba ricorrere a delle perizie suppletive.
E' per questa ragione che voteremo contro.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non voterò a favore della
delibera però qui ci troviamo di fronte ad un meccanismo delicato;
si appaltano dei lavori per 355 milioni, si arriva ad un ribasso
d'asta del 25,10% eccessivo nei confronti dell'importo di 355
milioni; a distanza di un anno ci si accorge che è necessario
rifare alcuni lavori che non erano stati previsti probabilmente nel
capitolato di appalto.
Questa denuncia pubblica bisogna pur farla una volta, perché
questo è un metodo per arrivare a contrattare con l'impresa certi
ribassi, è il metodo più elementare per dire ad una impresa di
appaltare un lavoro con una percentuale di ribasso enorme per poi
recuperarla successivamente nello spazio di un anno.
L'impresa, aggiudicatasi l'appalto il 27.4.1984, nel 1985 non
solo ha superato le previsioni di spesa di 355 milioni, ma
addirittura è arrivata a 600 milioni. Cosa ha fatto? Ha recuperato
quel ribasso d'asta perché la revisione prezzi è rimasta bloccata
per diversi anni, il costo di certi materiali è pure rimasto
bloccato per diversi anni, mentre l'impresa ha recuperato, per cui
l'Amministrazione non ha guadagnato niente con questo ribasso, ma
ha solo favorito l'impresa.
E' il momento di dirle queste cose: non voglio fare insinuazioni
nè attaccare nessuno, però bisogna chiarire perché non possiamo
sopportare più queste situazioni.
Voglio pregare l'Assessore Fosson di non prendere la cosa sul
personale, è lo sfogo di un Consigliere che ha il diritto ed il
dovere di dirle certe cose.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà;
FOSSON - (D.C.):
Il discorso delle perizie suppletive lo
abbiamo già fatto molte altre volte; in effetti l'optimum sarebbe
di poter disporre di progetti omnicomprensivi e globali fin
dall'origine ma non sempre questo può avvenire, non avviene quasi
mai quando si tratta di ristrutturazioni ed ampliamenti.
In effetti in questo caso il lavoro è stato svolto su un
fabbricato di proprietà regionale, nel quale si è provveduto ad
eseguire delle migliorie e degli ampliamenti. Questi sono i motivi
della perizia suppletiva.
Sul ribasso d'asta, il 25% (eccessivo o meno) dipende dal
meccanismo di appalto che è stabilito a priori e dipende anche
dalle offerte che fanno le imprese, quindi non è che possiamo nel
caso specifico entrare nel merito.
Non concordo appieno con quanto dicevano i Consiglieri
Baldassarre e Riccarand sul senso del ribasso d'asta. presa ha
fatto dei lavori in più che sono stati pagati con la deduzione del
ribasso d'asta, per cui l'impresa è partita con una previsione di
265 milioni di lavoro, sono stati eseguiti dei lavori in più sui
quali è stato detratto il ribasso d'asta, quindi in effetti
l'Amministrazione rispetto ai prezzi di mercato ha pur sempre
guadagnato il 25% di ribasso ottenendo nei lavori eseguiti a regola
d'arte.
PRESIDENTE
: Ha chiesto di parlare il Consigliere
Baldassarre, per dichiarazione di voto, ne ha facoltà.
BALDASSARRE - (P.S.D.I.):
Voterò contro questa delibera
però vorrei precisare una cosa. Non è vero che l'Amministrazione
regionale ha guadagnato di più, e lo dimostro. E' vero che su quel
tipo di lavoro di 355 milioni c'è stato un ribasso d'asta, quindi
si è arrivati a 265 milioni, ma l'Assessore mi insegna che quando
va a fare una perizia suppletiva deve concordare i prezzi con
l'impresa. Per i lavori successivi, per i prezzi concordati con
l'impresa cosa succede? E' lì che succede quello che dicevo prima,
il recupero del ribasso d'asta del 25%, questa è la realtà e non si
può dire che l'Amministrazione ci abbia guadagnato.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Voglio solo precisare che i nuovi prezzi
quando vengono concordati, cosa che succede in quasi tutte le
perizie suppletive, lo sono in base ai prezzi di mercato e non
certo in base a valutazioni che possono favorire o meno le
imprese.
PRESIDENTE
: Metto in approvazione la deliberazione in
oggetto:
ESITO DELLA VOTAZIONE
Presenti 27
Votanti 24
Favorevoli 17
Contrari 7
Astenuti 3 (Breuvé, Pascale e Torrione)
Il Consiglio approva
Oggetto n. 1243 in data 22 febbraio 1985
:
Lavori di costruzione di un nuovo complesso scolastico in Aosta
"Institut Agricole Régional" (1° lotto del 2°fabbricato) -
Approvazione di perizia suppletiva - Approvazione ed impegno di
spesa - Proroga alla data di ultimazione dei lavori.
PRESIDENTE
: Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Il primo lotto di questo complesso
scolastico è costato 1 miliardo 300 milioni circa qui c'è stato un
ribasso d'asta del 30%, abbiamo visto che con una prima perizia
suppletiva si è arrivati sui 200 e più milioni. A mio avviso
proprio per il concetto che esprimeva prima l'Assessore Fosson, qui
poteva essere fatto un progetto omnicomprensivo, perché oggi
arriviamo ad una perizia suppletiva ulteriore di 142 milioni, là
dove si parla di un muraglione esterno verso la strada. Al momento
degli scavi, essendo il muraglione a fianco della costruzione, si
poteva benissimo progettare anche la sistemazione di quel muro
perché era evidente che con l'escavazione poteva cedere. E'
possibile che dopo due perizie suppletive arriviamo ad una terza
per la sistemazione di questo muro? Sono queste le questioni che
potevano essere progettate all'inizio, pertanto voteremo contro la
perizia.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Per questa deliberazione valgono le
osservazioni già fatte sulla precedente, anche se l'ammontare delle
perizie suppletive rispetto ai lavori previsti all'inizio è
inferiore, ma c'è da tenere presente che ci troviamo di fronte ad
una nuova costruzione, quindi neanche quegli inconvenienti che
l'Assessore diceva in precedenza si possono incontrare nella
ristrutturazione nella fattispecie sarebbero giustificabili. Ancora
una volta ci troviamo di fronte ad una progettazione carente o ad
un appalto che non è stato fatto nel migliore dei modi; sta di
fatto che l'importo iniziale era previsto per 1 miliardo 370
milioni, c'è stato un ribasso d'asta del 30%, con le due perizie
suppletive si supera di nuovo il miliardo 200 milioni. Anche su
questa perizia suppletiva il nostro giudizio è negativo ed il voto
sarà contrario.
Vorrei chiedere all'Assessore se può darmi i nominativi dei
funzionari che hanno firmato le due perizie suppletive di questa e
della precedente deliberazione.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ormai è già stato detto tutto e
dichiariamo quindi il nostro voto di astensione. Ma visto che la
stampa ci ha dato ampio rilievo perché l'altra volta abbiamo fatto
una osservazione sul "tronetto", volevamo solo qui sapere se per
queste "doghe Cappella" si tratta sempre dello stesso argomento,
così daremo la possibilità a qualche giornale di fare dell'ironia
sul fatto che avevamo manifestato dell'anticlericalismo viscerale,
come è stato scritto.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Dichiaro la mia astensione su
questi lavori ed esprimo il mio rammarico se alcuni giornalisti si
permettono di accusare il sottoscritto ed anche il Consigliere
Torrione di fare dell'ironia per quanto riguarda il cattolicesimo.
Non abbiamo fatto nessuna ironia, dovrebbero piuttosto farla loro
sullo sperpero che fa l'Amministrazione dei loro soldi.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
La perizia suppletiva in oggetto
riguardante il muraglione, che il Consigliere Bajocco ed altri
facevano rilevare poter essere già previsto nel progetto
originario, è dovuta invece proprio al fatto che c'era una
contestazione con il Comune di Aosta per cui non poteva essere
previsto al momento della stesura del progetto. Adesso questo
muraglione va rifatto perché è pericolante e tocca
all'Amministrazione farlo.
Per quanto riguarda le doghe della cappella, come diceva il
Consigliere Torrione, effettivamente è a controsoffittatura in
lamiera verniciata.
Ultima cosa, i nomi dei funzionari mi riservo di
comunicarli.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 23
Favorevoli 17
Contrari 6
Astenuti 4 (Baldassarre, Breuvé, Pascale e Torrione)
Il Consiglio approva
Oggetto n. 1299 in data 22 febbraio 1985:
Concessione e liquidazione di un contributo di lire 6.214.000
all'Azienda Autonoma di Soggiorno di La Thuile - Approvazione e
finanziamento di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Riccarand)
Il Consiglio approva
PRESIDENTE
: Il Consiglio è sospeso, riprende alle ore 16.
Ricordo ai Capigruppo che sono convocati per le ore 15,30.
La seduta è sospesa.
La seduta ha termine alle ore 13,06.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK