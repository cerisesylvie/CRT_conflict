Consiglio Regionale della Valle d'Aosta - Oggetto del Consiglio n. 110 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 110 del 3 ottobre 2018 - Resoconto
OGGETTO N. 110/XV - Interrogazione: "Esiti dell'incontro
svoltosi a Roma tra una delegazione dell'Assessorato
dell'agricoltura e ambiente e i vertici di AGEA".
Fosson (Président) -
Point 5 à l'ordre du jour. La parole
à l'assesseur Gerandin pour la réponse.
Gerandin (MOUV') -
Ringrazio i colleghi dell'UVP per
questa interrogazione che mi permette di fare un po' il punto di
una giornata che ritengo sia stata assolutamente proficua per
quanto riguarda i rapporti con AGEA.
Il 20 settembre scorso si è recata a Roma una delegazione
composta dal sottoscritto, il segretario particolare, il
coordinatore del Dipartimento agricoltura, i tecnici Corrado
Jordan, Andrea Robin Preillan e Fabio Glassier. Non faceva parte
della delegazione valdostana ma, non avendo personalmente contatti
o conoscenze della struttura e degli organi dirigenti di AGEA a
Roma, Beneyton Gerardo ha dato la sua disponibilità ed è venuto a
titolo personale; avevo peraltro proposto di rimborsare
personalmente quelle che potevano essere le sue spese, ma - lo
ringrazio ancora - non ha voluto questi rimborsi, per cui è venuto
a titolo assolutamente personale. Ma voglio ringraziare soprattutto
i tecnici che sono stati davvero bravi: hanno fissato un tavolo
tecnico a cui io per la prima volta ho avuto l'onore di partecipare
e di assistere. Un tavolo che è entrato specificatamente su ogni
singolo argomento e che espliciterò in risposta alla terza
domanda.
Per quello che riguarda quali e quanti rappresentanti di AGEA
erano presenti all'incontro, erano presenti: Steidl Federico che è
il direttore responsabile dello Sviluppo rurale e Mimma Conte che
era la sua collaboratrice più stretta; per quello che riguarda il
SIN c'era Del Moro Antonietta, viceresponsabile sviluppo progetti
di superficie; Reinaldi Marco, responsabile delle superfici;
Tommasi Ida, responsabile VCM; per Sofiter Tech Jacopo De Luca,
responsabile dello sviluppo fascicolo; per l'Agriconsulting
Malpassini Davide che si occupa della Misura 10; per quello che
riguarda Almaviva Roberto Conti, responsabile di progetto con i
suoi collaboratori; per quello che riguarda il Settore domanda
unica Bruno Carlorecchio.
C'è poi stato un incontro un po' più politico in cui ho avuto il
piacere di conoscere il direttore di AGEA, il dottor Pagliardini.
In questo incontro, visto che il tavolo tecnico stava procedendo
davvero in maniera positiva, ci siamo limitati a fare alcune
riflessioni e ho avuto alcune rassicurazioni per quello che
riguarda un gravissimo problema che toccherà sicuramente il mondo
agricolo e non solo, perché interesserà il mondo imprenditoriale
della Valle d'Aosta: il discorso della certificazione antimafia.
Tengo a dire che ho avuto in questa occasione delle buone
impressioni, che poi mi sono state confermate in un incontro che ho
avuto a Milano un po' di tempo dopo con gli Assessori
all'agricoltura del Nord Italia e con il ministro Centinaio, in cui
sono state date delle buone notizie in merito alla volontà da parte
del Governo di rivedere una certificazione antimafia che, per
quello che riguarda il settore imprenditoriale valdostano, sarebbe
assolutamente deleteria. Devo dire che è una preoccupazione a
fattor comune, qua accentuata di più perché sappiamo che purtroppo
a disposizione della certificazione antimafia in questo momento
abbiamo un'unità di personale, per cui è una grossa responsabilità
e una grossa preoccupazione.
Per quello che riguarda invece gli esiti dell'incontro, non ho
nessun problema a relazionare in III Commissione assieme alla
delegazione trattante che si è recata a Roma, però ci tenevo a
sottolineare almeno quelli che sono stati gli esiti. L'incontro si
è rivelato assolutamente soddisfacente, in quanto vertici tecnici
di AGEA hanno saputo dare risposte puntuali, fissando anche
scadenze per la risoluzione delle problematiche non immediatamente
risolvibili. L'ordine del giorno è stato piuttosto fitto e sono
state innanzitutto analizzate le anomalie che impediscono il
pagamento delle misure a superficie; una serie di anomalie sono
legate al carico animale e nello specifico sono stati analizzati i
casi di mancata applicazione delle deroghe sui requisiti minimi
previsti per la Valle d'Aosta, la deroga sulla gestione degli
animali, i terzi, le deroghe al carico minimo di 0,1 Uba (Unità di
bestiame adulto) a ettaro su base annua, deroga sui venti giorni di
permanenza continuativa sui codici di pascolo. Sono stati
successivamente verificati i casi di mancata acquisizione degli
animali della BDN (Banca Dati Nazionale), vale a dire gli Uba
provenienti da altre regioni, ovini, caprini presentati in modalità
semplificata per partite, gli equini. Relativamente alle anomalie
non legate a superfici animali sono stati analizzati i casi di 47
domande, nell'ambito della Misura 14, con date di inizio non
congruenti con l'annualità, i casi delle domande caricate in
maniera aggregata, i casi delle aziende con fascicoli non più
attivi, persone decedute o cessata attività, con fascicoli extra
SIAN (Sistema Informativo Agricolo Nazionale), ARPEA, e ancora i
casi di partita Iva non attiva entro l'inizio dell'impegno e con
codici ATECO non congruenti.
Sono state in seguito analizzate le anomalie legate alle
superfici. Le superfici valdostane sono state storicamente gestite
nell'anagrafe agricola con tre tipologie di zonizzazione:
fondovalle, mayen e alpeggio. La differenziazione esclusivamente
presente nel sistema di gestione aziendale regionale implica la
creazione sul sistema nazionale di tre elenchi distinti di
particelle afferenti alle zonizzazioni che potranno essere
associate agli specifici interventi del PSR. Durante l'incontro è
stato chiesto di consentire la gestione delle informazioni in modo
continuativo sul VCM o sulla correttiva. La Regione può provvedere
alla fornitura di tutte le conduzioni non correttamente zonizzate o
mancanti di tale attributo per ogni annualità.
È stata successivamente analizzata la problematica relativa al
cosiddetto
refresh
, il quale consiste nella periodica
revisione, di norma ogni due o tre anni, dell'ammissibilità
territoriale della superficie dichiarata in primavera, che spesso
risulta non coerente con le superfici accertate dalla revisione del
GIS. Ciò comporta, ai sensi regolamentari, una decurtazione
importante e spesso avvertita come ingiusta dai produttori, i quali
da un decennio subiscono in modo passivo tale pratica. Gli elementi
di difesa a favore dei produttori sono inefficaci, in quanto i
tempi e i modi per i ricorsi implicano rischi connessi al
congelamento dei pagamenti e all'eventuale onere economico nel caso
in cui vi sia piena concordanza tra le dichiarazioni contestate e
il riesame degli organi AGEA. Questa situazione sarebbe risolvibile
attribuendo alla nostra Agenzia le competenze per la
fotointerpretazione e sopralluoghi
in loco
sia per la
conoscenza del territorio che per i tempi e per i mezzi a
disposizione. L'incontro è proseguito con l'analisi dei casi
sospesi della passata programmazione e dei casi irrisolti legati
alla domanda unica. Sono state infine affrontate le questioni
generali legate alla dichiarazione antimafia negli anticipi 2018 e
la disponibilità di risorse AGEA per le Regioni.
Nell'insieme è stata apprezzata la responsabilità dei vertici
AGEA che hanno messo a disposizione tutto lo
staff
tecnico,
e la volontà comune di trovare delle risposte e delle soluzioni
anche per i singoli casi, oltre che per problematiche di più ampio
respiro. Posso confermare che molti dei casi analizzati sono stati
già sbloccati e il contatto con i tecnici AGEA è stato continuativo
e costante. Per cui esprimo di nuovo la soddisfazione per la
collaborazione, ma questo non significa che ci sia soddisfazione
per quella che è in questo momento la situazione o l'esito della
risoluzione di tutte le problematiche. Non farò mai dichiarazioni
che attribuiscano cifre o tempistiche, perché sono le cose che ho
contestato in passato e non lo farò stavolta, ma posso dire che, a
seguito di questo incontro, stanno cominciando ad arrivare davvero
i pagamenti riferiti anche al 2015 e chi ha fatto l'interpellanza
sa benissimo che questo significa in prospettiva riuscire a
risolvere una buona parte dei problemi degli agricoltori.
Detto questo, le difficoltà con AGEA ci sono e indubbiamente
riguardano tutti i soggetti che in questo momento collaborano con
AGEA, per cui è difficile che sia la Valle d'Aosta quella che
risolve i problemi. Non rischiamo nessun tipo di disimpegno, ma
questo non significa soddisfazione.
Visto che prima il collega Daudry mi diceva del discorso di
AREA, ricordo solo che la composizione di una commissione di esame
a luglio e agosto non è facile e soprattutto che per la selezione
per il francese comunque devono scadere i quindici giorni che sono
per legge, per cui non possiamo neanche accelerare più di tanto;
era un'informazione dovuta.
Président -
La parole au conseiller Daudry pour la
réplique.
Daudry (UVP) -
Ringrazio l'Assessore per le
delucidazioni. Questa iniziativa era collegata a quella precedente,
come ha ricordato anche lei: la preoccupazione è soprattutto per i
risultati che si vogliono ottenere in questo settore.
Rispetto alle sue osservazioni ci permettiamo di mettere in
evidenza alcuni aspetti. Sommariamente, senza entrare ovviamente
nella polemica, abbiamo visto che la delegazione era folta e anche
questo in passato era stato oggetto di evidenza da parte di chi
allora occupava i banchi di opposizione. Evidentemente, quando
cambiano i ruoli e gli obiettivi, ci si rende conto che, quando
bisogna mettersi all'opera, le strade e le prassi sono quelle che
magari sono state utilizzate anche dai predecessori. Ci permettiamo
anche noi di aggiungerci al ringraziamento al signor Beneyton, che
avevamo notizia che si fosse prodigato per organizzare questo
incontro.
In conclusione la ringraziamo per i dati e per le notizie che ci
ha dato. Lei sa che monitoreremo con molta attenzione questo
settore. Le rinnoviamo magari l'invito a venire in III Commissione
- ci metteremo d'accordo con il presidente - per parlare
soprattutto delle prime risposte e dei primi risultati sui temi che
sono stati oggetto di questo incontro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK