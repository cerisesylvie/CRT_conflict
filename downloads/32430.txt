Consiglio Regionale della Valle d'Aosta - Oggetto del Consiglio n. 1155 del 21 aprile 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1155 del 21 aprile 2010 - Resoconto
OGGETTO N. 1155/XIII - Interpellanza: "Realizzazione di
interventi per consentire l'accessibilità dei disabili al Servizio
di Medicina legale presso l'Ospedale regionale".
Interpellanza
Venuti a conoscenza
che l'accesso dei pazienti al
Servizio di Medicina legale dell'Ospedale ex-Mauriziano di Aosta
presenta una grave barriera architettonica, rappresentata da una
lunga scala e che, nelle vicinanze, i parcheggi riservati agli
invalidi e ai portatori di handicap sono solo due;
Tenuto conto
che molti utenti disabili o con
difficoltà motorie si debbono recare presso questo servizio per
differenti servizi, tra cui principalmente il rinnovo delle patenti
normali e/o speciali;
Constatato
che l'accesso interno del personale in
servizio presso la Medicina legale non ha barriere
architettoniche;
i sottoscritti Consiglieri regionali
Interpellano
la Giunta regionale se intenda:
1) richiamare l'azienda sanitaria regionale a predisporre in
tempi rapidi accessi e parcheggi per gli utenti della Medicina
legale tali da consentire un civile accesso anche ai disabili o
comunque alle persone con difficoltà motorie;
2) concordare con l'Usl della Valle d'Aosta, temporaneamente,
la possibilità di utilizzare l'accesso del personale anche per gli
utenti, disabili e non.
F.to: Carmela Fontana - Rigo - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente.
La redazione di Aosta del quotidiano
La Stampa
ha
evidenziato nelle scorse settimane il problema dell'accesso dei
pazienti al Servizio di Medicina legale dell'Ospedale Umberto
Parini di Aosta. Partendo dall'esperienza diretta di una persona
disabile, è stata evidenziata una grande barriera architettonica
rappresentata da una lunga scala, nonché la mancanza di adeguati
parcheggi riservati agli invalidi nelle immediate vicinanze di tale
servizio dell'azienda sanitaria USL della Valle d'Aosta.
Tenuto conto che il Servizio di Medicina legale è uno dei
servizi più utilizzati dalle persone disabili sia per il rinnovo
della patente, sia per le visite di accertamento dell'inabilità
stessa o dell'handicap, queste barriere architettoniche e queste
difficoltà logistiche comportano rilevanti problemi. La questione è
ulteriormente complicata dal fatto che l'accesso interno al
Servizio di Medicina legale utilizzato dal personale sanitario ed
amministrativo, non ha barriere architettoniche e quindi potrebbe
essere usato anche dagli utenti.
Il Direttore generale dell'azienda sanitaria ha dato una
risposta al quotidiano locale, una risposta piuttosto
insoddisfacente, in quanto ha cercato di giustificare una
situazione che oggettivamente è poco comprensibile e men che meno
giustificabile. Mi aspetto oggi dall'Assessore non tanto una
risposta, quanto un impegno a risolvere positivamente e rapidamente
questo piccolo problema architettonico, ma che è anche un grande
problema per i nostri concittadini più deboli. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
Questa problematica mi era già stata sollevata oltre che
dall'articolo de
La Stampa
da altri consiglieri. Riporto
quello che è stato comunicato dall'Azienda, dove si dice che è
vero, ci sono i gradini, esiste un monta carrozzelle che viene
usato anche per il trasporto di chi ha difficoltà a fare le scale,
e che sia sufficiente schiacciare un campanello - che si trova a
livello stradale - perché il personale dell'USL si renda
immediatamente disponibile all'utente. Non solo, ma
nell'eventualità piuttosto rara che non fosse possibile utilizzare
il servo scala piattaforma, l'accesso è garantito attraverso una
via alternativa usualmente non consentita all'utenza, anche
mediante l'utilizzo di una carrozzella in dotazione alla Medicina
legale.
Per quanto riguarda i parcheggi in zona blu, ricordo che
attualmente in Aosta non vengono sanzionati i soggetti titolari di
contrassegno di invalidi che, trovando lo stallo riservato ai
disabili occupato, parcheggiano la vettura nelle strisce blu senza
pagare la sosta. Si ricorda, per dovere di informazione, che
l'ingresso alla Medicina legale è in via Chaligne, così come per i
dipendenti della struttura.
Naturalmente mi prendo l'impegno a riverificare personalmente e
andare a vedere sul posto con l'Azienda se non vi siano ulteriori
possibilità per migliorare questo accesso.
Président
- La parole à la Conseillère Carmela
Fontana.
Fontana (PD)
- Grazie, Presidente.
Prendo atto della risposta dell'Assessore, ma non era questa la
mia intenzione, di riportare quello che ho letto sul giornale.
Quello su cui volevo sensibilizzare l'Assessore era un impegno;
giustamente me lo ha dato e sono soddisfatta... di verificare se
possiamo trovare una soluzione. È una vita che parliamo di questi
disagi, secondo me sono cose che si possono risolvere. È lì che
dobbiamo mettere l'impegno, perché loro hanno queste difficoltà.
Comunque mi aspetto che mi dica qualcosa quanto prima. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK