Consiglio Regionale della Valle d'Aosta - Oggetto del Consiglio n. 2587 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2587 del 7 febbraio 2017 - Resoconto
OGGETTO N. 2587/XIV - Interrogazione a risposta immediata:
"Informazioni sulle circostanze riportate nell'ordinanza cautelare
del Tribunale di Milano".
Rosset (Presidente) -
Possiamo proseguire i lavori con il
punto n. 3.01 all'ordine del giorno. Possiamo discutere
congiuntamente i due punti n. 3.01 e n. 3.02, visto che l'oggetto è
lo stesso? No, vedo che un proponente non è d'accordo.
Per il punto n. 3.01 ha chiesto la parola il consigliere
Cognetta, ne ha facoltà.
Cognetta (M5S) -
Con questa interrogazione a risposta
immediata, mi rivolgo al Presidente della Giunta, nonché Prefetto,
quindi all'organo che dovrebbe sovrintendere alla correttezza e
alla gestione di tutto quello che concerne l'ordine pubblico in
questa regione. In sostanza, vorrei sapere se sia vero quanto
appreso dai giornali rispetto a un'eventuale sua presenza
all'interno dell'auto con una persona, un imprenditore arrestato
per questioni legate alla criminalità organizzata. Vorrei saperlo
non in riferimento alla sua carica politica di Presidente della
Regione, perché penso che come politico chiunque possa vedere chi
vuole senza nessun problema. Invece come Prefetto io penso che
bisogna porre maggiore attenzione alle amicizie e alle persone che
si vedono. Di conseguenza, volevo capire se è millantato credito da
parte di questa persona dire che era con lei, oppure se la
circostanza, che tra l'altro emerge dall'ordinanza di custodia
cautelare - da quello che ho capito io, è stata riportata dai
giornali, ma è anche scritto all'interno di questa ordinanza -
corrisponde alla verità.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Per quanto riguarda la domanda posta con
l'interrogazione a risposta immediata, non lo posso escludere, ma
non ricordo la circostanza a cui si fa generico riferimento.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Grazie per la risposta. Quindi lei, se
ho capito bene, giusto per capirci, non lo può escludere ma non
ricorda. Se questa è la situazione, io credo che dovrebbe fare uno
sforzo di memoria, Presidente, perché la questione è piuttosto
dirimente e lei sa meglio di me, essendo il Prefetto, che non si
chiuderà qui e ci saranno altri sviluppi su questa cosa. Io credo
che lei uno sforzo di memoria debba farlo, anche per i valdostani,
per dare sicurezza e rassicurazioni ai cittadini. Rispondere con
dei "non ricordo", in questo caso non è una giustificazione. Anzi,
secondo me è un peggiorativo della situazione. Quindi faccia uno
sforzo, per piacere, e magari non solo a me ma a tutti i valdostani
dica poi, quando riprenderà la memoria, se la circostanza è
corretta oppure no.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK