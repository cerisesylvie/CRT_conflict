Consiglio Regionale della Valle d'Aosta - Oggetto del Consiglio n. 2468 del 7 giugno 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2468 del 7 giugno 2012 - Resoconto
OGGETTO N. 2468/XIII - Approvazione di risoluzione: "Impegno
dell'Assessore alla sanità a relazionare alla Commissione Servizi
sociali in merito alla definizione del progetto preliminare della
ristrutturazione dell'Ospedale Parini".
Risoluzione
II Consiglio regionale della Valle d'Aosta/Vallée
d'Aoste
Ricordato che nel corso della riunione della V Commissione
consiliare del 16 marzo 2012 venivano illustrate le linee guida che
sottendono alla definizione del progetto preliminare dell'Ospedale
Parini, in via di ultimazione;
Ricordata la disponibilità dell'Assessore Albert Lanièce a
informare i commissari circa le varie fasi della progettazione
definite "work in progress";
Ricordato infine che secondo il documento di monitoraggio ai
processi previsti dal Piano regionale per la salute e il benessere
sociale 2011-2013 allegato alla deliberazione della Giunta
regionale 2951/2011, il progetto preliminare della ristrutturazione
dell'attuale presidio doveva essere consegnato entro dicembre 2011
e la progettazione definitiva dell'ampliamento ad Est nell'agosto
2012;
Considerato che la salute e l'ospedale sono questioni
particolarmente sensibili e che, per questo, necessitano confronti
su progetti certi;
Ritenuto indispensabile che tutti i Consiglieri regionali
siano posti, in modo non discriminatorio, in una corretta
situazione di informazione riguardo all'evoluzione di una
problematica che coinvolge profondamente la comunità valdostana
qual è quella dell'ospedale regionale;
Impegna
l'Assessore competente a voler relazionare alla V Commissione
consiliare "Servizi sociali" in merito alla definizione del
progetto preliminare e a fornire ai commissari la relative
documentazione.
F.to: Bertin - Cerise Giuseppe - Chatrian - Donzel - Carmela
Fontana - Louvin - Morelli Patrizia - Rigo
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Credo che a tutti i colleghi sia ben chiara l'importanza della
"questione ospedale". Dal punto di vista dei cittadini questa è
sicuramente una delle grandi opere, forse la grande opera; non è un
ospedale cittadino, ma è il presidio unico per tutta la Regione, su
cui dovranno convergere tutti i servizi ospedalieri e che quindi
tocca tutti.
A nostro avviso su questa questione vi sono ancora troppe
incognite; intanto sui tempi di realizzazione che, ricordiamo, sono
già stati sforati per quanto riguarda la progettazione preliminare
che era stata riportata nel documento di monitoraggio allegato,
emesso successivamente al piano regionale per la salute ed il
benessere sociale, che prevedeva la progettazione preliminare per
dicembre 2011 e la progettazione definitiva nell'agosto 2012. Poi
vi sono delle incognite ancora sui contenuti: nuove costruzioni,
quali, di quali dimensioni; ristrutturazioni: in che tempi, con
quali priorità; demolizioni: con quali obiettivi ancora non ci è
dato sapere con certezza.
Nella riunione della V Commissione del 16 marzo scorso, in cui
ci sono state illustrate le linee guida del progetto preliminare in
particolare sulla nuova costruzione ad est, vi sono state solo le
illustrazioni di idee, di linee guida, giustamente. L'Assessore ha
detto che si tratta di un lavoro work in progress. Va benissimo il
lavoro work in progress, riteniamo però che i cittadini abbiano
bisogno di dati certi, di progetti e naturalmente il Consiglio
regionale deve essere portato a conoscenza di questi dati certi,
considerato che questa è una questione sensibile e che richiede un
confronto approfondito.
Pertanto siamo oggi a chiedere all'Assessore la disponibilità a
relazionare in V Commissione in merito alla definizione del
progetto preliminare ed a fornire ai commissari la documentazione
relativa.
Chiedo al collega Rigo di integrare l'illustrazione
eventualmente.
Si dà atto che dalle ore 12,09 assume la presidenza il
Vicepresidente Chatrian.
Presidente
- Dichiaro aperta la discussione generale. Se
nessuno chiede la parola, dichiaro chiusa la discussione
generale.
La parola all'Assessore alla sanità, salute e politiche sociali,
Albert Lanièce.
Lanièce A.
- Grazie Presidente.
Sono assolutamente disponibile, anche perché, già un mese fa
circa, avevo comunicato al Presidente della V Commissione che
sarebbe stata mia intenzione, proprio in questo periodo, venire ad
illustrare la versione definitiva del progetto preliminare, che
praticamente è pronto. Quindi sono d'accordo a venire a compiere
questo passaggio, che è previsto nei passaggi di informazione nel
momento in cui questo progetto fosse stato definito. Quindi ci
vedremo nelle prossime settimane, sicuramente entro questo
mese.
Presidente
- Se non ci sono interventi in replica, pongo
in votazione la risoluzione in oggetto:
Consiglieri presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK