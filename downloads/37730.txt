Consiglio Regionale della Valle d'Aosta - Oggetto del Consiglio n. 1407 del 30 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1407 del 30 luglio 2015 - Resoconto
OGGETTO N. 1407/XIV - Reiezione di risoluzione: "Impegno per
la valorizzazione dell'infrastruttura ferroviaria in Valle
d'Aosta".
Presidente -
Per l'illustrazione, la parola alla
Consigliera Certan.
Certan (ALPE)
- Grazie Presidente.
Diciamo che con questa risoluzione dopo l'estate, dopo la cura
estiva, Assessore Marguerettaz, le chiediamo di portare una
proposta - abbiamo scritto: "
chiara e concreta
" -su quali
intenzioni di ammodernamento e di valorizzazione della tratta
ferroviaria questo vostro Governo ha. Eviterei di illustrare tutte
le premesse, credo che in questi due giorni si siano ampiamente
dettagliate e tantissime volte si sia spiegato, almeno si è cercato
di spiegare che oggi si chiude questo famoso contenzioso di 23
milioni annui per i tre anni, con quest'accordo e conseguentemente
nel maxi emendamento al DL 78 del 2015 viene definito che questa
somma verrà pagata dallo Stato e quindi si azzera un po' tutta la
situazione.
Certo è che la mozione precedente presentata dal gruppo UVP e
dal nostro gruppo è una mozione che va tenuta in considerazione,
perché in tutti questi anni, giustamente, la Valle d'Aosta non ha
potuto sviluppare - e ha subito dei danni innumerevoli - tutto
lungo l'asse ferroviario in un modo proficuo proprio per questo
vincolo e questo problema che c'è stato.
Noi quindi chiediamo che adesso che però pare...e prendiamolo -
in questo momento si chiude tutta la parte...prima dell'estate si
chiude questo periodo - veramente come un momento di transizione,
però chiediamo un impegno a ripartire con l'autunno con delle
proposte di lavoro, in altri momenti le abbiamo chiamate
cronoprogramma, pianificazioni, noi lasciamo a lei e al Governo la
scelta di scegliere il nome che volete dare, l'importante è che si
metta veramente in modo serio fine a questa situazione della
ferrovia e si decida una volta per tutte come si intende
ammodernarla, come si intende valorizzarla, perché comunque sia,
per quanto abbia dei punti critici, può essere assolutamente ancora
sfruttata. Direi - l'abbiamo detto ieri -: invece di andare a
parlare di 7 ore o 9 ore da Milano in treno, pensiamo invece di
come fare ad avere una tratta ferroviaria che diventi di sviluppo,
che aiuti lo sviluppo turistico, oltre che diventi un servizio
effettivo e direi degno per i cittadini e per i residenti della
Valle d'Aosta. Adesso a questo punto non dovrebbe più esserci
nessun problema che ostacola la norma di attuazione, l'ha detto lei
ieri: "dopo questa sistemazione del pregresso si può pensare con
certezza al futuro", questo è stato il suo passaggio. Crediamo
quindi che nel più breve tempo possibile sia a questo punto
possibile attuare il decreto legislativo n. 26 del 2010, la norma
di attuazione dello Statuto speciale della Regione Valle d'Aosta in
materia di trasporto ferroviario, le chiediamo di dare veramente un
segnale riguardo a questo e chiediamo di votare la mozione.
Un unico passaggio: ho dimenticato un aggettivo che andrei a
togliere nelle premesse, perché l'Assessore Perron ha chiarito che
le sue dichiarazioni non erano trionfalistiche, allora ho
dimenticato di toglierlo, è stato un refuso, quello lo possiamo
cancellare. Grazie.
Presidente
- Grazie. Apriamo la discussione generale. Ci
sono interventi? Se non ci sono colleghi che vogliono intervenire,
chiudiamo la discussione generale. La discussione generale è
chiusa. Per la replica, la parola all'Assessore Marguerettaz.
Marguerettaz (UV)
- Oggi ritorniamo su un argomento che è
stato ampiamente dibattuto durante il Consiglio monotematico e
credevo che quel Consiglio avesse già dato le indicazioni, perché
in quel Consiglio all'unanimità abbiamo votato un percorso che ci
vede condividere la revisione dello studio Caposio del progetto che
è stato fatto dal Politecnico di Torino d'intesa tra Regione
Piemonte, Regione Autonoma Valle d'Aosta e RFI. Noi quindi da
quella risoluzione votata all'unanimità abbiamo avviato tutti i
rapporti ed è in fase avanzata anche un'ipotesi per utilizzare i
residui dello stanziamento PARFAS, della finanziaria, per poter
redigere questo nuovo progetto, per cui sicuramente su questo tipo
di attività c'è un percorso avanzato. Fare dei programmi non è un
aspetto tanto semplice, perché bisogna avere delle competenze,
bisogna fare delle valutazioni, quindi, avendo già dato corso agli
impegni assunti in questo Consiglio, ci asteniamo perché questo si
sovrappone e in parte contraddice quello che abbiamo già
definito.
Presidente
-Grazie Assessore. La parola alla Consigliera
Certan.
Certan (ALPE)
- Sì, grazie per questo dettaglio. Bene se
già si sono avviati tutta una serie di incontri per rivedere lo
studio Caposio e per eventualmente redigere un nuovo progetto,
questo è un ottimo passaggio, l'abbiamo richiamato nelle
premesse...abbiamo richiamato tutto il dibattito fatto in IV
Commissione e nel Consiglio monotematico. Non avremmo solo voluto
che poi non richiamandolo oggi, non ricordando oggi quest'impegno,
con tutte le novità che ci sono state in questi giorni, non si
procedesse poi più a quello che avevamo deciso nel Consiglio
tematico, quindi questo l'abbiamo messo appositamente: è un
rappel
che non fa male. È vero che si soprappone, è vero
anche che chiede di portare in Commissione e di riferire alla
Commissione per quanto riguarda la norma di attuazione, credo che a
questo punto quest'attuazione debba arrivare di gran corsa, perché
ormai non ci sono più ostacoli. Va bene quindi da una parte, non
credo che si sovrapponga, è semplicemente...anzi sicuramente la
risoluzione che avevamo fatto nel Consiglio monotematico era molto
più ampia, quindi questa non credo sia contraria.
Presidente
- Grazie. Se non ci sono altri interventi,
possiamo procedere alla votazione della risoluzione. La votazione è
aperta. Colleghi, votate. La votazione è chiusa.
Presenti: 33
Votanti: 14
Favorevoli: 14
Astenuti: 19 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin)
Il Consiglio non approva.
Punto 35.03 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK