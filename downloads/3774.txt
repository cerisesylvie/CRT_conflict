Consiglio Regionale della Valle d'Aosta - Oggetto del Consiglio n. 24 del 28 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 24 del 28 gennaio 1981 - Resoconto
OGGETTO N. 24/81 - APPROVAZIONE DEI VERBALI DELLE SEDUTE DEL 13
E 14 GENNAIO 1981.
Presidente
- Colleghi Consiglieri, ottemperando a quanto
proposto in numerose riunioni della Conferenza dei Capigruppo, ed
in seguito anche alle decisioni consiliari, con l'inizio del 1981
l'Ufficio di Presidenza e tutti i funzionari e collaboratori dello
stesso hanno compiuto l'auspicato salto di quantità e qualità del
lavoro, con la modificazione del tipo di verbalizzazione e di
resocontazione.
Se non interverranno fatti negativi - cosa che mi auguro non
succeda - il Consiglio sarà chiamato, salvo quando ci sarà
l'accavallamento delle due sedute, ad approvare i verbali della
seduta precedente, ed entro un mese a prendere visione della
resocontazione completa della seduta. In proposito anticipo che se
il lavoro andrà come auspichiamo, i Consiglieri saranno chiamati a
fare, sui loro interventi, quando ne verranno in possesso (noi
pensiamo entro una decina di giorni) quelle correzioni di forma che
si rendessero necessarie, altrimenti sarà proceduto d'ufficio alla
correzione formale, grammaticale e sintattica di ogni intervento ed
alla eliminazione delle ripetizioni.
Verificheremo poi, nel corso dell'attività pratica di questa
nuova impostazione della verbalizzazione e della resocontazione,
quelli che possono essere "les accidents de parcours", o quelle che
possono essere le migliorie da apportare.
Intanto, con soddisfazione, vi proponiamo l'approvazione del
verbale della seduta del 13 gennaio e del verbale della seduta del
14.
Ci sono obiezioni? Non ci sono obiezioni.
Il verbale della seduta del 13 gennaio 1981, che è stato
trasmesso come allegato all'oggetto n. 3, e così il verbale della
seduta del 14 gennaio 1981, anch'esso trasmesso come allegato
all'oggetto n. 3, si intendono approvati dal Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK