Consiglio Regionale della Valle d'Aosta - Oggetto del Consiglio n. 3453 del 3 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3453 del 3 febbraio 1988 - Resoconto
OGGETTO N. 3453/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le Comunicazioni inquadrano l'attività del
Consiglio dal 27 gennaio 1988 in poi.
DISEGNI DI LEGGE VISTATI:
D.L. n. 478, concernente: "Attività e funzionamento del Comitato
regionale per il servizio radiotelevisivo nella Regione Valle
d'Aosta. - Autorizzazione di spesa".
D.L. n. 474, concernente: "Rifinanziamento per l'anno 1987 della
legge regionale 28 dicembre 1984, n. 76, concernente la
costituzione di fondi di rotazione per la ripresa dell'industria
edilizia".
D.L. n. 463, concernente: "Compensi ai componenti delle
Commissioni dei concorsi per assunzione del personale dell'Unità
Sanitaria Locale nonché ai componenti delle Commissioni d'esame di
scuole e corsi di formazione professionale di operatori del
servizio sanitario nazionale".
D.L. n. 468, concernente: "Concessione di contributi annui a
favore dell'editrice Sports Valdôtains S.S. di Aosta per il
sostegno della stampa sportiva".
D.L. n. 480, concernente: "Modifiche ed integrazioni alle leggi
regionali 21 maggio 1985, n. 35 sull'ordinamento dei servizi
regionali e sullo stato giuridico del personale e 15 luglio 1982,
n. 32, sulla disciplina del settore dei trasporti".
DELIBERAZIONI VISTATE: n. 4
In data 28 gennaio 1988 è stata vistata dal Presidente della
Commissione di Coordinamento la seguente deliberazione consiliare
per la quale erano stati richiesti chiarimenti:
n. 3359/VIII in data 22 dicembre 1987: "Acquisto di un complesso
industriale con adiacente terreno sito in Morgex di proprietà della
Società "Morgex Carbo S.p.A." da destinare ad insediamenti
industriali e altre attività produttive. - Approvazione, impegno di
spesa. - Delega alla Giunta".
RIUNIONI DI COMMISSIONI:
la Commissione: 1
2a Commissione: 1
Nei giorni 29 e 30 gennaio si è riunita a Palermo la Conferenza
dei Presidenti dei Consigli regionali e delle Province Autonome,
che ho l'onore di presiedere.
Nel corso della riunione sono state adottate le seguenti
decisioni:
1) è stato approvato un documento denominato "Intesa" recante le
norme interne di funzionamento della Conferenza stessa;
2) si è proceduto alla costituzione del Coordinamento definitivo
della Conferenza, formato dai Presidenti dei Consigli delle
seguenti Regioni: Valle d'Aosta, Emilia-Romagna, Lombardia,
Sardegna e Calabria;
3) è stato approvato un ordine del giorno di solidarietà a tutti
coloro che, nei vari livelli in cui si articola la vita politica ed
amministrativa della Sicilia, lottano con coraggio e fermezza per
debellare la piaga mafiosa e si auspica l'esigenza di una forte
solidarietà attorno a tutti gli organi dello Stato ed una forte ed
unitaria mobilitazione dell'opinione pubblica.
Profonda impressione ha destato la notizia del barbaro
assassinio del Professor Massimo Vichi, insegnante di diritto
presso l'Istituto Tecnico Commerciale di Aosta, avvenuto lunedì 1°
febbraio ad Aosta.
Simili episodi di violenza non possono non preoccupare
l'opinione pubblica della nostra Regione, proprio in un momento in
cui vi è una recrudescenza del terrorismo nel Paese.
È pertanto necessaria l'assunzione di iniziative volte a
debellare il pericoloso fenomeno della criminalità ovunque si
manifesti.
Alla Famiglia dello scomparso esprimiamo, a nome del Consiglio
regionale, la più sincera partecipazione al Suo grande dolore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK