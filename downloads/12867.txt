Consiglio Regionale della Valle d'Aosta - Oggetto del Consiglio n. 3823 del 21 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3823 del 21 ottobre 1992 - Resoconto
OGGETTO N. 3823/IX Comunicazioni del Presidente del
Consiglio.
Bich (Presidente)
Le Comunicazioni in oggetto
concernono l'attività della Presidenza del Consiglio e dagli organi
consiliari dal 7 ottobre in poi.
Disegni di legge presentati:
Disegno di legge n. 458, presentato dalla Giunta regionale in
data 12 ottobre 1992: "Concessione di contributi per iniziative e
mani-festazioni finalizzate al potenziamento delle attività
economiche".
Disegno di legge n. 459, presentato dalla Giunta regionale in
data 12 ottobre 1992: "Intervento regionale per l'attività di
ricerca e sviluppo di nuovi prodotti e processi produttivi svolta
da imprese industriali".
Proposta di legge n. 460, presentata dai consiglieri Pascale,
Milanesio e Aloisi in data 16 ottobre 1992: "Misure urgenti per
fronteggiare la crisi occupazionale derivante dall'abbattimento
delle barriere doganali all'interno del Mercato Comune
Europeo".
Proposta di legge n. 461, presentata dai consiglieri Bondaz,
Beneforti, Ricco e Chiofalo in data 19 ottobre 1992: "Modificazioni
alla legge regionale 7 maggio 1975, n. 16, recante norme sui
referendum previsti dallo Statuto speciale per la Valle d'Aosta e
sull'iniziativa legislativa del popolo valdostano, come modificata
dalla legge regionale 21 aprile 1981, n. 22".
Disegno di legge n. 462, presentato dalla Giunta regionale in
data 20 ottobre 1992: "Interventi a favore dell'agriturismo".
Deliberazioni vistate:
n. 32
Deliberazioni non vistate:
Il Presidente della Commissione di Coordinamento, con lettere in
data 15 ottobre 1992, ha richiesto chiarimenti in merito alle
sottoelencate deliberazioni:
- n. 3709/IX in data 24 settembre 1992: "Elezione del Comitato
regionale per i servizi radiotelevisivi";
- n. 3720/IX, in data 24 settembre 1992: "Approvazione di
perizia suppletiva e di nuovi prezzi per i lavori di
ristrutturazione in centro genetico dell'edificio ex cooperativa
stalla sociale di Gressan".
Riunioni di Commissioni:
Ufficio di Presidenza: 1
Conferenza Capigruppo: 1
I Commissione: 3
II Commissione: 2
III Commissione: 1
IV Commissione: 1
V Commissione: 1
Il 16 ottobre u.s. è pervenuta per conoscenza a questa
Presidenza copia di una petizione concernente il reperimento di
aree fabbricabili da assegnare alle cooperative edilizie, inviata
al Sindaco del Comune di Aosta dal Presidente della Fédération
régionale des coopératives valdôtaines, dal responsabile del
settore edile e sottoscritta anche dai Presidenti delle cooperative
edilizie e dai 90 soci prenotatari degli alloggi.
Gli scriventi, considerata la tendenza del Governo a tagliare i
finanziamenti per contenere il deficit pubblico, per evitare che i
fondi per la costruzione dei 90 alloggi, siano revocati se non
utilizzati tempestivamente, chiedono ai competenti organi comunali
il massimo impegno affinché si giunga, entro breve,
all'individuazione delle aree per iniziare i lavori di costruzione
di tali alloggi, la cui assegnazione al Comune di Aosta è stata
deliberata dalla Regione Autonoma Valle d'Aosta nel marzo 1989.
Mercoledì scorso ho partecipato a Roma, presso la Corte di
Cassazione, alla consegna della memoria sottoscritta da dieci
Consigli regionali e richiesta a seguito del rilievo posto
dall'Ufficio Centrale per i referendum.
Tale memoria, firmata dal Consigliere Riccarand nella sua veste
di delegato del nostro Consiglio regionale, che - lo ricordo - è
stato uno dei promotori della richiesta di referendum abrogativo di
cinque Ministeri, tende a dimostrare l'inesistenza del rilievo
posto dall'Ufficio Centrale per i referendum sul fatto che le
richieste sarebbero state depositate dai Consigli regionali in
tempi non consentiti dalla legge.
Dopo aver depositato la memoria ho partecipato assieme agli
altri Presidenti ad una conferenza stampa nella quale sono stati
sottolineati il profondo significato dell'iniziativa referendaria
regionale e la preoccupazione per il costante atteggiamento
centralistico che permane in sede parlamentare e governativa nei
confronti delle comunità locali.
Venerdì e sabato prossimi si svolgerà a Palermo la riunione dei
Presidenti dei Consigli delle regioni, alla quale parteciperanno il
Vicepresidente Trione ed il sottoscritto, e che affronterà alcuni
argomenti di grande interesse quali le proposte di riforma
dell'ordinamento regionale e delle procedure degli appalti
pubblici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK