Consiglio Regionale della Valle d'Aosta - Oggetto del Consiglio n. 2512 del 21 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2512 del 21 febbraio 2007 - Resoconto
OGGETTO N. 2512/XII - Concorsi settoriali per la copertura di
posti da dirigente. (Interpellanza)
Interpellanza
Vista la DG n. 4015/2005 con cui viene definita la
programmazione dei concorsi per l'anno 2006 e le successive
modifiche;
Preso atto che sono elencati sei concorsi per accedere alla
qualifica unica dirigenziale;
Constatato che con questa delibera non si individuano posti
da ricoprire mediante concorsi "per area", ma si continuano a
individuare singoli posti di capo servizio o di direttore di
specifiche strutture; e questo in contrasto col regolamento
regionale n. 6/96 che prevede "bandi pubblici per identiche
qualifiche e profili professionali nell'ambito di una stessa area
di professionalità e/o specializzazione del ruolo unico
regionale";
Verificato che in alcuni di questi concorsi, pur indetti per
ricoprire incarichi dirigenziali in un settore specifico
dell'Amministrazione, non sono richiesti titoli di studio
specifico, ma è sufficiente il possesso di un diploma di laurea
(vecchio ordinamento) o di una laurea specialistica (nuovo
ordinamento) senza indicare nemmeno un settore particolare di
riferimento culturale;
Verificato inoltre che, a fronte di concorsi per settori
analoghi, sono emanati bandi diversificati e sono richiesti titoli
di studio diversi (si veda il bando per "Capo Servizio del Servizio
sanità ospedaliera" e quello per "Direttore della Direzione
politiche sociali" e "Capo servizio attività socio-educative per la
prima infanzia");
Verificato ancora che i posti per dirigenti si andranno a
ricoprire tramite nuovi concorsi e non tramite il ricorso allo
scorrimento delle graduatorie tuttora valide, senza che siano
esplicitate le motivazioni di tale scelta;
Ricordato che ogni concorso richiede una Commissione ad hoc,
e che quindi col moltiplicarsi di concorsi "inutili" si
moltiplicano spese altrettanto "inutili";
Considerato che nulla è cambiato circa la normativa relativa
alla qualifica unica dei dirigenti, né rispetto alla separazione
tra momento di inquadramento nella qualifica dirigenziale e
attribuzione della funzione dirigenziale, né rispetto alla
possibilità discrezionale dell'organo politico e/o dei coordinatori
di spostare da un settore specifico ad un altro i dirigenti, anche
se assunti sulla base di un concorso specifico concernente altre
sfere di competenze professionali;
la sottoscritta Consigliera regionale
Interpella
il Presidente della Regione per sapere:
1) per quali motivi si procede all'indizione di concorsi per
dirigenti riservati alla copertura di Capo servizio o Direttore di
specifiche strutture e non a concorsi per area;
2) se, a fronte della scelta di indire concorsi settoriali,
esista una specie di elencazione oggettiva dei criteri da
utilizzare per stabilire, a seconda del posto vacante che si
intende ricoprire, quale titolo di studio richiedere per l'accesso
al concorso;
3) quale criterio presiede all'utilizzo delle graduatorie,
che rimangono in vigore per tre anni e per quale motivo non sono
state utilizzate le graduatorie degli idonei a precedenti concorsi,
per l'assegnazione di nuovi incarichi dirigenziali ricorrendo
invece all'indizione di un nuovo concorso;
4) se i dirigenti immessi in ruolo con i concorsi specifici,
previsti con la delibera 4015/05, saranno esenti dallo spoil
system.
F.to: Squarzino Secondina
Presidente
- La parola alla Consigliera Squarzino
Secondina.
Squarzino (Arc-VA)
- Con questa interpellanza vogliamo
porre un problema su cui siamo intervenuti già più volte nel corso
della presente e anche della passata legislatura: il problema
dell'accesso per concorso alla Dirigenza regionale. La legge n. 45,
come pure il regolamento attuativo, dicono chiaramente che siamo di
fronte...
(interruzione del Presidente della Regione, fuori
microfono)
... Signor Presidente, la prego di rispondere nello stesso modo
anche ai colleghi, perché ai colleghi lei non risponde in questo
modo!
Caveri
(fuori microfono)
- ... non siamo a
scuola!
Squarzino (Arc-VA)
- ... e lei si deve comportare come
una persona educata con tutti, siamo in un Consiglio!
La legge n. 45, e il conseguente regolamento regionale,
prevedono un ruolo unico per i dirigenti regionali, non solo, ma
dicono che i bandi per i concorsi per l'accesso alla dirigenza a
tutti i ruoli regionali sono unici per identiche qualifiche e
profili professionali nell'ambito di una stessa area di
professionalità o di specializzazione. Per alcuni anni i concorsi
sono stati sempre banditi per area professionalizzante in base a
quanto dicono la legge e il regolamento; si individua un'area
professionalizzante, che può essere più tecnica, più
amministrativa, più economica e si mettono insieme tutte le
possibili competenze necessarie per svolgere le funzioni relative a
quell'area e si indice un concorso unico per area. Una volta che il
candidato ha vinto il concorso, ha il diritto di essere iscritto
nell'Albo unico dei dirigenti, dopodiché viene attribuito a questa
persona l'incarico di direttore, di capo servizio. Vi è questo
passaggio che è in certi casi quasi formale, che indica in modo
chiaro che i dirigenti sono un ruolo unico regionale; l'affidamento
ai vari settori, alle varie strutture viene fatto successivamente.
Questo era il motivo per cui anche in base al regolamento si
bandivano concorsi per area professionalizzante. Ogni anno, come
dice la legge, la Giunta individua una programmazione dei concorsi
che deve attuare in quell'anno per rispondere alle esigenze
dell'Amministrazione. Un anno fa, a novembre 2005, sono stati
individuati i concorsi da indire per il 2006, ci saranno i prossimi
per il 2007... in questa programmazione sono stati individuati 6
concorsi per dirigenti, nessuno di questi concorsi è stato pensato
per un'area professionalizzante, ma solo per un settore particolare
dell'Amministrazione. Noi capiamo che ci sono alcuni settori
dell'Amministrazione che richiedono delle lauree specialistiche,
che richiedono delle competenze specifiche, fra l'altro all'inizio
della legislatura avevamo presentato una legge per individuare i
posti dirigenziali specifici che richiedevano concorsi "ad hoc", in
modo che non fossero all'interno dell'area professionalizzante, ma
la nostra proposta non è stata accettata, ne prendiamo atto. Cosa
vediamo però? Vediamo che i concorsi banditi riguardano tutti delle
aree specializzanti, dei settori specialistici. Per quanto riguarda
i settori specialistici, non si capisce bene chi decide, quando, né
quali sono i settori specialistici, non credo che da nessuna parte
dell'Amministrazione sia scritto: "questi sono i settori
specialistici per cui noi bandiamo concorsi specialistici".
Possiamo però anche accettare che i 6 concorsi banditi siano
specialistici; allora, se un concorso è specialistico, mi sembra
razionale che siano previste lauree specialistiche per l'accesso a
quel concorso. In questi 6 concorsi siamo di fronte a 2 concorsi
che sono specialistici per un'area ben specifica, per un capo
settore, per un capo dipartimento, per un capo servizio e come
titolo di studio per l'accesso a questo concorso vanno bene tutte
le lauree; allora o il concorso è specialistico e devo individuare
una lista di lauree e di competenze specialistiche, o il concorso
non è specialistico e devo fare, perché va bene qualunque laurea,
un concorso generale di un'area professionalizzante molto ampia a
cui possono accedere tutti i laureati.
Qui vi è, a nostro avviso, una contraddizione che vorremmo
capire meglio, quindi chiediamo: primo, perché si è abbandonata la
scelta di fare concorsi per area e perché invece si continua a fare
concorsi specialistici; secondo, nel caso in cui si fanno concorsi
specialistici, quale titolo di studio va richiesto per l'accesso a
questo concorso e soprattutto se esistono dei criteri e io ho
cercato nel "Web" della Regione, ma da nessuna parte ho trovato una
tabella in cui mi si dice che per quel concorso specialistico vanno
bene queste tipologie di lauree, perché troviamo che per concorsi
analoghi in un caso tutte le lauree sono possibili, in un altro
caso solo alcune lauree: quindi vogliamo sapere se esistono o non
esistono dei criteri con cui definire i titoli di studio per i
singoli concorsi specialistici; terzo, la legge dice e ancora
ultimamente, non so più se nell'"omnibus" o nella finanziaria,
abbiamo prolungato a 3 anni il tempo in cui le graduatorie dei
vincitori di concorso, degli idonei che hanno superato il concorso
valgono. Ci chiediamo con quali meccanismi si decide di bandire un
nuovo concorso, piuttosto che accedere agli idonei dei concorsi
precedenti; infine l'ultima domanda è un po' provocatoria, ma per
far emergere un problema ci si chiede se le persone che sono
assunte in base a un concorso specialistico possono poi essere
spostate in altri tipi di settori dell'Amministrazione in cui non è
richiesta quella specializzazione.
Presidente
- La parola al Presidente della Regione,
Caveri.
Caveri (UV)
- Heureusement qu'il y a eu une sentence du
TAR, donc toute la construction byzantine que vous avez créée n'a
aucun sens. Pour ce qui est du 1
er
et du 2
e
point de cette question, je précise que les concours mentionnés au
préambule concernent le recrutement d'un dirigeant sous contrat à
durée indéterminée - catégorie unique de direction -, en vue de
l'attribution d'un mandat de directeur ou de chef de service, comme
l'indique l'avis de concours, il ne s'agit donc pas d'un concours
sectoriel. La procédure de concours a donc pour objectif de
permettre le recrutement de personnels de direction. Comme l'a
établi le Tribunal administratif régional de la Vallée d'Aoste dans
ses jugements n° 162 et n° 163 de 2006, relatifs aux avis de
concours lancés respectivement le 4 juillet et le 19 septembre
2006, le titre des avis susmentionnés ne donnait lieu à aucun
malentendu. J'ouvre les guillemets:
"il ne suffit pas d'utiliser
l'expression "avec mandat" pour établir un lien indissoluble entre
la nomination et l'attribution d'une direction ou d'un service"
affirme le juge administratif. Le TAR a également établi que si
l'Administration avait voulu recruter un dirigeant pour un mandat
particulier, elle aurait fixé des conditions de participation
particulières et aurait valorisé les titres inhérents aux fonctions
à couvrir. Les concours en question ont donc été considérés comme
conformes aux dispositions des articles 16 et 17 de la loi
régionale n° 45, donc ce n'est pas Luciano Caveri qui le dit, mais
c'est le juge administratif.
Pour ce qui est du 3
e
point de la question, le
recours aux listes d'aptitude fait partie des facultés de
l'Administration, comme l'établit une jurisprudence confirmée et
les concours publics restent la forme principale de recrutement du
personnel des administrations publiques du fait qu'ils garantissent
la sélection des candidats les plus aptes, ceux-ci étant les
lauréats des concours. L'Administration peut exercer cette faculté
notamment pour réduire un délai ou pour éviter les coûts d'un
nouveau concours et, étant donné l'importance des rôles de
direction dans le cadre du fonctionnement de l'Administration, il
apparaît judicieux et justifié de recourir à la modalité de
sélection et de recrutement considérée comme la plus efficace.
Quant au dernier point de cette question, il ressort de ce que
je viens de vous expliquer que même les dirigeants recrutés
récemment sont soumis à ce que l'on appelle le "spoil system", car
ils sont recrutés en qualité de dirigeants appartenant à la
catégorie unique de direction.
Presidente
- La parola alla Consigliera Squarzino
Secondina.
Squarzino (Arc-VA)
- Non sono affatto contenta della
risposta del Presidente, e mi spiego: il Presidente ha risposto
come un TAR e va bene, ha risposto da un punto di vista
tecnico-amministrativo; io ho posto il problema politico e il
problema politico qui è stato eluso. Primo: lei mi deve spiegare,
non è vero che gli ultimi concorsi fatti per Capo servizio del
Servizio del contenzioso amministrativo sia per area... è
settoriale; ancora, mi deve spiegare perché il Capo servizio del
Servizio trasporti è una "cosa" settoriale, non è generale, non è
per area. Posso capire che voi decidiate di cercare dei concorsi
settoriali, ma quello che non è chiaro è chi decide, quali sono i
titoli di studio per accedere ai concorsi. Faccio un esempio: sono
banditi da poco tempo 2 concorsi, uno è per Capo servizio del
Servizio sanità ospedaliera all'interno del Dipartimento sanità,
salute e politiche sociali. Per questo servizio chi ha steso il
bando dice che vanno bene lauree di tipo specialistico magistrale o
un requisito professionale, quindi tutte le lauree, non dice quale:
tutte le lauree. Si dice: "va bene, si vede che per occuparsi del
Servizio sanità ospedaliera vanno bene tutte le lauree, da
insegnante di ginnastica a laureato in economia e commercio,
all'ingegnere, allo psicologo, al pedagogista e al filosofo, vanno
bene tutte le lauree"; si vuole pensare che allora si vuole
verificare la preparazione culturale. Contemporaneamente c'è un
concorso per 2 dirigenti... Direttore della Direzione politiche
sociali, Capo del Servizio anziani e prima infanzia sempre
all'interno dello stesso Dipartimento sanità, salute e politiche
sociali, quindi l'ambito è sociale. Per l'ambito sociale si
chiedono lauree in materie giuridico-amministrative,
psicopedagogiche o sociali; allora mi dovete dire perché in un caso
tutti possono accedere e nell'altro caso no, solo quelli con quelle
lauree particolari... come mai, chi lo ha deciso? È questo che ho
chiesto: dov'è la lista della corrispondenza fra un tipo di
competenze richieste e un tipo di concorso settoriale e il titolo
di studio per accedere? Questo non c'è. Questo cosa ci fa dire? Che
a seconda della persona che si vuole vada a ricoprire
quell'incarico si costruisce il bando di concorso in modo tale che,
quando c'è una persona che ha un titolo di studio che non è
organico alla materia che dovrà andare a trattare, dico che tutte
le lauree vanno bene, quando invece ho una persona che ha il titolo
di studio aderente alle materie rispetto al posto in cui voglio
metterlo, allora scelgo quelle materie e quei titoli di studio,
questo è il problema!
Qual è la cosa grave? Il Presidente ha detto giustamente, perché
così dice la legge, che il ruolo è unico e allora non vinco il
concorso in quel posto, ma vinco il concorso per il ruolo unico,
dopodiché sono collocato da una parte o dall'altra. Ma, di fatto,
tutti i concorsi non sono pensati come ruolo unico, ma per
collocare la tal persona in quel tale posto, quindi faccio i
concorsi settoriali pensando ai titoli di studio per quel concorso
e per quella persona, quella lo vince; una volta che ha vinto il
concorso ed è nel concorso unico, poi può essere spostato dove
l'Amministrazione ritiene più opportuno: questa è
l'incongruenza.
Ripeto: o io, Amministrazione, decido che il concorso dei
dirigenti è unico e voglio verificare se sono competente da un
punto di vista manageriale... e faccio un concorso unico, dopodiché
colloco dove ritengo più opportuno; oppure ritengo che sono
concorsi specifici, allora non posso più dire che ho assunto - sto
inventando - con una laurea come insegnante di ginnastica - chissà
perché stamani mi è venuto in mente questo - di scienze motorie,
vado a fare il concorso per diventare Capo Servizio sanità
ospedaliera, dopodiché per vari motivi sono preso fiduciariamente e
messo in tutt'altro settore, di cui non ho nessuna competenza,
perché quando sono stato assunto non hanno verificato quel tipo di
competenze; allora questo è quanto non funziona nella dirigenza,
nel modo con cui viene gestita la dirigenza e ciò va spiegato, va
detto con chiarezza. Noi abbiamo esplicitato questo, noi veramente
siamo esterrefatti di fronte alla presunzione che tutto quello che
viene fatto, pur sapendo che non va bene, vada bene e sia lineare e
trasparente e che la gente non si renda conto delle ambiguità, dei
favoritismi presenti, dell'ingiustizia presente nell'uso di
meccanismi esistenti; è questo...
(interruzione del Presidente della Regione, fuori
microfono)
... chiedo formalmente che venga definito: una laurea
particolare non può entrare in Amministrazione...
Caveri
(fuori microfono)
- ... il TAR dice il
contrario di quello che dice lei!
Squarzino (Arc-VA)
- ... non è vero che dice il contrario
il TAR perché, se dite che nessuna laurea può entrare, è
sufficiente, fate un concorso unico per dirigenti in cui tutte le
lauree possono entrare e così avete risolto il problema, non dovete
fare dei concorsi specifici in cui in quel concorso - guarda caso -
e non nell'altro tutte le lauree vanno bene! Se il problema del
Presidente è che alcune lauree sono escluse, allora rilegga tutti i
bandi di concorso che voi avete voluto pubblicare, su 6 bandi in 2
non si prevede una laurea specifica, perché quei 2 lì e non gli
altri? Come mai il problema si è posto per quei 2 concorsi e non
per gli altri? L'attenzione dell'Amministrazione su alcune lauree
specifiche emerge quando si affrontano alcuni settori e non altri,
come mai? Questo è un problema che pongo pubblicamente, perché
dobbiamo smetterla di usare le procedure della legge e dei
regolamenti e trasformarli ad uso e consumo proprio! Questa è una
cosa che deve smettere e non penso che tale consapevolezza non vi
sia fra i dirigenti, sia quelli che hanno vinto il concorso, sia
quelli che da molto tempo sono qui, e questa consapevolezza c'è
anche fra i Consiglieri qui presenti, ma a questo punto bisogna
intervenire e non accettare queste ingiustizie che sono palesi. Non
solo, ma se vogliamo concludere, chi giustifica per un ruolo unico
6 concorsi, quando ogni concorso è un costo come Commissione e via
dicendo... e mi spiegate perché bisogna fare concorsi differenziati
per Capo Servizio sanità ospedaliera e Capo Servizio attività
socio-educative o politiche sociali; perché? Domande senza
risposta.
Presidente
- Vista l'ora, dichiaro conclusi per questa
mattina i lavori dell'odierna seduta del Consiglio regionale. I
lavori riprenderanno alle ore 15,30 con la discussione del punto n.
22 all'ordine del giorno.
La seduta è tolta.
---
La séance se termine à 12 heures 56.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK