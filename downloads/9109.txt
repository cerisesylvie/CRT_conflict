Consiglio Regionale della Valle d'Aosta - Oggetto del Consiglio n. 3631 del 6 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3631 del 6 aprile 1988 - Resoconto
OGGETTO N. 3631/VIII - ACCORDO PER L'INSEDIAMENTO IN
PONT-SAINT-MARTIN DI UN NUOVO INSEDIAMENTO INDUSTRIALE.
(Interrogazione)
PRESIDENTE:
Do lettura dell'interrogazione in oggetto,
presentata dai Consiglieri Mafrica, Tonino e Millet.
INTERROGAZIONE
AVUTA NOTIZIA del raggiungimento di un accordo tra la Giunta
regionale e la CONNER PHERIPERALIS EUROPE per l'insediamento in
Pont-Saint-Martin di uno stabilimento per 150 addetti che
occuperebbe un'area di circa 10.000 metri quadrati;
i sottoscritti Consiglieri regionali del Gruppo
comunista
INTERROGANO
la Giunta regionale per conoscere:
1)
quali sono le caratteristiche produttive e
finanziarie dell'investimento citato;
2)
come tale insediamento si inserisca nel progetto di
reindustrializzalizione dell'area ex-Ilssa di
Pont-Saint-Martin.
PRESIDENTE:
Ha chiesto a parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Gli interroganti sanno che la Giunta
regionale ha approvato un protocollo d'intesa con la "Conner
Pheriperalis Europe S.p.A.", che è stato sottoscritto il 24 marzo
scorso. Tale intesa prevede l'inserimento nell'ex-area ILSSA-VIOLA
di un'attività produttiva che dovrebbe occupare circa 160 persone
residenti in Valle, delle quali 150 operai, alla fine del 1989 e
cioè all'inizio dell'attività lavorativa.
Le caratteristiche più dettagliate di questo accordo saranno
precisate nella convenzione. Il protocollo d'intesa è stato
sottoscritto con la società Conner, costituita per il 49% dalla
Conner californiana e per il 51% dall'Olivetti, che ha un capitale
sociale di 200 milioni che, in seguito, sarà elevato a 10 miliardi.
I contenuti dell'accordo prevedono che la Regione:
- costruisca uno stabilimento di circa 10.000 metri quadrati
coperti;
- conceda un finanziamento pari al 70% della somma necessaria
all'acquisto dei macchinari, valutata intorno ai 15 miliardi. Il
finanziamento a tasso agevolato della Regione, tramite la FINAOSTA,
è di circa 10 miliardi;
- effettui un intervento più massiccio per la formazione
professionale.
Devo ancora dire che l'assunzione di una parte del personale
avverrà già nel corso del 1988 ed è prevedibile che, entro la fine
di quest'anno, potranno essere assunte circa 70 unità lavorative
che, in attesa della costruzione dello stabilimento, lavoreranno
presso l'Olivetti di Ivrea.
Per quanto concerne l'area ex-ILSSA-VIOLA, nel corso delle due
ultime riunioni della Giunta regionale sono già state avviate le
procedure per l'appalto delle demolizioni. È ipotizzabile, quindi,
che i lavori di demolizione inizieranno nel prossimo mese di giugno
e non riguarderanno tutto lo stabilimento, ma una gran parte degli
edifici emergenti.
Per quanto concerne la seconda parte dell'interrogazione, nella
quale si chiede
"come tale insediamento si inserisca nel
progetto di reindustrializzazione dell'area
ex
-
ILSSA-VIOLA", i
Consiglieri sanno che il 31
marzo è scaduto il termine di partecipazione al concorso
internazionale di idee per l'utilizzazione di quell'area, che aveva
lo scopo di fornirci dei criteri e di indicarci alcune modalità di
insediamento di attività produttive; la Regione, infatti, intendeva
reinserire in quell'area delle attività industriali. Credo che
l'iniziativa della Conner rientri perfettamente tra le finalità e
gli obiettivi che ci siamo dati, di avere cioè aziende di non
grandissima dimensione, ma tecnologicamente avanzate sia nella fase
del processo lavorativo sia nella restituzione del prodotto finale.
Credo che questa attività abbia le caratteristiche da noi fissate e
si inserisca pienamente negli obiettivi regionali per la migliore
utilizzazione di quell'area.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Indubbiamente la previsione di una
fabbrica a Pont-Saint-Martin, che assuma 160 addetti, deve essere
considerata positivamente.
Nella questione, tuttavia, rimangono ancora degli aspetti non
chiari che ci riserviamo di discutere quando la convenzione verrà
in Consiglio. Gli argomenti che ci preme approfondire sono
soprattutto due: il rapporto tra l'Olivetti e la Conner, per ciò
che riguarda la proprietà azionaria, e il destino di una fabbrica
che sarebbe di proprietà dell'Olivetti e che è già produttrice di
materiali analoghi. Noi, cioè, abbiamo due preoccupazioni.
La prima: per risolvere il problema dell'occupazione, in realtà
noi favoriamo, con l'intervento della Regione Valle d'Aosta, una
presenza di tecnologia americana sul mercato, a scapito della
tecnologia Olivetti...
(...INTERRUZIONE del Presidente ROLLANDIN...)
MAFRICA (P.C.I.):
Seconda preoccupazione: non vorremmo
che in questo insediamento valdostano si ripetesse, in tema di
occupazione, la preoccupazione degli addetti della Lexicon, altra
fabbrica dell'Olivetti. Non vorrei, cioè, che la chiusura della
fabbrica comportasse la presenza di un numero rilevante di addetti
qui, in Valle.
Noi abbiamo queste preoccupazioni e ne discuteremo nel corso
dell'esame della convenzione. Il Presidente della Giunta può forse
ritenere che queste preoccupazioni non siano contingenti o
rilevanti per la nostra Regione, perché è più importante il tema
dell'occupazione. Tuttavia, siccome la Regione ha anche
responsabilità più generali, nell'ambito della politica industriale
del paese, anche questi aspetti, se esistono, vanno verificati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK