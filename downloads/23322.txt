Consiglio Regionale della Valle d'Aosta - Oggetto del Consiglio n. 1585 del 24 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1585 del 24 ottobre 1985 - Resoconto
OGGETTO N. 1585/VIII - DISEGNO DI LEGGE CONCERNENTE:
"RIFINANZIAMENTO PER L'ANNO 1985 DELLA L.R. 28.12.1984, N. 76,
CONCERNENTE LA COSTITUZIONE DI FONDI DI ROTAZIONE PER LA RIPRESA
DELL'INDUSTRIA EDILIZIA".
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN (A.D.P.):
Il provvedimento riguarda, come si legge
nel titolo, il rifinanziamento della legge n. 76, relativa alla
possibilità di contrarre mutui a tasso agevolato con la Regione per
l"acquisto o la costruzione o la ristrutturazione della prima casa.
Il rifinanziamento previsto è di venti miliardi.
C'è da dire che questa legge ha avuto gli effetti che ci eravamo
proposti: le domande presentate nel primo trimestre sono state 488,
di cui 462 hanno potuto essere ammesse a finanziamento, per
soddisfare le quali sarebbero necessari circa 30 miliardi.
Come ricorderete, vi era un primo stanziamento di venti miliardi
per l'anno 1984 e, con questo provvedimento, prelevando dai fondi
globali, si intenderebbe rifinanziare la legge per altri 20
miliardi. Questo dovrebbe consentire di riuscire a finanziare tutte
le domande pervenute fino ad oggi ed anone quelle che venissero
presentare entro la fine dell'anno. Nel prossimo bilancio di
previsione poi si provvederà a rifinanziare ulteriormente questa
legge per poter soddisfare anche le domande che perverranno
nell'anno 1986.
PRESIDENTE:
E' aperta la discussione. Ha chiesto di
parlare il Consigliere Viberti, ne ha facoltà.
VIBERTI (N.S.):
Semplicemente per dire che voteremo a
favore di questo provvedimento, poichè si tratta di un
rifinanziamento e non ci sentiamo in contraddizione con la
posizione che venne tenuta dal mio predecessore in occasione della
votazione di questa legge. Tale posizione fu allora motivata dalla
richiesta, non accolta, di dedicare questo tipo di finanziamento
esclusivamente al recupero o all'acquisto di alloggi non di nuova
costruzione.
Il discorso che a suo tempo venne fatto è quello che noi
sosteniamo: cercare di evitare il più possibile il consumo di
territorio con nuove costruzioni di qualsiasi genere, nel caso
specifico di nuove costruzioni edilizie, perchè riteniamo che il
nostro territorio sia già eccessivamente compromesso dalla
cementificazione che aumenta di anno in anno. Naturalmente,
trattandosi di un rifinanziamento di una legge che comunque va a
fornire una buona fascia di popolazione della nostra Regione, non
possiamo che essere favorevoli, anche se manteniamo le nostre
perplessità riguardo all'utilizzo di questi fondi per l'acquisto di
case di nuova costruzione.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Naturalmente siamo favorevoli al disegno
di legge. Voglio ribadire in questa occasione che l'avere escluso i
centri storici da questi finanziamenti ha creato delle grosse
disparità e dei grossi problemi. Ho l' esperienza diretta di ieri
sera, durante una piccola riunione a Pont-Saint-Martin sul problema
della casa: ebbene, malgrado la concorrenza della Juventus
impegnata in Coppa dei Campioni, sono ugualmente venute le persone
a protestare perchè hanno il progettino o il lavoro iniziato nel
centro storico e non possono utilizzare i finanziamenti.
Chiedo che la Giunta rispetto a questo problema, presenti
rapidamente una proposta che sani una disparità evidente, che a
nostro avviso non è più giustificabile. Tre mesi sono
abbondantemente passati, siamo ormai a nove mesi, c'è un'attesa che
secondo me non è giusto disattendere.
Per quanto riguarda questo provvedimento siamo d'accordo e credo
che si potrà anche cominciare a parlare di alcune piccole modifiche
al regolamento. Alcuni problemi sono emersi, ne dico uno perchè
anche questo è fresco della riunione di ieri sera, ed è quello
della richiesta presentata entro un anno dalla concessione
edilizia. Anche questa è una rigidità che forse dovremo rivedere: i
lavori devono iniziare entro un anno, ma per la mancanza di
informazione e per problemi di tipo diverso alcuni hanno l'esigenza
di fare la richiesta di mutuo dopo l'anno.
Quindi questo ed altri problemi potrebbero essere affrontati;
sottolineo però che oggi l'urgenza è quella di un provvedimento che
riguardi anche i centri storici.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE (U.V.):
Simplement pour dire que nous aussi, nous
sommes d'accord sur ce financement. D'ailleurs en Commission nous
avons longuement parlé de ce problème et moi je ne sais pas
qu'est-ce que je dois dire: si je dois exprimer un voeu, si je dois
avoir quelque espoir dans la providence. Quand même nous étions de
l'avis de M. Tonino: au moment dans lequel nous avons préparé ce
projet de loi et après, on nous a priés d'attendre que dans un bref
délai on aurait présenté un autre projet de loi au sujet des
centres historiques.
Malheureusement le temps passe; d'ailleurs nous étions tous
convaincus de la complexité d'un projet de loi qui puisse concerner
seulement les centres historiques. Au contraire nous pensons qu'on
aurait pu insérer les emprunts aussi pour les centres historiques,
parce qu'il y avait des cas qu'on pouvait résoudre avec cette loi,
ainsi qu'on l'avait fait d'ailleurs avec l'ancienne loi dans le
passé.
Même si l'Assesseur ne nous écoute pas, je le dis pour qu'il
soit au procès-verbal de ce Conseil régional: avec l'Assesseur nous
en avons parlé longuement dans la réunion des Secrétaires de
parti.
(...INTERRUZIONE...)
Moi, je me ne suis pas tracassé, mais j'espère vraiment que
l'Assesseur Martin, qui d'ailleurs en ce moment nous écoute avec
attention, sera notre porte-parole à l'intérieur de notre
Gouvernement régional, pour faire de façon que cette modification,
cette nouvelle loi soit faite dans des temps relativement brefs.
Malheureusement dans ce même Conseil, il y
aura à l'ordre du
jour un autre projet de loi concernant l'argument. Je ne sais pas
ce qu'il se passera et qu'est-ce que fera notre ami Viberti à ce
sujet, mais évidemment le problème reste avec toute son
urgence.
J'espère que le Gouvernement régional nous prépare ce projet,
autrement je crois qu'une initiative ou de l'Union Valdôtaine, ou
d'autres partis mis ensemble, il se révèle indispensable dans le
sens que je comprends la complexité, mais d'autre part nous ne
pouvons que donner une réponse. Autrement aussi la crédibilité que
les gens ont quand nous disons de vouloir conserver notre
patrimoine, baissera encore et probablement nous ferons une
mauvaise figure.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Per esprimere il voto favorevole
del nostro partito a questo provvedimento di rifinanziamento. Però
devo rivolgermi alla sensibilità dell'Assessore Fosson perchè ci
sono nuclei familiari in attesa da anni del mutuo dei 44 milioni,
della famosa legge dello Stato.
Non voglio accusare nessuno, però sia mo ormai a tre anni dalla
definizione di quella legge, a circa due anni dalla definizione
delle ultime due graduatorie e questi nuclei familiari sono in
attesa di ricevere da parte della Regione una lettera di
concessione del mutuo e quindi che venga trasmessa alla banca la
relativa documentazione.
Forse questo dipende dalla mancanza di personale o forse da
altre situazioni interne dell'Assessorato, però qui faccio una
raccomandazione particolare perchè sappiamo tutti qual'è la
lievitazione dei prezzi, per cui ohi ha preso un impegno nel 1982,
oggi si trovava ad affrontare una spesa maggiore rispetto ad
allora: in questo modo viene vanificata la volontà di quella legge
di venire incontro ai cittadini che desideravano a vere la prima
casa.
Ecco, questa è una raccomandazione che faccio alla Giunta, pur
esprimendo parere favorevole a questo rifinanziamento.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Per dire del voto favorevole su questo
provvedimento di rifinanziamento alla legge e per ricordare a tutti
noi che nel regolamento che abbiamo approvato per quanto riguarda
l'attuazione di questa legge, c'era scritto che entro tre mesi il
Consiglio sarebbe stato chiamato a deliberare un provvedimento di
legge per i centri storici.
Ho presentato a nome del gruppo socialista una interpellanza su
questo argomento, anche perchè mi sembrava, dal momento che il
Consiglio si era dato una scadenza, che fosse giusto rispettarla,
pur evidenziando in quella occasione la complessità del problema,
che nessuno di noi vuole disconoscere; però adesso i
ritardi....
(...Interruzione...)
...io mi siedo, smetto di parlare così vediamo un pò se una
volta tanto il silenzio è più efficace delle parole.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Certamente come voi avete riconosciuto,
questa legge è molto complessa e non si potrà venire in Consiglio
regionale con una legge di finanziamento per i centri storici, se
non ci sarà stato un confronto diretto non solo con i Comuni e con
le Comunità Montane che sono organo indispensabile per un confronto
diretto, ma in modo particolare con le forze economiche e le forze
sociali.
Ho già fatto una proposta in Giunta, e spero che ci sia
l'accordo a livello politico, di presentare una integrazione alla
legge dei fondi di rotazione per definire al più presto, quindi
entro novembre, il discorso della prima casa nei centri
storici.
TORRIONE
(fuori microfono): Tu avevi detto questo autunno
nel rispondere ad una mia interpellanza.
BORBEY (D.C.):
Quindi mi sembra che riguardo alle attese
che sono state espresse dai Consiglieri che hanno preso la parola,
ci sarà questo intervento sul quale ritengo che da parte del
Consiglio potrà venire un giudizio favorevole, perchè è inutile far
aspettare inutilmente il cittadino che ha un fabbricato nel centro
storico, quando c'è la difficoltà obiettiva di fare una legge
quadro completa nel breve tempo, che potrà essere entro il mese di
novembre.
E' inutile che continuiamo a dire che può bastare un mese o due,
in quanto esiste la difficoltà della mancanza di una legge quadro
perché non c'è ancora stato un confronto con il Comune di Aosta.
D'altra parte il Comune di Aosta solo oggi costituirà una Giunta
definitiva, per cui fino ad oggi non abbiamo avuto un interlocutore
per questa problematica ed era inutile iniziare il discorso con un
Assessore all'Urbanistica che era a termine.
Riteniamo che ci sarà un iter minimo di alcuni mesi per questa
legge quadro e non possiamo più fare aspettare, per quanto è stato
detto prima, dei cittadini che attendono un mutuo nel centro
storico. Questo non è in contrasto con la nostra posizione di
allora, di quando abbiamo chiesto il rinvio, perchè se noi avessimo
approvato la legge come era stata impostata allora, i progetti del
contro storico sarebbero andati esclusivamente all'attenzione della
Commissione del Lavori Pubblici e della Commissione dei mutui dei
70 milioni. Invece è logico che in questi progetti vengano visti
solo dall'unico ufficio che ha la competenza specifica dei beni
culturali e del centro storico, che è l'ufficio che cura in questo
momento i mutui della legge 33 dei fondi di rotazione.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
L'osservazione che faceva il Consigliere
Baldassarre al riguardo della legge dei 44 milioni, la legge 31, ha
una validità. Voglio sottolineare che molti dei ritardi sono
imputabili proprio al meccanismo della legge, perchè il trasmettere
alla banca tutti i documenti per l'erogazione del mutuo fa sì che i
soggetti che richiedono il mutuo si scontrino con le norme e con la
legislazione bancaria che è molto rigida e vincolante.
Ritengo che la maggior parte delle difficoltà siano dovute a
questo, senza con questo nascondere che ci possono essere state
altre mancanze che comunque saranno in breve tempo superate.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.):
Non avevo affrontato questo tema perché
avevo in programma di farlo in occasione della discussione della
proposta di legge che abbiamo presentato proprio relativa a questo
problema, però alcune affermazioni fatte dall'Assessore Borbey mi
costringono a riprendere la parola.
Credo che non si possa imputare ai problemi di maggioranza del
Comune di Aosta il fatto di affrontare questa soluzione; tanto meno
penso che lo si possa imputare al fatto che l'Assessore sia una
persona piuttosto che un'altra, perchè altrimenti se prima potevano
esserci delle difficoltà perché l'Assessore era a termine, adesso
le difficoltà, visto che cambierà l'Assessore, potrebbero essere di
altro genere e relative alle competenze specifiche, per cui dovremo
aspettare che questo nuovo Assessore entri nella materia, dopo di
che fra un anno o due saremo in grado di andare a discutere. Queste
sono cose che mi paiono assurde. Visto che la discussione può
avvenire anche a livello tecnico, sarei stupito se a questo
riguardo non ci fossero già stati dei contatti fra Amministrazione
regionale e Comune di Aosta.
E poi non dimentichiamoci che, per quanto importante, il Comune
di Aosta non rappresenta tutta la Regione; ci sono altri 73 Comuni
nella nostra Regione: le Comunità Montane non sono mica in attesa
della Giunta del Comune di Aosta. Ma se siamo a questo punto, altro
che al mese di novembre, arriveremo al mese di novembre del
prossimo anno, se tutto va bene. Non mi sembra questo
l'atteggiamento giusto per arrivare a una soluzione: a parole si
dice che si vuole risolvere il problema, ma nei fatti mi pare che
non ci si sia neanche impegnati per andare in questa direzione.
Mi auguro che verranno fatte delle precisazioni in merito perchè
c'era da parte nostra l'intenzione di soprassedere ancora una volta
rispetto alla discussione di questo disegno di legge, ma se le cose
sono a questo punto non so più che aggettivi usare; infatti dopo
essere dispiaciuti e rammaricati, poi si finisce con il perdere la
pazienza e non usare più dei termini civili. Qui sembra quasi che
si voglia prendere in giro il Consiglio, addirittura dai banchi
della maggioranza arrivano degli inviti che mi sembrano più che
espliciti. Ad un certo punto la collegialità di questa Giunta dove
è andata a finire? Sembra che se l'Assessore Borbey non riesca a
mandare avanti una cosa il resto della Giunta resti immobile in
attesa di chissà quali manne dal cielo.
Non riusciamo a comprendere perchè non si affronti seriamente
questo problema e siamo stupefatti che giustificazioni tipo quella
che al Comune di Aosta non ci fosse una maggioranza precisa o
comunque fosse una maggioranza a termine, abbiano bloccato la
discussione in merito. Qui c'è proprio una mancanza di cultura
rispetto al problema urbanistico, che si è evidenziata anche sul
come è avvenuta la trattativa per la Giunta al Comune di Aosta.
Quest'ultima ha visto accapigliarsi le forze politiche che hanno
costituito la maggioranza, su un Assessorato quale è quello dei
Lavori Pubblici, che non ha certo la portata ed il peso che ha
l'Assessorato all'Urbanistica per i prossimi venti anni nella città
capoluogo della nostra Regione. Qui è evidente la carenza
culturale, la pochezza proprio a livello politico del quadro
regionale, perchè non sono giustificazioni che possono essere
addotte queste! Gridano vendetta! E' una cosa inconcepibile!
La distrazione continua anche rispetto ai temi del genere
dibattuti in Consiglio da parte dell'Assessore Borbey, io la
denuncio come hanno fatto altri colleghi: non solo fuori dal
Consiglio, ma addirittura in Consiglio quando si dibattono certi
temi, non questa attenzione. Capisco che ci siano dei colleghi che
nel mezzo di un intervento decidono di sedersi perchè forse a quel
punto il silenzio vale più delle parole.
PRESIDENTE:
E' chiusa la discussione generale. Si passa
all'esame dell'articolato. Do lettura dell'art. 1:
Art. 1
(Rifinanziamento fondi di rotazione)
La L.R. 28.12.1984, n. 76, concernente la costituzione di
fondi di rotazione per la ripresa dell'industria edilizia è
rifinanziata per l'esercizio 1985 con lo stanziamento di lire
20.000 milioni.
PRESIDENTE:
Metto in approvazione l'art. 1:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 2:
Art. 2
(Norme finanziarie)
L'onere di lire 20.000 milioni derivante dall'applicazione
della presente legge graverà sul cap. 25355 della Parte Spesa del
Bilancio di previsione della Regione per l'esercizio finanziario
1985.
Alla relativa copertura si provvede mediante riduzione di
pari importo del cap. 50050 "Fondo globale per il finanziamento di
spese per l'adempimento di funzioni normali - Spese di
investimento" - (Allegato n. 8 - Settore 1 - Assetto del territorio
e tutela dell'ambiente) del bilancio di previsione per il corrente
esercizio.
PRESIDENTE:
Metto in approvazione l'art. 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
Art. 3
(Variazioni al bilancio di previsione)
Al bilancio di previsione della Regione per l'esercizio 1985
- Stato di previsione della Spesa - sono apportate le seguenti
variazioni:
in diminuzione:
Cap. 50050 "Fondo globale per il finanziamento di spese per
l'adempimento di funzioni normali (Spese di investimento) " £
20.000.000.000
in aumento:
Cap. 25355 "Spese per la costruzione di fondi regionali di
rotazione per la ripresa dell'industria edilizia
- L.R. 28 dicembre 1984, n. 76" £ 20.000.000.000
PRESIDENTE:
Metto in approvazione l'art. 3
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 4:
Art. 4
(Dichiarazione di urgenza)
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 4
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 31
Votanti 31
Favorevoli 30
Contrari 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK