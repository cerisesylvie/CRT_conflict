Consiglio Regionale della Valle d'Aosta - Oggetto del Consiglio n. 2442 del 6 giugno 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2442 del 6 giugno 2012 - Resoconto
OGGETTO N. 2442/XIII - Interrogazione: "Definizione dei
requisiti tecnici per la ristrutturazione e l'ampliamento della
piscina coperta nel comune di Aosta".
Interrogazione
Ricordate le discussioni avvenute in Consiglio regionale in
merito alla ristrutturazione e all'ampliamento della piscina
coperta di Aosta;
Considerato che, per quanto a conoscenza dell'Assemblea, non
sono state ancora definite l'individuazione degli spazi, le
soluzioni tecniche, la sostenibilità economica e le problematiche
collegate al contratto di gestione dell'impianto, valido fino al 30
giugno 2017;
Ricordato ancora che le questioni sopra richiamate sono state
oggetto di un dibattito consiliare svoltosi ormai oltre un anno fa
e che la disponibilità manifestata allora dall'Assessore Aurelio
Marguerettaz di un confronto con la competente Commissione
consiliare non ha avuto seguito;
tutto ciò premesso, i sottoscritti Consiglieri
regionali
Interrogano
l'Assessore competente per conoscere:
1) se sono stati definiti i requisiti tecnici e le dimensioni
dell'intervento;
2) se è stata individuata l'area per la realizzazione della
struttura attigua;
3) se sono stati superati i vincoli legati al contratto di
gestione in essere.
F.to: Rigo - Donzel - Carmela Fontana
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Rispetto alla prima domanda:
"se sono stati definiti i
requisiti tecnici e le dimensioni dell'intervento"
, sono in
fase di predisposizione da parte della competente struttura
dell'Assessorato delle opere pubbliche gli atti destinati
all'acquisizione della valutazione di sicurezza in presenza di
azioni sismiche dell'attuale edificio, valutazione necessaria per
definire gli interventi di adeguamento alla normativa antisismica,
e di uno studio di fattibilità relativo alla ristrutturazione
complessiva dell'impianto. Riguardo ai requisiti tecnici e
dimensionali delle strutture da realizzare, gli uffici regionali
coinvolti hanno già provveduto ad una prima analisi e valutazione,
che ha evidenziato l'ipotesi relativamente all'ampliamento di una
vasca con dimensioni indicative di almeno 5-6 corsie, larghe ognuna
2,50 metri, con dimensioni in pianta di 25 per 15 metri e
profondità massima di 1,8 metri con spazi di accesso, servizi e
spogliatoi adeguati. Riguardo alla ristrutturazione dell'impianto
esistente, tale primo documento prevede il mantenimento delle
dimensioni attuali con opere di adeguamento nelle strutture degli
impianti ed ipotizza una diversa destinazione delle attuali vasche
media e piccola, anche in considerazione delle sempre maggiori
richieste di spazi d'acqua destinati ad attività specifiche quali
l'idromassaggio e la riabilitazione. Si ipotizza inoltre che gli
impianti di riscaldamento ambiente e acqua debbano essere
realizzati con le più moderne tecnologie, privilegiando i sistemi
di produzione mirati al risparmio energetico e all'uso di energie
rinnovabili per l'ambiente, riscaldamento a pavimento, ricircolo
dell'aria, ottimizzazione del riscaldamento solare; per l'acqua,
pannelli solari, impianto fotovoltaico, geotermia e pompe di
calore. Si prevede inoltre un tunnel, o comunque un passaggio che
dovrà collegare la zona polmone con l'impianto principale una volta
che quello sarà completamente ristrutturato.
Seconda domanda:
"se è stata individuata l'area per la
realizzazione della struttura attigua"
, la struttura destinata
a fungere da polmone nel periodo di chiusura dell'impianto dovrebbe
essere collocata nell'area di proprietà comunale, ove attualmente
insiste il bocciodromo scoperto, che a sua volta dovrebbe essere
delocalizzato nell'area di proprietà regionale prospiciente il
campo da rugby. Le due Amministrazioni hanno in questa direzione
già raggiunto una preliminare intesa. Ovviamente in questo modo ci
sarebbe un allineamento fra la piscina polmone e la piscina
scoperta, creando un'economia nella gestione. È chiaro che là ci
sono dei rapporti patrimoniali di proprietà fra Comuni, ma c'è una
prima intesa.
"Se sono stati superati i vincoli legati al contratto di
gestione in essere"
: il percorso descritto dovrebbe garantire
una tempistica tale da non interferire con lo svolgimento
dell'attuale servizio di gestione, fino alla naturale scadenza del
contratto di concessione in essere previsto nel giugno 2017.
Presidente
- La parola al Consigliere Segretario
Rigo.
Rigo (PD)
- Grazie Presidente.
La piscina coperta di Aosta penso abbia compiuto l'anno scorso
33-34 anni di vita e ritengo sia evidente che necessita di
interventi, anche solo per l'arco temporale che è passato. Nel
frattempo penso sia mutato anche il rapporto fra la società e
questa disciplina, che non è più solo sportiva; sono cambiate le
esigenze, come ha detto un po' di tempo fa l'Assessore, e i
desiderata
rispetto a questa attività. Già nel 2008
l'Assessore Marguerettaz, rispondendo ad una nostra iniziativa, ci
indicava il percorso che era appena stato intrapreso dal suo
Assessorato per rispondere a due esigenze: la prima era quella di
ristrutturare ed ampliare gli spazi acqua e nello stesso tempo
continuare a rispondere alle esigenze della città intervenendo
cercando comunque di assicurare un servizio sufficientemente
positivo, in grado di rispondere alle esigenze degli sportivi e dei
cittadini comuni. Nell'interrogazione abbiamo cercato di riassumere
le indicazioni emerse in questo Consiglio nel 2011, quando
l'Assessore, rispondendo ad una nostra interpellanza, ci ha
delineato molto bene le tappe del percorso, che abbiamo appunto
ricordato in questa iniziativa per vedere quali sono stati i passi
avanti compiuti.
Devo dire, Assessore, che non sono soddisfatto della risposta,
non tanto di quello che mi ha detto, ma di quello che è stato
fatto. Non ci sono grandi novità rispetto al 2008, non sono stati
fatti molti passi in avanti rispetto alla situazione descritta
l'anno scorso, ci sono ancora troppi condizionali: "dovrebbe", in
particolare per il punto n. 2, fondamentale per poter stilare un
piano definitivo. Oggi una certezza l'abbiamo capita: i contratti
di gestione in essere - è il terzo punto - scadono nel 2017, fino a
quella data un progetto di interventi compiuti nell'area
Tzamberlet...nella piscina coperta di Aosta non verranno
realizzati. Oggi abbiamo capito quali sono le indicazioni della
Giunta regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK