Consiglio Regionale della Valle d'Aosta - Oggetto del Consiglio n. 625 del 28 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 625 del 28 luglio 2014 - Resoconto
OBJET N° 625/XIV - Communications du Président du Conseil
régional.
Presidente -
Punto 1 all'ordine del giorno. Vi comunico
che è stata depositata alla Presidenza del Consiglio la proposta di
legge n. 27 presentata dal Consigliere Donzel, il 17 luglio del
2014: "Modificazioni alla legge regionale 12 gennaio 1993, n. 3
(Norme per l'elezione del Consiglio regionale della Valle
d'Aosta)", all'esame della I Commissione.
Je vous communique qu'à partir du 16 juillet les réunions
suivantes ont eu lieu:
Bureau de la Présidence: 1
I
e
Commission: 2
II
e
Commission: 2
III
e
Commission: 3
IV
e
Commission: 1
V
e
Commission: 2
I
e
e II
e
Commissions: 1
Qualche richiesta di intervento sulle comunicazioni? Nessuna
richiesta. Punto 2 all'ordine del giorno...La parola al Consigliere
Ferrero.
Ferrero (M5S)
- Grazie Presidente.
Ma per tornare solo per due minuti di orologio sull'approvazione
del bilancio del Consiglio, che era stata effettuata durante la
seduta scorsa. Sono venuto a sapere che le 100 copie che sono state
fatte del bilancio, che è stato distribuito poi ai Consiglieri, che
sono queste, sono circa 45 pagine con il cartoncino, sono costate
la bellezza di 3.416 euro, vale a dire che ogni copia è costata 34
euro. Adesso io mi chiedo se, per un documento del genere - che
poteva essere fatto tranquillamente con 45 fotocopie che ci
potevano costare, penso, neanche una decina di euro l'una - era il
caso di fare una spesa del genere! Io ho capito che da parte vostra
c'è una percezione della spesa che è fuori dal mondo! Ma tenete
conto che una famiglia media, con 34 euro, ci fa una spesa di mezza
settimana in un
hard discount
...i
discount
sono quei
discount
alimentari dove si trovano i prodotti che non sono
di marca e, di conseguenza, non c'è la pubblicità, costano un
pochettino meno. Io capisco che voi magari andiate a fare la spesa
in altri posti, però dovete tenere conto che...quando da ciascun
Assessore adesso il disco che si sente, qualsiasi persona vada a
parlare è "non ce lo possiamo permettere", che sembra un po' il
ritornello della canzone del cantautore Caparezza...ecco, sul "non
ce lo possiamo permettere" c'è anche un punto interrogativo...ma
perché non ce lo possiamo permettere? Perché...e qui mi
perdonerete, ma ormai è entrato nel vocabolario italiano e
giornalistico...perché vengono "sputtanati" i soldi dei
contribuenti e dei cittadini con una serie di piccole iniziative
come questa! Sostanzialmente oltre 3 mila euro buttati per una cosa
che - penso dal 90 percento dei Consiglieri - sarà stata buttata
nel cestino il giorno dopo; tra l'altro noi siamo in 35 e sono
state fatte 100 copie, non si capisce perché. Ecco, se il segnale
del nuovo corso della Presidenza del Consiglio è questo, io direi
che è un segnale preoccupante. Grazie.
Presidente
- Collega, però non è un discorso di nuovo
corso o non nuovo corso, perché lei sa perfettamente che queste
cose sono sempre state fatte in questa maniera, poi non è detto che
sia giusto farle in questa maniera. Io le posso solo dire che con
gli uffici avevo già parlato tempo fa e ne parleremo all'Ufficio di
Presidenza, non di guardare solo questo aspetto, ma anche tutti
quegli allegati che voi ricevete, che a volte sono centimetri e
centimetri di carta, tipo gli allegati al bilancio e quant'altro,
che potrebbero essere anche trasmessi in via telematica e quindi
non più cartacei. Ci sarebbe anche lì un risparmio. È un argomento
sul quale stiamo lavorando, lavoreremo, lavoreremo come Ufficio di
Presidenza, coinvolgendo anche, se necessario, la Conferenza dei
Capigruppo. Grazie.
Punto 2 all'ordine del giorno: Communications du Président de la
Région. Il n'y a pas de communications de la part du Président de
la Région. Punto 3 all'ordine del giorno...La parola al collega
Ferrero.
Ferrero (M5S
) - Grazie Presidente.
Siamo venuti a conoscenza, ovviamente sempre da fonti
giornalistiche, perché qui bisogna guardare i giornali per riuscire
a capire quello che succede in Consiglio e in Giunta, che nel
procedimento penale che riguarda il Presidente Rollandin ci sarebbe
stata una richiesta di rito abbreviato. Allora noi vorremmo avere
evidenza, vorremmo avere qualche informazione riguardo a questa
condotta, pensiamo che sia un diritto, pensiamo che sia una cosa
comunque grave. Capiamo che da parte di certa politica il
patteggiamento e il rito abbreviato vengono considerati quasi delle
confessioni che vengono fatte e cancellano tutti i peccati, ma non
è così! Noi vi ricordiamo che il patteggiamento è un'ammissione di
colpa, chi patteggia è colpevole; il rito abbreviato è una cosa
diversa, però non sono delle assoluzioni, sono degli accordi che si
trovano con le Procure, con i Tribunali, con i Magistrati e sono
delle specie di transazioni nelle quali ci sono dei riconoscimenti
poi di colpa da parte degli imputati. Quindi che passi tutto in
camera caritatis
quello che succede al Presidente Rollandin
ci pare che non sia corretto; pertanto due parole penso che ci
dovrebbero essere. Grazie.
Presidente
- Collega Ferrero, le voglio ricordare che non
ci sono state comunicazioni del Presidente; quindi lei ha voluto
sollecitare una comunicazione a tale riguardo, mi sembra,
nient'altro.
Punto 3 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK