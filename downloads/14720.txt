Consiglio Regionale della Valle d'Aosta - Oggetto del Consiglio n. 1138 del 25 gennaio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula
Oggetto del Consiglio n. 1138 del 25 gennaio 1995 - Resoconto
SEDUTA ANTIMERIDIANA DEL 25 GENNAIO 1995
OGGETTO N. 1138/X Interventi programmati per una valorizzazione
delle quattro strade statali recentemente acquisite al demanio
regionale. (Interrogazione)
Interrogazione Visto il recente protocollo d'intesa sul
passaggio delle competenze tra Stato e Regione;
Preso atto del programma di lavori pubblici proposto al
Consiglio regionale per il triennio 1995/1997;
Considerata l'importanza territoriale che riveste l'acquisizione
di quattro strade ex statali e precisamente quelle della valle di
Gressoney, della Valtournenche, di Ayas e di Cogne;
il sottoscritto Consigliere regionale
Interroga
l'Assessore competente per conoscere quali sono gli interventi
programmati al fine di una valorizzazione ulteriore delle quattro
strade in questione.
F.to: Lanièce
Presidente Ha chiesto la parola l'Assessore dei lavori pubblici,
Lavoyer.
Lavoyer (ADP-PRI-Ind) L'interrogazione mi pare molto generica,
ma cercando di interpretare la volontà dell'interrogante posso
rispondere che per la Giunta regionale non era possibile finora
programmare interventi specifici, in quanto le strade in oggetto ci
sono state assegnate definitivamente solo nel dicembre 1994. Posso
per altro informare il Consiglio che gli uffici si sono adoperati
con solerzia per far sì che lo sgombero neve e gli interventi
relativi all'agibilità venissero garantiti dal 1° gennaio 1995.
Finora, dalle notizie che abbiamo, i servizi si sono svolti con
regolarità ed efficienza. In ogni caso, la linea di intervento
futuro sarà prevalentemente di abbellimento e di manutenzione
puntando, senza trascurare alcune grosse opere necessarie, su
piccoli interventi per rendere queste arterie, dal punto di vista
ambientale, maggiormente inserite in un contesto come quello
valdostano dove gli equilibri del paesaggio sono particolarmente
delicati.
Presidente Ha chiesto la parola il Consigliere Lanièce.
Lanièce (GA) In effetti se la domanda era generica lo è stata
anche la risposta. É vero che è da poco che queste strade sono
diventate di competenza della Regione però è da un anno che
sapevamo che, in base alle trattative, le stesse sarebbero
diventate regionali. Secondo me, per queste strade, più che degli
interventi di abbellimento sono necessari degli interventi
strutturali per cercare di migliorare il transito, come ad esempio
per la strada di Valtournenche che è abbastanza pericolosa e quindi
sarebbe opportuno che l'Assessorato dei lavori pubblici
predisponesse al più presto degli interventi concreti, in modo che
il passaggio da strade statali a regionali porti, come conseguenza,
un miglioramento delle stesse in funzione della viabilità ad uso e
consumo dei residenti in Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK