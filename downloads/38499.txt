Consiglio Regionale della Valle d'Aosta - Oggetto del Consiglio n. 2021 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Presidio ospedaliero
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2021 del 20 aprile 2016 - Resoconto
OGGETTO N. 2021/XIV - Interrogazione: "Difficoltà da parte
dell'Usl a fornire dati sui flussi di attività del Pronto soccorso
e del Servizio 118".
Viérin M. (Presidente)
- Punto n. 18 dell'ordine del
giorno. La parola all'Assessore Fosson.
Fosson (UV) -
Il mio intervento sarà molto breve, perché
non esistono assolutamente zone opache sui dati dell'Usl, né di
alcun servizio in cui siamo noi. Esiste un meccanismo di
registrazione di tutte le chiamate in arrivo alla Centrale unica
del soccorso registrate su supporto informatico, con archiviazione
automatica, quindi i dati sono aggiornati regolarmente senza alcuna
intera interazione. Volevo però dire che l'elaborazione del
report
richiede tempo. Ci erano stati richiesti dei dati il
13 gennaio e pensavo di averli forniti in modo completo.
Probabilmente c'è stato un errore della mia segreteria, nel senso
che credevamo di averli forniti; in effetti non sono stati forniti
tutti, ma questa non è una zona opaca o un desiderio di nascondere
qualcosa o di non essere trasparenti, ma è soltanto un disguido di
cui mi scuso. Ho qua i dati. Mi permetto di dire, nel caso di
lacune, che se ci fosse stata oltre a questa posizione formale
anche una posizione informale con la quale si fosse evidenziata una
mancanza nei dati sicuramente avremmo rimediato per tempo, anche
perché sono state richieste dal Presidente della V Commissione. Io
credevo che questi dati fossero stati comunicati tutti, e poi
c'erano state anche diverse audizioni. Comunque mi dispiace, non
c'è nessuna zona opaca, le consegno questo e siamo a disposizione
per fornire tutti i dati richiesti dal Consiglio regionale e dai
Consiglieri.
Si dà atto che dalle ore 11:32 assume la presidenza il
Vicepresidente Rosset.
Rosset (Presidente)
- Ha chiesto la parola il Consigliere
Chatrian; ne ha facoltà.
Chatrian (ALPE) -
Abbiamo voluto presentare nuovamente
una iniziativa perché sinceramente siamo preoccupati per una cosa
sola: pensavamo che tali dati dovessero essere costantemente
aggiornati da parte dell'azienda Usl al fine di avere la contezza
dell'efficienza del servizio erogato anche alle comunità più
distanti. Perché diciamo questo? Diciamo questo perché l'iniziativa
che avevamo fatto ormai quattro mesi fa chiedeva serenamente, senza
polemica, se la nuova riorganizzazione dava gli stessi risultati
degli anni precedenti.
Dato che avete messo in campo e deciso - e siete liberi di farlo
- delle riorganizzazioni e delle ristrutturazioni per quanto
riguarda il Pronto soccorso e il 118, noi avevamo un unico dubbio e
abbiamo pensato di chiedere a lei, e di conseguenza all'Usl, di
fornirci i flussi di attività del Pronto soccorso, con la
precisazione della media regionale e, soprattutto, con la
possibilità di estrapolare i dati in funzione di un'analisi
distretto per distretto e comune per comune, perché noi volevamo
verificare se la nuova riorganizzazione messa in campo dai suoi
dirigenti dava gli stessi risultati dal punto di vista
dell'efficienza e dell'efficacia. Questa era la nostra intenzione.
Ci è dispiaciuto, al di là della sua segreteria...ma non penso che
sia un discorso di segreteria, perché con il collega Restano non
capivamo e fra di noi ci siamo chiesti se non ci fosse magari un
segreto su questi dati, ed è per quello che abbiamo utilizzato il
termine "se è a conoscenza di queste zone opache all'interno
dell'azienda Usl". Un mese fa il signor Restano aveva mandato, come
commissione, una richiesta ai vertici dell'Usl e ci hanno risposto
che non avevano ben capito la domanda. Noi abitiamo un po' in alto,
l'aria è un po' più rarefatta, abbiamo meno ossigeno, ma pensavamo
che l'italiano fosse comunque abbastanza chiaro, e ci sembrava che
l'iniziativa che avevamo presentato fosse semplice e chiara, quindi
come commissione abbiamo dovuto riformulare con il collega Restano
tre volte la domanda ufficiale ai vertici dell'Usl. Il dispiacere
più grande per noi è che ad oggi quei dati non li abbiamo e non
possiamo fare dei raffronti con il 2015 e il 2014, quando secondo
noi i tempi erano migliori, eravamo ed eravate più rapidi sul
territorio, e a seguito della riorganizzazione la qualità del
servizio si è abbassata. Questa è la nostra unica preoccupazione:
oltretutto la qualità si è abbassata, e in questi mesi ci siamo
confrontati diverse volte proprio su questo tema. Adesso avremo la
possibilità di avere questi dati, li confronteremo con quelli che
avevamo noi le ultime volte che ci siamo confrontati in quest'aula
e poi torneremo sicuramente sulla questione, perché per noi è
importante che non si vada sotto quella soglia, soprattutto nei
territori, nei comuni e nei distretti più lontani da Aosta, da
quello che è il Pronto soccorso e il 118.
La questione dal nostro punto di vista non è solo politica, ma
deve essere oggettiva: ecco perché avevamo chiesto i dati distretto
per distretto e comune per comune, per poterli confrontare. Avete
risparmiato qualcosa, avete abbassato l'efficienza, l'efficacia e
la rapidità, e qual è la soglia minima dove non si deve andare. Ci
dispiace che il direttore generale, collega Fosson, sollecitato
dalla commissione, non solo non ci risponda, ma ci dica di
riformulare perfettamente la domanda. Io non so se ci siano le
condizioni di dimettere l'apice dell'Usl per una questione del
genere, ma è grave che per il responsabile principale di un'azienda
che gestisce quasi 250 milioni di euro non ci siano le condizioni e
la possibilità di fornire dei dati che penso che l'azienda abbia,
come lei indubbiamente, tranne noi Consiglieri probabilmente, o
comunque chi legifera e dovrebbe dare anche le linee guida
all'azienda in un momento di minori risorse.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK