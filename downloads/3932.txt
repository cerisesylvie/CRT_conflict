Consiglio Regionale della Valle d'Aosta - Oggetto del Consiglio n. 205 del 29 aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 205 del 29 aprile 1981 - Resoconto
OGGETTO N. 205/81 - RINVIO TRATTAZIONE PROPOSTA CONCERNENTE:
"PROPOSTA DI PROGRAMMA TRIENNALE PER LA REALIZZAZIONE DI
ATTREZZATURE TURISTICO-SPORTIVE 1981-1983".
Presidente
- Ha chiesto di parlare il Presidente della
Giunta, Consigliere Andrione, ne ha facoltà.
Andrione (UV)
- Vorrei solo proporre che prima della
discussione in Consiglio questo argomento vada in Commissione.
Infatti, quando si tratta di infrastrutture turistico-sportive
normalmente succede che ci siano tanti padrini per tanti Comuni, e
non vorrei che durante la discussione in aula si presentassero
numerosi emendamenti. Se facciamo il lavoro prima in Commissione,
la discussione in aula sarà più rapida.
Mi basterebbe il rinvio al prossimo Consiglio.
Presidente
- C'è la proposta di aggiornare l'esame e
l'approvazione dell'oggetto iscritto al n. 31 perché vada all'esame
della Commissione III, Sviluppo Economico e Turismo.
Ci sono pareri contrari? L'iscrizione all'ordine del giorno
avverrà appena la Commissione si sarà pronunciata.
Sono presenti entrambi i Presidenti delle Commissioni e
riferiremo al Consiglio Maquignaz e al Consigliere Cout
eventualmente di stabilire una seduta congiunta delle Commissioni
III e V.
Il parere della Presidenza è che sarà forse difficile
l'iscrizione dell'argomento all'ordine del giorno della prossima
seduta. Comunque questa avverrà appena le Commissioni si saranno
pronunciate in proposito.
Il Consiglio è d'accordo? Ci sono obiezioni?
All'unanimità il Consiglio decide di rinviare l'argomento alle
Commissioni III e V in seduta congiunta e, appena le Commissioni si
saranno pronunciate, riscrivere l'oggetto all'ordine del
giorno.
Mi è stato fatto presente che l'oggetto n. 32 dovrebbe essere
aggiornato in quanto alcuni membri della Commissione, che hanno
partecipato alla difficile e complessa stesura di questo disegno di
legge, non sono presenti in questo momento e hanno richiesto, se
fosse possibile, la loro presenza.
La Presidenza si permette anche di aggiungere a questa richiesta
che viene da parte di alcuni Consiglieri, la notazione che esistono
delle difficoltà tecniche dovute al fatto che alcuni emendamenti
sono stati discussi ed esaminati in Commissione ancora oggi
pomeriggio, il che consiglierebbe di rifare, dal punto di vista
proprio materiale, il testo completo. Pertanto, se il Consiglio non
ha niente in contrario, il rinvio per queste due ragioni potrebbe
essere fino a domani mattina.
L'Assessore è d'accordo, il Consiglio non ha niente in
contrario; potremo darvi un testo pulito, ribattuto e coordinato in
modo decente nella forma, perché i funzionari preposti lavoreranno
questa sera e domani mattina per i collages e le fotocopie.
Il Consiglio è d'accordo: soprassediamo alla trattazione
dell'oggetto n. 32; si passa all'esame dell'oggetto n. 33.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK