Consiglio Regionale della Valle d'Aosta - Oggetto del Consiglio n. 95 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 95 del 14 febbraio 1983 - Resoconto
OGGETTO N. 95/VII - DISEGNO DI LEGGE CONCERNENTE:
"FINANZIAMENTO, PER L'ESERCIZIO 1983, DELLA LEGGE REGIONALE 10
MAGGIO 1961, N. 2, CONCERNENTE: "PROVVIDENZE PER L'INCREMENTO DEL
PATRIMONIO ALPINI STICO (RIFUGI ED ALTRE OPERE ALPINE)".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI (D.P.):
Si tratta di una legge che ha avuto
recentemente una modifica quando il Consiglio ha stabilito due tipi
di intervento nella Regione a seconda che i proprietari dei rifugi
siano residenti ed operanti in Valle o siano invece provenienti
dall'esterno. L'intervento è pari al 70% per la costruzione,
ristrutturazione ed arredamento dei rifugi; mentre è del 50% quando
il rifugio è di proprietà di Enti o persone residenti all'esterno
della Regione.
Dovendo verificare l'andamento delle richieste, abbiamo notato
che hanno registrato un notevole incremento, tant'è vero che
abbiamo raddoppiato il finanziamento previsto negli anni
precedenti, portandolo a 800 milioni, dai 400 iniziali.
Mi pare che stia assumendo un notevole interesse, specialmente
da parte delle nostre guide, la costruzione di rifugi alpini, che
sono diventati attualmente economicamente interessanti e
rappresentano il miglioramento del l'offerta turistica della nostra
Regione, attraverso il lancio delle alte vie, attraverso una
richiesta di presenza ed anche di valorizzazione delle guide
alpine. Questo tipo di proposta, che vede il raddoppio del
finanziamento, tiene conto di una serie di richieste che sono
abbastanza notevoli; va ricordato però che, visto il periodo
piuttosto breve durante il quale è possibile eseguire i lavori,
questi vengono realizzati in tempi abbastanza lunghi; quindi se le
richieste sono ampie, mediamente riteniamo - salvo casi eccezionali
- che la cifra prevista possa coprire i lavori che si possono
eseguire nell'ambito di tempo possibile nella nostra Regione,
tre-quattro mesi al massimo. Siamo di fronte ad una proposta che
tiene presente l'incremento di una richiesta ed una disponibilità
che dovrebbe essere sufficiente alla copertura delle richieste
stesse.
PRESIDENTE:
E' aperta la discussione generale. Ha chiesto
di parlare il Vice-Presidente Faval, ne ha facoltà.
FAVAL (U.V.):
Questo è un settore dell'attività turistica
regionale particolarmente importante. Ricordo che nel 1979
presentai una modifica alla L.R. riguardante i finanziamenti per il
rifacimento dei rifugi alpini, chiedendo ciò che l'Assessore ha già
ricordato e cioè che i finanziamenti siano concessi per l'ammontare
massimo qualora i proprietari dei rifugi si impegnassero in due
cose molto importanti:
far eseguire le opere di ricostruzione a ditte locali - a parità
di prezzo ovviamente;
dare la precedenza, nel rispetto del l'interesse della società,
alla gestione dei rifugi a residenti in Valle.
E' indispensabile infatti che in tutti i vari settori
dell'attività turistica la popolazione locale sia parte attiva e
gestisca direttamente queste che sono delle attività economiche
importanti.
Il settore dell'alta montagna è stato per lungo tempo abbastanza
trascurato da noi ed io spenderei due parole per richiedere
all'Assessore che questo venga seguito con il massimo di
attenzione, anche se non ha un indotto così ampio come altre
attività turistiche che si svolgono in Valle di Aosta, come lo sci.
Certamente questo settore ha la sua importanza, si pensi solo al
fatto che fuori dei confini italiani, quando si parla di Monte
Bianco si pensa a Chamonix: questa è una cosa assolutamente
inconcepibile, perchè oltretutto le vie più interessanti per
raggiungere questa meta prestigiosa si trovano dalla parte italiana
e non dalla francese. Va dato atto all'Assessore di aver fatto ogni
sforzo possibile per pubblicizzare in termini validi l'immagine
della Valle d'Aosta; in quest'aula ho riconosciuto il merito
dell'Assessore per essere riuscito a portare una coppa del mondo di
sci maschile in Valle d'Aosta, perchè questo è un fatto di
promozione pubblicitaria importantissimo. Chiedo all'Assessore di
voler dedicare a questo settore la stessa attenzione che ha
dedicato ad altri, in quanto la montagna in fondo sta all'origine
del turismo in Valle d'Aosta.
Riguardo al settore specifico dei rifugi alpini, sarebbe forse
opportuno che in questa sede affrontassimo il discorso in termini
diversi rispetto a quanto è avvenuto fin qui. L'iniziativa è sempre
venuta da fuori, se non in casi estremamente limitati, perchè non
c'è stata iniziativa locale. Prendiamo atto di questa situazione e
chiediamo di incentivare la capacità degli operatori locali con il
contributo della Regione, però credo che dobbiamo anche, rispetto
all'esistente, porci in una posizione diversa, cioè esaminare la
possibilità di acquisire nei limiti del possibile la proprietà
della maggior parte dei rifugi in modo da poter gestire anche in
questo settore in prima persona questa attività turistica ed
economica.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.)
- Sono stato in parte preceduto
dall'intervento del Consigliere Faval. Volevo dire che siamo
d'accordo e ci sembra importante l'aumento delle richieste e dello
stanziamento regionale in questo settore. Per capire meglio volevo
chiedere all'Assessore alcune cose. La prima riguarda la quantità
delle richieste, cioè chiedo all'Assessore se con questo finanzia
mento copriamo tutte le richieste pervenute perchè mi sembra
importante fare in modo che nessuna iniziativa resti indietro in
questo tipo di settore. Seconda questione: vorrei sapere se si
tratta di una crescita per così dire spontanea, per poter valutare
se è possibile anche in questo settore fornire delle indicazioni
regionali. Stiamo facendo uno sforzo notevole nell'individuazione
dei percorsi sia estivi che invernali, che secondo noi è importante
ed apprezzabile. Mi chiedo se non sia altrettanto necessario in
questo momento fornire delle indicazioni agli interessati per la
costruzione di rifugi che siano anche economica mente validi e cioè
passare da una posizione della Regione che aiuta questa crescita
spontanea ad un'altra più propositiva, in modo che quella
possibilità di individuare localmente degli imprenditori in grado
di gestire e realizzare quei rifugi, sia soddisfatta.
PRESIDENTE
: E` chiusa la discussione generale. Ha chiesto
di parlare l'Assessore al Turismo, Urbanistica e Beni Culturali
Pollicini, ne ha facoltà.
POLLICINI (D.P.)-
Con l'analisi che ha fatto il
Consigliere Faval, oggi abbiamo 42 rifugi e 39 bivacchi nella
nostra Regione: è già un notevole patrimonio alpinistico. Una larga
parte di questo patrimonio è di proprietà di enti esterni alla
nostra Regione. Chiaramente oggi un rifugio è diventato anche un
investimento valido ed interessante dal punto di vista economico e
per essere chiari va detto che la Regione ha fatto per prima in
Italia un tale provvedimento, cioè ha dato un contributo a fondo
perduto del 70% per la costruzione, ristrutturazione, arredamento o
per i mezzi ausiliari. Occorre tenere presente una filosofia che
adesso penso andrà avanti, che è quella di rendere equilibrate le
varie stagioni turistiche, di non avere una concentrazione su
quelle invernali e sui cinque mesi fra S. Ambrogio ed il 1° aprile,
e poi 4045 giorni di turismo estivo a cavallo di luglio e agosto,
dopodichè solo delle frange di turismo; questo comporta fra l'altro
una distribuzione in un periodo di tempo molto stretto, di sei mesi
complessivamente, dei costi unitari, per cui tutti risentono di
questa situazione. Se riuscissimo attraverso una serie di
interventi incentivanti a dare una densità turistica abbastanza
equilibrata per tutto l'anno, i costi unitari si ridurrebbero e ciò
consentirebbe di avere una proposta economica mente più
concorrenziale.
Di conseguenza la nostra linea di indirizzo è che, visto che
siamo coperti durante il periodo invernale, occorre utilizzare il
periodo da aprile - fatti salvi i mesi di luglio ed agosto - fino
al mese di ottobre, novembre per cui le alte vie sono praticabili
da metà giugno a fine novembre, a seconda dell'andamento
stagionale. Ed è un discorso molto importante. Rimaneva poi
scoperto il periodo da fine aprile a metà giugno: la grande
"autoroute valdôtaine" che è il giro attraverso 13 tappe con sci ed
alpinismo di questa nostra Regione, più 154 gite in Valle, potrebbe
coprire questo periodo. Le carenze sono maggiormente evidenziate
sulle alte vie per la mancanza di punti tappa, lo stesso
Consigliere Tonino in un suo articolo un po' fantasioso, tenendo
conto del taglio politico che gli aveva voluto dare, ha trovato
come carenze delle alte vie la mancanza dei punti tappa. Oggi le
tappe delle alte vie sono di 6-7, anche di 8 ore: troppo lunghe
rispetto alla capacità media di un normale escursionista.
Occorre quindi avere dei punti di ristoro o dei rifugi.
L'indirizzo che ha dato la Regione è proprio questo: tenuto conto
dell'intervento a fondo perduto del 70% che è molto interessante,
occorre poter arrivare alla costruzione di rifugi in questi punti
tappa.
Quindi ci proponiamo di procedere in questa direzione e così
facendo riteniamo che sarà possibile, in 5-6 anni, avere una
stagione primaverile, estiva ed autunnale equilibrata rispetto a
quella invernale. Chiaramente occorre pubblicizzare in maniera
particolare questo tipo di offerta turistica. In questo campo non
si possono ottenere risultati con la stessa rapidità con cui un
Ministero delle Finanze ottiene un suo decreto ad esempio l'aumento
delle sigarette: per questi interventi occorre aspettare qualche
anno, però è importante riuscire a marciare nella direzione della
promozione di immagine. Quando siamo stati in giappone ci hanno
detto che ritenevano che le Alpi fossero solo quelle svizzere e
francesi, perchè la Svizzera e la Francia erano andate là a farsi
conoscere.
Mi pare importante anche quella legge che prevedeva l'esame
attitudinale dei gestori dei rifugi proposta proprio - se non vado
errato - dal Vice-Presidente Faval e da altri, che consente alla
Regione di verificare le capacità attitudinali e le garanzie che
può dare un gestore di rifugio, che deve essere proprio, per la sua
caratteristica, una persona che conosce la montagna, sa di re
quando non si può andare a fare una certa scalata.
Per quanto riguarda le domande del Consigliere Tonino, sulla
crescita spontanea, noi diamo questo indirizzo di poter realizzare
i rifugi là dove ci sono delle esigenze da parte dei turisti,
scalatori ed escursionisti; in particolare vorremmo fossero
collocate nelle zone di massimo passaggio, che possono quindi avere
maggior richiamo. per quanto riguarda le richieste, posso dare
lettura dei contributi: abbiamo le richieste del rifugio Città di
Mantova che è delle guide di Gressoney-La-Trinité; il rifugio
Chabod di Valsava renche, il rifugio Elisabetta di Courmayeur, il
rifugio Dondena di Champorporcher, il rifugio Deffeyes di La
Thuile, il nuovo rifugio Plateau Rosa delle guide della
Valtourenche, le Lore di Brissogne, il Misérin di Champorcher, il
rifugio Bertone di La Saxe, la Capanna Quintino Sella, il vecchio
Rifugio di Gressoney-La-Trinité ed il Vittorio Sella di Loson.
Si tratta di richieste che ammontano ad un miliardo
centocinquantaduemilioni, però ho detto prima che non è prevedibile
che i lavori previsti siano eseguibili nell'arco dei 4 mesi che
consentono di lavorare in alta montagna. Quindi si prevede che gli
800 milioni possono essere sufficienti a coprire il lavoro che
dovrebbe essere fatto nell'arco di tempo previsto.
PRESIDENTE:
Passiamo all'esame dell'articolato. Da
lettura dell'art. 1:
Per l'applicazione della L.R. 10.1. 1961, n. 2 e successive
modificazioni ed integrazioni, concernente "Provvidenze per
l'incremento del patrimonio alpinistico (rifugi e altre opere
alpine)" è autorizzata, limitatamente all'esercizio 1983, la spesa
di L. 800 milioni.
Alla copertura dell'onere di cui al comma precedente si
provvede mediante riduzione di pari importo dello stanziamento
iscritto al cap. 50050 ("Fondo globale per il finanziamento di
spese per l'adempimento di funzioni normali, spese di
investimento), allegato n. 8 - settore II - sviluppo economico -
della parte spesa del bilancio di previsione della Regione per
l'anno 1983.
PRESIDENTE:
ha chiesto di parlare il Vice-Presidente
Mappelli, ne ha facoltà.
MAPPELLI (D.C.) -
Per dichiarazione di voto e per
richiamare l'attenzione del l'Assessore al Turismo affinché si
proceda ad uno studio sullo stato di conservazione dei bivacchi.
Non mi di lungo a sottolineare la grandissima importanza che hanno
i bivacchi per la sicurezza e l'iniziativa del grande alpinismo.
Occorre in tal caso avere la collaborazione dell'Associazione Guide
perchè ci sono state delle guide che in diverse occasioni si sono
lamentate di questi inserimenti un po' "alla bersagliera", un
bivacco viene abbandonato a sè stesso e poi non sempre le
condizioni ambientali garantiscono quella sicurezza per poter
proseguire in alta montagna. Quindi pregherei caldamente
l'Assessore Pollicini di voler disporre in questo senso,
diversamente rischiamo di fare delle brutte figure in situazioni
molto precarie.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Da lettura dell'articolo 2:
Al bilancio di previsione della Regione per l'anno
finanziario 1983 sono apportate le seguenti variazioni:
PARTE SPESA
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento).
L. 800. 000. 000
Variazione in aumento:
Cap. 37350 - Contributi e sussidi a enti e privati per
l'incremento e la conservazione del patrimonio alpinistico.
L.R. 10.1.1961, n. 2
L.R. 9.5.1963, n. 11
L. 800.000.000
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Da lettura dell'art. 3:
La presente legge è dichiarata urgente ai sensi del 3° comma
del l'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents, votants
et avis favorables: 28
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK