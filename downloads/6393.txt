Consiglio Regionale della Valle d'Aosta - Oggetto del Consiglio n. 876 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 876 del 14 novembre 1984 - Resoconto
OGGETTO N. 876/VIII - DIFFICOLTA' PER L'EFFETTUAZIONE DI CURE
FISIATRICHE DA PARTE DELL'ISTITUTO RADIOLOGICO VALDOSTANO.
(Interrogazione).
PRESIDENTE:
Do lettura dell'interrogazione presentata dai
Consiglieri Mafrica e Millet:
INTERROGAZIONE
Avendo avuto notizia che i pazienti autorizzati dall'U.S.L. ad
effettuare cure fisiatriche presso l'I.R.V. devono attendere molte
settimane prima di essere visitati e curati e che in alcuni casi le
sedute per le manipolazioni fisiochirocinetiche sono state ridotte
da 10 a 4, a causa dell'elevato numero di pazienti da sottoporre a
trattamento;
i sottoscritti Consiglieri regionali
INTERROGANO
l'Assessore alla Sanità ed Assistenza Sociale per
sapere:
se le notizie prima riferite corrispondono al vero e se la
Giunta sta operando per rendere possibile l'uso di strutture
pubbliche per visite e cure fisiatriche;
se la Giunta intende intervenire per migliorare la tempestività
e la completezza delle cure fisiatriche prestate dall'I.R.V.;
se i cittadini che per motivi di urgenza o di completezza del
trattamento sono costretti a ricorrere a fisioterapisti non
convenzionati hanno diritto a rimborso da parte dell'U. S. L. o
della Regione.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Devo premettere che anche noi eravamo a
conoscenza delle difficoltà dell'I.R.V. per fornire queste
prestazioni. Ciò è dovuto soprattutto al grande aumento degli
assistiti in questi ultimi anni, che richiedono tali prestazioni.
Infatti possiamo vedere che, nel 1982, abbiamo avuto 605 assistiti
per 7310 prestazioni, con una media di 12 prestazioni per ogni
assistito. Nel 1983 gli assistiti sono stati 2958 per 26392
prestazioni, il che porta a una media di otto prestazioni per. ogni
assistito. Nel 1984, fino alla fine di settembre, abbiamo avuto
1962 assistiti per 20860 prestazioni, con una media di 10
prestazioni per ogni assistito. Quindi si vede che le prestazioni
non sono fisse a 4 per ogni assistito, ma possono essere richieste
ulteriormente.
L'unica variazione che c'è stata quest'anno è che la richiesta
non può essere fatta dal medico di famiglia, ma per oltre 4
prestazioni deve essere controfirmata e richiesta da un medico
specialista: questo perché si erano verificati degli abusi nella
richiesta di tali prestazioni, tant'è vero che ultimamente ci è
arrivata anche una circolare del Ministero, dove si cerca di
regolamentare questo tipo di prestazione.
Non ritengo che la Regione debba intervenire nei confronti
dell'I.R.V. per aumentare questo tipo di prestazione, in quanto
l'U.S.L. ha già fatto una lettera chiedendo di regolamentare meglio
questa prestazione; come dicevo, le 4 possono essere portate ad un
limite massimo di 30, come prevede la circolare ministeriale.
L'U.S.L. non ha adesso la possibilità di fare direttamente queste
prestazioni, non avendo nè il personale nè i locali. Il piano
sociosanitario triennale però prevede la realizzazione di un
dipartimento per la riabilitazione e l'istituzione di una nuova
unità operativa di recupero e riabilitazione funzionale che
potrebbe svolgere queste prestazioni. Quindi, quando ci sarà
l'istituzione di questa unità operativa, ci sarà la possibilità di
farlo direttamente senza convenzione.
Per l'ultima richiesta, debbo dire che, per chi si fa fare
queste prestazioni da privati, non sono previste forme di rimborso,
in quanto in questo caso sarebbe difficile controllare chi ne
avrebbe veramente la necessità e chi lo farebbe per abuso.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ringrazio l'Assessore per i dati che
ci ha fornito e che confermano che esiste un sovraffollamento in
questo centro e che le richieste di cure fisiatriche e di
manipolazioni fisiochirocinetiche sono molto numerose. C'è da dire
che noi insistiamo perché ci sia al più presto quello che il piano
sanitario prevede, cioè la possibilità di avere questo tipo di cure
all'interno delle strutture pubbliche. Quindi invitiamo l'Assessore
a muoversi in questa direzione perché ormai il piano sanitario è
stato approvato da oltre un anno.
Non mi sembra invece molto logica la spiegazione che ha dato per
il fatto che in alcuni casi le cure sono state ridotte a 4 sedute;
l'Assessore ha detto che per avere più di 4 sedute occorre avere in
pratica la richiesta da parte dello specialista e non più solo del
medico generico, altrimenti ci sono degli abusi. A me questa
spiegazione
sembra davvero strana: non riesco a capire che razza di abuso si
verifichi quando un cittadino va a farsi deformare e tirare. Se il
medico di fiducia dice che ha bisogno di 10 sedute, adesso per
fargliele fare lo si manda dallo specialista perché confermi la
cura. In questo modo si scoraggia una persona ed è così che poi ci
si rivolge ai privati. Invito l'Assessore ad approfondire questo
problema ed a non aumentare le formalità burocratiche in questo
caso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK