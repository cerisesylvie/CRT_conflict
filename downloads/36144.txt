Consiglio Regionale della Valle d'Aosta - Oggetto del Consiglio n. 408 del 12 febbraio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 408 del 12 febbraio 2014 - Resoconto
OGGETTO N. 408/XIV - Interrogazione a risposta immediata:
"Eventuali promozioni effettuate recentemente presso il Casino de
la Vallée".
Presidente -
Ha chiesto la parola il Consigliere Viérin,
ne ha la facoltà.
Viérin L. (UVP)
- Conosciamo tutti la situazione grave
del Casino de la Vallée, situazione di cui probabilmente non tutti
abbiamo contezza. Il disastro che sta avvenendo sia a livello di
risultati che a livello di gestione...si parlerà durante questo
Consiglio di magazzini, di foto che tutti devono vedere, di cose
che succedono in quest'azienda, conosciamo tutti le trattative in
corso, oggetto dell'ultimo Consiglio, che hanno fatto tanto
discutere, hanno impegnato un'intera giornata per una trattativa
che era già avviata e che si è arenata grazie o a causa del lavoro
delle opposizioni, poi è rimbalzato un lavoro anche di una parte
della maggioranza, che probabilmente è rimasta spiazzata...e
trattative che ancora oggi sono in corso per un ridimensionamento
delle spese dell'azienda che sono imputabili in capo al personale.
Un ridimensionamento quindi che è collegato alla crisi, quindi si
parla di una parte di esuberi, di licenziamenti, di non
licenziamenti, di tagli di stipendi che dovevano avvenire solo sui
dipendenti, che pare oggi debbano andare anche su altri, ma in
questi giorni gira notizia invece di altri avvenimenti che sono
riferibili a promozioni, a promozioni che sono avvenute all'interno
dell'azienda, a nuove collaborazioni, a nuove collaborazioni anche
eccellenti, Assessore Baccega. Ci chiediamo come questo si concili,
se queste rispondono al vero, con il contenimento della spesa, che
viene sbandierato e che è stato sbandierato anche
dall'Amministratore delegato qui in aula. Già mesi fa si parlava di
assunzioni, non ci avete risposto con il 116, quindi non sappiamo
se quelle assunzioni ci sono state o meno, ma ci torneremo grazie
anche al Consiglio straordinario. Ora si parla di qualche
promozione, di qualche assunzione, appunto, di nuove collaborazioni
anche eccellenti, noi vogliamo sapere intanto se questo corrisponde
al vero, se sono avvenuti questi fatti e quali siano le intenzioni,
se non sono avvenute, se si ha intenzione di procedere in questo
senso nel prossimo periodo futuro, perché noi riteniamo che questo
sia uno dei paradossi da evitare, anche se sappiamo che il casinò
in quest'ultimo periodo di paradossi ne ha fatti e ne sta vivendo
tanti. Grazie.
Presidente
- Grazie. La risposta Assessore Baccega, ne ha
la facoltà.
Baccega (SA)
- Grazie Presidente.
Ho interpellato la Casino & Resort nei giorni scorsi e sulla
questione mi ha fatto sapere che nell'ultimo periodo non sono state
effettuate promozioni all'interno dell'azienda e allo stato attuale
non ne sono previste per l'immediato futuro. In realtà, a novembre
ci eravamo confrontati proprio parlando della vertenza in corso e
anche in questo Consiglio avevamo detto che - si stava discutendo
la famosa mozione, appunto, dei passaggi interni, - non sarebbe
stato opportuno procedere ad ulteriori promozioni. L'ultima
promozione, per completezza di notizia...siccome l'interrogazione
non definisce un periodo chiaro a cui si vuol fare riferimento,
l'ultimo scatto risale al settembre 2013, che vede passare una
risorsa impiegatizia dal secondo al primo livello, con una
differenza di compenso lordo di 62,74 euro al mese e sulle
collaborazioni mi deve chiarire meglio la sua domanda, perché non è
chiara.
Presidente
- No, sarebbe possibile...Consigliere Viérin
in replica, prego... l'Assessore non aveva capito la domanda...ne
ha la facoltà, prego.
Viérin L. (UVP)
- Sì, prendiamo atto, quindi che,
Assessore, come abbiamo detto in altri momenti, viviamo un film
diverso. Il casinò non sta andando male, anzi sta andando bene, la
crisi non esiste, gli sprechi non ci sono, anche se sono
documentati con foto, il casinò è pieno di gente, soprattutto di
cinesi, ma anche di valdostani, lo abbiamo visto attraverso la
nostra visita, non esistono assunzioni nei mesi scorsi, non
esistono collaborazioni neanche eccellenti, non esistono le
promozioni e quindi noi crediamo che probabilmente non esista
neanche questo Consiglio o, meglio, non serve a niente. Noi ci
rivolgiamo a lei, Assessore, e lei rimbalza la domanda alla Casinò,
perché probabilmente è lo stesso atteggiamento che la CVA ha avuto
nei confronti delle commissioni. Noi non sappiamo se lei sia
realmente informato, se non sia informato che certe cose siano
avvenute, stiano avvenendo o che avverranno, comunque senza nessun
problema noi prendiamo atto, anche perché a verbale rimane la sua
risposta che nessuna assunzione c'è stata, nessuna persona passerà
ad impiegato di primo livello, che questo non avverrà, quindi noi
semplicemente con gli strumenti che abbiamo cercheremo di
monitorare. Sulle collaborazioni e altri argomenti stia tranquillo,
Assessore, che torneremo e ne parleremo anche direttamente proprio
con lei. Grazie.
Presidente
- Grazie. Punto 4 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK