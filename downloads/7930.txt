Consiglio Regionale della Valle d'Aosta - Oggetto del Consiglio n. 2350 del 13 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2350 del 13 novembre 1986 - Resoconto
OGGETTO N. 2350/VIII - RICHIESTA DI DIMISSIONI DEL PRESIDENTE
E DEL CONSIGLIO DI AMMINISTRAZIONE DELLA FINAOSTA S.P.A. -
REIEZIONE DI ORDINE DEL GIORNO.
PRESIDENTE
: Do lettura dell'ordine del giorno presentato
dal Gruppo socialista:
ORDINE DEL GIORNO
IL CONSIGLIO REGIONALE
ESAMINATA la situazione della FINAOSTA e della sua attività dal
momento della costituzione a tutt'oggi;
CONSIDERATA l'assenza totale di programmi di intervento nel
quadro dell'economia valdostana e di qualsiasi altra azione volta a
favorire lo sviluppo socio-economico della Regione;
ACCERTATO che le finalità fissate nella legge costitutiva della
Finanziaria regionale non solo non sono state conseguite ma si sono
addirittura snaturate a tal punto da trasformare in struttura
essenzialmente creditizia, con investimento tra l'altro in titoli
di Stato della liquidità non utilizzata per un importo di 120
miliardi di B.O.T., un organismo che ha il compito primario ed
essenziale di promuovere l'insediamento in Valle d'Aosta di nuove
iniziative industriali sostitutive peraltro di quelle in crisi
ormai irreversibile;
CONSTATATO che le responsabilità di un simile stato di cose sono
da attribuirsi soprattutto ad una gestione priva di managerialità,
di capacità propositiva dimostrata dall'organo di governo della
FINAOSTA e in special modo dal suo Presidente;
RILEVATO che tale stato di cose è stato aggravato dalla mancanza
di una precisa politica della Regione - priva oltretutto di un
qualsiasi riferimento programmatorio - e non ha indubbiamente
favorito le possibili scelte della FINAOSTA
CHIEDE
le immediate dimissioni del Presidente della FINAOSTA e
dell'intero Consiglio di Amministrazione al fine di consentire una
ridefinizione del ruolo dell'organo di governo, delle sue
competenze e della sua struttura nonchè una impostazione nuova
della FINAOSTA stessa che consenta di perseguire gli obiettivi e le
finalità stabilite dalla legge istitutiva.
PRESIDENTE
: Pongo in votazione l'ordine del giorno testé
letto:
ESITO DELLA VOTAZIONE
Presenti: 31
Votanti: 31
Favorevoli: 11
Contrari: 20
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK