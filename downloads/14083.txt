Consiglio Regionale della Valle d'Aosta - Oggetto del Consiglio n. 606 del 6 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 606 del 6 aprile 1994 - Resoconto
OGGETTO N. 606/X - Rinvio della proposta di legge:
"Modificazioni alla legge regionale 12 gennaio 1993, n. 3 (Norme
per l'elezione del Consiglio regionale della Valle d'Aosta), già
modificata dalla legge regionale 11 marzo 1993, n. 13".
Presidente -
Ha chiesto la parola il Consigliere
Bich.
Bich (APA) -
Abbiamo proposto questa legge che
regolamenta l'elezione del Consiglio regionale, perché siamo
convinti che questo sia uno dei nodi cruciali del programma di
questa maggioranza e sia anche un punto politico di notevole
significato per il dibattito consiliare, poiché tutti hanno
ritenuto che il passaggio dalla prima alla seconda repubblica in
campo nazionale sia avvenuto per il cambiamento delle leggi
elettorali e quindi il sistema di selezione degli organi
rappresentativi della repubblica. In questo caso avviene lo stesso:
si ritiene che il passaggio dalla prima alla seconda autonomia che
molti hanno evocato avven­ga proprio attraverso un sistema di
elezione del Consiglio che sia fortemente caratterizzato e
fortemente differenziato.
Sappiamo che questo punto fa parte del programma di governo,
sappiamo che alcune forze politiche intendono dare inizio ad una
revisione e ad una verifica di quanto attuato di questo pro­gramma
e di quanto da attuare con indicazioni precise e con scadenze
precise, quindi dovere vuole che si vada a collocare nell'ambito
della verifica una definizione della legge elettorale.
Abbiamo indicato già qualcosa di più di una semplice legge
elettorale, che è un sistema maggioritario puro, quindi l'impe­gno
del nostro gruppo si attesta già su queste posizioni. Sareb­be
stato interessante che non fosse stata snobbata questa pro­posta
dagli organi consiliari e che la presidenza del Consiglio avesse
avuto la sensibilità di indicare almeno un relatore. Questo non è
avvenuto. Sappiamo che in I commissione non se n'è neanche
discusso, tutto è glissato via perché i proponenti "sono brutti,
sporchi, cattivi", quindi tutto è passato sotto i ponti della Dora
per approdare in Consiglio oggi. É evidente che non vogliamo
discuterla perché vedremmo una selva di braccia alzate per il no e
qualche piccolo punto per il sì, quindi non vogliamo discuterla;
però chiediamo almeno una equidistanza, abbiamo dato relatori anche
ai provvedimenti più lillipuziani del bel tempo andato, almeno su
questo un piccolo relatore ci sarebbe stato gradito.
Rimettiamo tutto dunque alla verifica, che è stata
esemplar­mente illustrata da Forattini in diverse circostanze; però
vor­remmo un impegno da parte delle forze politiche a che questa
proposta sia discussa seriamente in un lasso di tempo preciso,
diciamo 60 giorni o quel che è necessario, però sia discussa prima
che scada l'anno e prima che scada anche l'impegno che si era
assunto nel mese di luglio ad un anno al massimo di ap­profondire
questa tematica.
Presidente -
Questo punto all'ordine del giorno
viene rinviato alla I Com­missione.
Il Consiglio concorda unanime sul rinvio dell'oggetto
all'esame della I Commissione consiliare permanente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK