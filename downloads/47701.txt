Consiglio Regionale della Valle d'Aosta - Oggetto del Consiglio n. 3881 del 25 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3881 del 25 luglio 2024 - Resoconto
OGGETTO N. 3881/XVI - Interpellanza: "Riutilizzo dei locali
adibiti al servizio diurno dell'Azienda J.B. Festaz".
Bertin (Presidente) -
Con 25 Consiglieri presenti
riprendiamo con l'ordine del giorno. Punto n. 60. Ha chiesto la
parola la consigliera Erika Guichardaz, ne ha facoltà.
Guichardaz E. (PCP) -
Torniamo a parlare del J.B. Festaz,
questa volta per una questione completamente diversa. Durante la
variazione abbiamo parlato della legge 34, quella istitutiva della
Casa di riposo, oggi andiamo invece a parlare di quei locali che
sempre sono imputati al J.B. Festaz in cui vi era il servizio
diurno. Abbiamo citato, all'interno delle premesse di
quest'interpellanza, una deliberazione del Consiglio di
amministrazione del novembre 2018, che, a seguito di una
sperimentazione, sosteneva che vi erano state delle perdite nel
periodo di sperimentazione stimate in circa 90 mila euro l'anno
rispetto alla questione del centro diurno e, a seguito proprio di
quelle valutazioni, vi erano state interlocuzioni sia a livello
comunale, sia a livello regionale per capire il mantenimento o meno
del servizio e del finanziamento. Le valutazioni fatte proprio in
quella sede si riferiscono a locali di dimensioni del centro di
circa 400 metri cubi calpestabili e, a seguito proprio di quelle
valutazioni, si era deciso di terminare il servizio diurno entro il
31 dicembre 2018 e di negoziare con la Cooperativa KCS di Bergamo
la locazione dei locali occupati per il centro diurno per un canone
mensile non inferiore a 3.200 euro. Sappiamo poi che quel centro
non è più attivo e sappiamo anche, leggendo sulla carta dei
servizi, che in capo alla Casa di riposo rimane tutta la gestione
amministrativa di quei locali del Palazzo Galeazzo, che, se non
ricordo male -, però forse l'Assessore nella sua replica lo dirà -
erano proprio un lascito da parte della famiglia Galeazzo alla Casa
di riposo, quindi immagino - però non ho certezza di questo - che
avessero anche un vincolo di destinazione. Sotto questo punto di
vista, quest'interpellanza vuole un po' andare a capire cosa è
stato di quel servizio diurno, che cosa c'è adesso e quali siano
gli intendimenti sul possibile riutilizzo dei locali di cui abbiamo
parlato nelle premesse.
Presidente -
Risponde l'assessore Marzi.
Marzi (SA) -
Venendo alla domanda n. 1, i locali sono
attualmente locati dall'Azienda J.B. Festaz a una società
cooperativa aostana, che svolge all'interno degli stessi una parte
del servizio appaltato dal Dipartimento regionale delle politiche
sociali inerente il primo intervento per persone prive di
abitazione di accompagnamento alla ricerca di soluzioni abitative
per persone in difficoltà, denominato "Far casa" e questo, di cui
abbiamo spesso parlato in Consiglio, è oggetto nelle ultime
settimane di tutta una serie di interventi. Il servizio "Far casa"
assicura un'abitazione a coloro che non hanno fissa dimora. Lo
scorso 1° luglio abbiamo implementato i posti portandoli a 30
totali. Il servizio, oltre l'abitazione, supporta le persone prese
in carico nel cercare successivamente di reperire una casa e di
rendersi autonome anche rispetto ad occupazione lavorativa. Le
persone inserite in "Far casa" sono anche accompagnate in caso di
multiple problematicità presso i servizi specialistici. Alla
struttura "Far casa" del J.B. Festaz si aggiunge un'altra struttura
sita in via Parigi in cui le persone vivono condividendo spazi in
un ambiente sicuro con servizi di accompagnamento per ricostruire
progetti di vita interrotti purtroppo da tutta una serie di
incidenti avvenuti. La conduzione ha avuto inizio il 1° giugno del
2024 a seguito di pubblica gara in esecuzione della deliberazione
assunta dal Consiglio di amministrazione dell'azienda J.B. Festaz
del 18 marzo 2024, la n. 26. Come da lei rammentato, la citata
delibera del CdA del J.B. Festaz aveva stabilito la cessazione de
servizio diurno entro il 2018 e la negoziazione con una cooperativa
per la successiva locazione dell'unità immobiliare. Detta locazione
ha poi avuto inizio il 1° gennaio del 2019 ma è cessata il 14
febbraio del 2024.
Venendo alla domanda n. 2: "quali siano gli intendimenti
rispetto al possibile riutilizzo dei suddetti locali", l'Azienda ha
comunicato che non vi possono essere altri intendimenti di utilizzo
in quanto quello già in essere è contrattualizzato per un periodo
di 6 anni più 6 e speriamo, tra l'altro, che dia una risposta
fattiva come negli intendimenti della collaborazione che c'è stata
tra il Dipartimento J.B. Festaz a un problema molto serio che
riguarda le persone che poi concretamente si trovano a occupare
questi spazi e gli altri che stiamo cercando di predisporre.
Presidente -
La parola alla consigliera Erika Guichardaz
per la replica.
Guichardaz E. (PCP) -
Grazie Assessore. Avevamo saputo
della cessazione da parte della cooperativa precedente, con piacere
accogliamo quanto invece c'è attualmente, quindi che quei locali
non sono senza utilizzo, ma un utilizzo che, secondo noi,
sicuramente ha anche un suo senso di esistere viste le tante
criticità che ci sono proprio in quel settore, quindi grazie della
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK