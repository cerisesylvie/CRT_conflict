Consiglio Regionale della Valle d'Aosta - Oggetto del Consiglio n. 3695 del 6 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
MINORANZE ETNICHE E MOVIMENTI MIGRATORI
Movimenti migratori
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3695 del 6 giugno 2024 - Resoconto
OGGETTO N. 3695/XVI - Interrogazione: "Motivi del mancato
accoglimento da parte del Ministero competente del progetto
regionale relativo all'integrazione scolastica di alunni e studenti
di Paesi terzi 2023/2026".
Marguerettaz (Presidente) -
Punto n. 17 all'ordine del
giorno. Per la risposta, la parola all'assessore Jean-Pierre
Guichardaz.
Guichardaz J. (FP-PD) -
Dalla graduatoria definitiva,
pubblicata sul sito del Ministero dell'interno, il progetto risulta
inammissibile, ex articolo 12 dell'avviso pubblico "Interventi di
rafforzamento dell'integrazione scolastica di alunni e studenti di
Paesi terzi 2023-2026". Il Ministero competente ha precisato che il
progetto "Una lingua, tante lingue per incontrare il futuro" con
codice identificativo Prog. 766, con decreto protocollo n. 3888 del
24 aprile 2024, è risultato non ammissibile a finanziamento ai
sensi dell'articolo 12, punto 1, lettera f), dell'avviso. Spiego il
motivo di tale inammissibilità: sostanzialmente vi è stato un
qui pro quo
dal punto di vista amministrativo, per cui è
stato trasmesso e caricato sulla piattaforma del Ministero un
documento sottoscritto direttamente dalla Sovraintendente e non dai
singoli dirigenti scolastici. Normalmente in queste situazioni è
sempre stata richiesta un'integrazione da parte del Ministero, ma
evidentemente con questo bando il Ministero ha deciso di essere
rigoroso e non ammettere quindi questa semplice integrazione di
firma. In ogni caso il progetto verrà riproposto all'apertura del
nuovo bando, anche perché le strutture hanno colto l'importanza del
progetto e si sono impegnate nella sua elaborazione.
Il progetto è facoltativo, come lei sa, al quale potevamo anche
non aderire. Lei tenga conto che su diciassette progetti, tra
l'altro, sono stati ammessi a finanziamento tredici progetti con
riserva e quattro sono stati esclusi. Uno solo presentato da un
ufficio scolastico regionale, tutti gli altri progetti sono stati
presentati da istituzioni singole, motivo forse di questo
qui
pro quo
, per cui, presentandolo le istituzioni, hanno tutti
presentato con la firma posta da parte del dirigente.
La cosa da segnalare è che probabilmente anche Trento, perché
sono tre i progetti presentati dai Dipartimenti o dalle Regioni...
L'altro progetto presentato dall'ufficio scolastico, cioè
Dipartimento, istruzione e cultura, è quello della Provincia
autonoma di Trento, tra l'altro, era un progetto molto sostanzioso
ed è stato dichiarato inammissibile anche quello; evidentemente
alla fine c'erano proprio delle istruzioni che non erano state
comprese. In ogni caso, come le ho ribadito, è un progetto al quale
crediamo fortemente.
Lei a questo punto mi chiede: "i tempi previsti per la gara di
appalto per riattivare i servizi citati in premessa", cioè se il
servizio "Vivere in Valle d'Aosta" è in fase di riattivazione.
Questo non è di nostra competenza, è di competenza delle Politiche
sociali ma le rispondo sulla base di un'indicazione che mi è stata
fornita dall'Assessorato del collega Marzi: a partire da gennaio
2024 sono stati previsti complessivi 600 mila euro nel triennio
2024-2026, 200 mila per ciascun anno dando seguito a quanto
approvato con la legge regionale 25 del 19 dicembre 2023, in
particolare con l'articolo 16 (Interventi volti a favorire i
percorsi di integrazione dei cittadini stranieri). Lo stanziamento
regionale quindi consente di rendere il servizio in forma
strutturale e continuativa, quindi non interrompere le attività che
fino ad ora erano soggette all'erogazione discontinua dei fondi
legati alla progettualità FAMI. Infatti questa copertura regionale
e pluriennale consente quindi di proseguire le attività dello
sportello "Vivere in Valle d'Aosta", che, a causa delle ridotte e
discontinue risorse statali, potevano essere prorogate solo fino al
31 dicembre 2023, quindi si continua con questo finanziamento a
proseguire le attività dello sportello. Al fine, come detto, di
rendere strutturale il servizio in questi mesi, ci si è attivati
per cercare anche uno spazio fisico stabile e di riferimento per la
popolazione. La procedura di affidamento è in fase di elaborazione
e il servizio sarà attivato nell'anno 2024.
Presidente -
Per la replica, la parola alla collega Erika
Guichardaz.
Guichardaz E. (PCP) -
È un peccato che non siano state
prese in considerazione le cose che lei ha detto, Assessore,
perché, come sa, quelle risorse erano messe dal Ministero, quindi
abbiamo perso un'occasione, oltretutto per un servizio che è
sicuramente molto utile per le Istituzioni scolastiche, quindi,
sotto questo punto di vista, è un peccato che semplicemente per una
questione di firme alla fine non si possano avere queste
risorse.
Rispetto al terzo punto - ma so che non è competenza sua -,
praticamente l'assessore Marzi ha ripetuto quello che mi aveva già
detto nell'interrogazione precedente, cioè che ha messo i soldi. Io
ho chiesto quando si farà la gara, perché ha detto: "Il servizio è
finito il 31 dicembre, bisogna cercare una continuità, sono state
messe le risorse". Nel 2024 vedremo quando ma i tempi della gara di
appalto ad oggi non si conoscono, questo è a grosse linee quello
che alla fine abbiamo compreso. Non ci resta quindi che aspettare e
sperare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK