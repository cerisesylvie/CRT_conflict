Consiglio Regionale della Valle d'Aosta - Oggetto del Consiglio n. 1844 del 8 giugno 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1844 del 8 giugno 2011 - Resoconto
OGGETTO N. 1844/XIII - Interpellanza: "Variazione di
destinazione d'uso di un immobile di proprietà della società Mont
Blanc Funivie S.p.A. in comune di Courmayeur".
Interpellanza
Il Consiglio Comunale di Courmayeur ha recentemente approvato
una deliberazione di variante degli equilibri funzionali per
consentire di variare la destinazione da uffici a civile abitazione
di un immobile di circa 1.500 mq di proprietà della società
controllata regionale Courmayeur Mont Blanc Funivie S.p.a.,
prescindendo dalla verifica degli equilibri funzionali.
Essendo noto a tutti come fra i principali problemi della
località ci sia l'estrema difficoltà di reperire abitazioni di
edilizia convenzionata per i residenti.
I sottoscritti Consiglieri regionali
Interpellano
la Giunta regionale per sapere:
1) se è vero che l'immobile in questione sia stato realizzato
operando in deroga in quanto destinato alla realizzazione di
uffici;
2) con quali criteri si intenda procedere, da parte della
società, alla ristrutturazione e alla successiva vendita
dell'immobile in questione;
3) per quale ragione la Giunta regionale non abbia dato
indicazione affinché si destinasse in tutto o in parte l'edificio
ad abitazioni di edilizia convenzionata per residenti;
4) dove saranno localizzati gli Uffici della Società
Courmayeur Mont Blanc Funivie S.p.a. e con quali finanziamenti
saranno realizzati.
F.to: Louvin - Bertin
Président
- La parole au Conseiller Louvin.
Louvin (ALPE)
- Grazie Presidente.
I miracoli a volte succedono anche nell'Amministrazione e i
tempi spesso biblici nelle procedure amministrative urbanistiche
hanno delle improvvise accelerazioni. Ha attratto la nostra
attenzione, crediamo sia giusto parlarne in questa sede e chiedere
quali siano state le indicazioni fornite dalla Giunta regionale - o
non fornite dalla Giunta regionale - intorno ad un'operazione che
sta facendo molto discutere a Courmayeur, una località in questi
ultimi tempi notevolmente animata nelle vicende edilizie. Si tratta
della trasformazione da uffici ad abitazione di una superficie
piuttosto importante, significativa, che riguarda i locali di
proprietà della società Courmayeur Mont Blanc Funivie: stiamo
parlando di circa 1.500 metri quadri, ossia 4.000 metri cubi,
porzione anche di discreto valore immobiliare, tenendo presente il
valore delle abitazioni in Courmayeur.
Ora, il miracolo che si è verificato riguarda un'assoluta -
direi quasi straordinaria - sollecitudine con la quale, nello
spazio di una decina di giorni, si è passati da una richiesta della
società del 15 aprile per attuare la trasformazione, ad una
convocazione del 22 dello stesso mese del Consiglio comunale di
Courmayeur per deliberare la trasformazione, per deliberare di
prescindere in particolare dalla verifica del rapporto di
funzionalità, i cosiddetti "equilibri funzionali" per le
concessioni di fabbricati riguardanti gli immobili di proprietà
della Courmayeur Mont Blanc Funivie. Ora, tutto questo si fonda su
un'idea che, essendo ormai proprietario maggioritariamente l'ente
pubblico di questa società - siamo in gestione speciale e quindi
direttamente interessati, come Regione, all'85 percento di questa
società -, l'operazione servirebbe come un polmone finanziario per
dare ossigeno ulteriore a questa società, sulla quale - se non
ricordo male - abbiamo già stabilito di investire una quarantina di
milioni di euro per le infrastrutture funiviarie che deve
attuare.
Ora, qui, con uno spostamento - poi eventualmente il Presidente
o l'Assessore specificherà dove -, degli uffici si liberano delle
volumetrie che da tempo sappiamo la società avrebbe voluto già in
passato poter usufruire, ma siccome adesso è proprietario l'ente
pubblico, questo trova una corsia di accelerazione e otteniamo il
risultato di far passare davanti, a tutti coloro che aspettano di
potersi inserire nel discorso degli "equilibri funzionali", un
blocco di 1.500 metri quadri di volumetria. Questo è un aspetto,
l'aspetto della parità di trattamento,
ça les concerne
, è un
problema che devono guardare loro dal punto di vista urbanistico
interno del Comune, a noi interessa poco; a noi interessa la
sostanza dell'operazione, perché siamo promotori, se non capisco
male, siamo noi che tiriamo le fila di questa operazione.
Allora, facciamo astrazione un secondo dal fatto che nella
Courmayeur Mont Blanc Funivie non siamo soli, è vero, in quota di
minoranza, ma ci sono anche delle società immobiliari e delle
società che operano nel settore edilizio; non staremo a citarle, ma
sono quote abbastanza rilevanti, in alcuni casi superano i
100.000.000 di euro di proprietà azionaria, e quindi sono dei
soggetti che possono avere un loro interesse diretto, non solo un
momento di informazione nella società. Sapere che una società
pubblica regionale fa cassa creando nuove seconde case a
Courmayeur, quando il problema edilizio di Courmayeur segna
pesantemente il passo dal punto di vista della residenzialità di
prima casa, della residenzialità convenzionata...sappiamo che ci
sono decine - se non centinaia - di persone che cercano casa,
giovani che sono andati a stabilizzarsi anche dal punto di vista
lavorativo in quella località, che potrebbero avere interesse ad
accedere ad una prima abitazione...facciamo spazio noi,
direttamente come ente pubblico, per il tramite della nostra
controllata ad ulteriori seconde case!
Noi abbiamo una posizione di forte riserva sull'ampliamento
delle seconde case, dei letti freddi, a Courmayeur e altrove in
Valle d'Aosta, crediamo che non sia una politica saggia, ma che ci
mettiamo a praticarla, noi, facendo trasformazioni edilizie,
chiudendo uffici e aprendo delle residenze...ci pare quanto meno
singolare! Su questo chiediamo cosa stia succedendo lassù. Intanto,
guardando al passato, il punto primo è: insomma, è stato o non è
stato edificato già quell'immobile in deroga attraverso un piano
urbanistico di dettaglio, per favorire la realizzazione di uffici?
Due: che cosa si pensa di fare in questa operazione? Devo dire che
ho letto la delibera del Comune di Courmayeur, ma non ho avuto
particolari ragguagli, ho avuto modo di conoscere l'accenno di
interesse che sta dietro; come si procede alla ristrutturazione,
come si intenda vendere questo immobile...ancora nulla è dato
sapere. Soprattutto, però, ci preme che sia definito il perché la
Giunta regionale ha fatto la scelta di orientare questa operazione
a scopo...devo dirlo, ma non è un connotato criminale, è un
connotato oggettivo: a scopo "puramente speculativo". Questa è la
richiesta e la ringrazio se vorrà darci delle informazioni
puntuali.
Président
- La parole au Président de la Région,
Rollandin.
Rollandin (UV)
- Merci M. le Président.
Pour ce qui est de la première requête:
"se è vero che
l'immobile in questione sia stato realizzato operando in deroga in
quanto destinato alla realizzazione di uffici"
, l'immeuble en
question a été construit dans le cadre du plan urbanistique de
détail (PUD), présenté par la société Funivie Val Veny dans le
cadre de la zone F1/2 du plan régulateur général communal, approuvé
par délibération n° 5436/1976. Le PUD susdit, qui a été approuvé
par le Conseil communal de Courmayeur par délibération du 5
novembre 1999, prévoyait l'installation des bureaux de la société
Funivie Val Veny dans les locaux de l'ancienne gare de départ de la
télécabine Courmayeur/Dolonne/Plan Checrouit, par le biais de la
restitution de la gare en question. A l'époque les actions
inhérentes à ce PUD étaient globalement cohérentes avec les
prévisions du plan régulateur communal.
Deuxième question:
"con quali criteri si intenda procedere,
da parte della società, alla ristrutturazione e alla successiva
vendita dell'immobile in questione"
; la société Courmayeur Mont
Blanc Funivie ne procédera pas à la restauration de l'immeuble,
mais à sa vente par le biais d'un marché public, comme cela est
d'ailleurs indiqué dans la délibération du Conseil communal de
Courmayeur du 22 avril dernier. La somme dérivante de cette
aliénation contribuera au financement du plan des investissements
sur les domaines skiables de Courmayeur, dans lesquels la société
s'engagera pour les 5 prochaines années à hauteur de 40.000.000
d'euros. C'est évident que cette somme est sur les 5 ans, seulement
pour dire que l'engagement est lié à un programme important de
liaisons entre les domaines skiables existants.
"Per quale ragione la Giunta regionale non abbia dato
indicazione affinché si destinasse in tutto o in parte l'edificio
ad abitazioni di edilizia convenzionata per residenti
:
l'opération en question a été définie à l'issue d'un parcours qui a
obtenu l'accord de la Commune; ce dans l'optique de qualifier toute
la zone concernée, ainsi qu'à rassembler des ressources pour les
investissements que la société Courmayeur Mont Blanc Funivie
effectuera sur le domaine skiable susmentionné, sans pour autant
exclure d'autres initiatives en matière de construction de
logements conventionnés relevant de la compétence de la Commune.
Evidemment cette intervention on l'a souhaitée, parce que ce
changement de bureaux qu'on va installer là où c'était déjà prévu
dès le début à Dolonne, là où il y a la possibilité de le faire,
c'est évidemment une valeur ajoutée pour l'ensemble. Etant donné
que la large majorité est publique - Région et Commune -, l'intérêt
c'est en général d'avoir les financements nécessaires pour
intervenir dans le domaine skiable.
"Dove saranno localizzati gli Uffici della Società Courmayeur
Mont Blanc Funivie S.p.A. e con quali finanziamenti saranno
realizzati"
: les bureaux de la société seront transférés dans
les locaux de la nouvelle gare de la télécabine de Dolonne où les
volumes nécessaires ont déjà été réalisés à l'occasion de la
construction de la nouvelle télécabine Dolonne/Plan Checrouit,
étant lesdits volumes, ainsi que les parkings à étage, insérés dans
l'immeuble de la gare de départ. Donc, comme vous pouvez
comprendre, c'était une opération qui était prévue et souhaitée
surtout de la part des propriétaires qu'il y avait avant les
remontées du Mont Blanc. Là il y avait des perplexités, étant donné
qu'il y aurait eu la possibilité de soustraire le revenu de la
vente à la société, puisqu'elle n'était pas sous contrôle régional.
Maintenant l'ensemble du résultat de la vente sera obligatoirement
lié aux investissements de la zone.
Je crois avoir répondu aux requêtes d'éclaircissement et on
retient d'être en ligne avec les engagements qui avaient été pris
auparavant et qui ont eu l'approbation de la Commune et des organes
compétents.
Président
- La parole au Conseiller Louvin.
Louvin (ALPE)
- Esauriente la risposta rispetto ai dati
richiesti, non condivisa la scelta politica che è stata fatta, non
solo dal Comune di Courmayeur, ma anche dal Governo regionale, che
avalla in modo lineare questa scelta. È una società pubblica, così
la definisce lo stesso amministratore delegato questa società nella
sua comunicazione data al Comune, ne rivendica la natura pubblica,
se pubblica è, serve al pubblico interesse. Fare cassa mediante
un'operazione edilizia vendendo patrimonio immobiliare ai privati
con via preferenziale, aggirando gli ordini di priorità rispetto a
quello che è stabilito a beneficio della collettività e di persone,
che sono in attesa da anni di poter avere lo sblocco, di poter
vedere lo scivolamento degli "equilibri funzionali" attraverso la
realizzazione di nuovi alberghi solo perché dice: qui c'è un
interesse pubblico, perché noi siamo una società pubblica, ma...va
a beneficio pubblico? No, va a beneficio semplicemente di
un'operazione finanziaria, mentre ripeto: quell'immobile, per le
caratteristiche che ha, perché è nato con una funzione non di tipo
residenziale di seconda casa, doveva essere utilizzato
diversamente. Su questo non abbiamo assolutamente dubbi, è una
scelta in linea con la logica immobiliaristica del Comune di
Courmayeur, che sta procedendo a colpi decisi secondo questa linea
anche se alcune vicende, come quella dell'Imperiale, sono piuttosto
stagnanti - e devo dire che non ci dispiace che continuino a
stagnare, viste le premesse! -, ma credo che non possa essere in
alcun modo ritenuto un Comune socialmente attento, né socialmente
attenta questa Regione, quando si dice che non si escludono altre
iniziative a favore della prima casa. Non c'è alcuna iniziativa a
Courmayeur, lo sanno tutti! Abbiamo 1.500 metri quadri che sono
utilizzabili, si possono fare una ventina di alloggi in edilizia
convenzionata...invece si preferisce metterli sul mercato e fare
altre seconde case! Questa è la scelta politica!
Allora non è interessante comprare le società funiviarie per
fare questo tipo di speculazione, lo diciamo in modo molto chiaro.
Mentre ha un senso avere una regia strategica del settore, non ha
significato usare così il patrimonio che, di fatto, essendo una
società pubblica, è patrimonio pubblico. Se avessimo fatto in altri
immobili questo tipo di scelta, magari in Aosta, sarebbe stato
altamente censurabile. A Courmayeur si va a dire: questo è
nell'interesse perché rilancia la località. I finanziamenti per le
operazioni funiviarie ci sono, non c'era bisogno di fare
questo...evidentemente questo risponde ad altre logiche e ad altre
sollecitazioni, per questo si ottengono dei risultati da
guinness
, perché ottenere una deroga agli "equilibri
funzionali" in dieci giorni è da guinness dei primati! Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK