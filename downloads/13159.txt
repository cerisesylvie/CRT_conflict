Consiglio Regionale della Valle d'Aosta - Oggetto del Consiglio n. 4115 del 14 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4115 del 14 gennaio 1993 - Resoconto
OGGETTO N. 4115/IX Disegno di legge: "Concessione di
contributi per iniziative e manifestazioni finalizzate al
potenziamento delle attività economiche".
PresidenteHa chiesto la parola l'Assessore all'Industria,
Commercio e Artigianato, Mafrica.
Mafrica (PCI-PDS)Questo disegno di legge intende regolamentare
la concessione di contributi per iniziative e manifestazioni nel
campo economico.
Essi sono quelli usualmente attribuiti da parte del Governo o
del Consiglio regionale ad associazioni, comuni, comunità montane,
soggetti promotori di iniziative economiche. La presente
regolamentazione fondamentalmente stabilisce che siano a carico
integrale della Regione le spese per la Foire de Saint-Ours et la
Foire de Donnas, che si possono concedere contributi fino al 50
percento per iniziative dei comuni e che, a seguito di una
osservazione contenuta nell'emendamento della Commissione, si
possono concedere contributi fino al 70 percento per manifestazioni
a carattere intercomunale o regionale.
L'Assessore Lavoyer proporrà l'emendamento finanziario, in
quanto il disegno di legge era stato presentato nel 1992.
Presidente
Do lettura e pongo in votazione
l'emendamento n. 1 che sostituisce come segue l'articolo 1 del
disegno di legge:
Articolo 1 (Finalità)
1. La Regione concede contributi a favore di enti pubblici,
associazioni e imprese allo scopo di favorire ed incentivare la
realizzazione di iniziative e manifestazioni finalizzate al
potenziamento delle attività economiche nel territorio della Valle
d'Aosta.
Esito della votazione:
Presenti: 28
Votanti: 19
Favorevoli: 19
Astenuti: 9 (Beneforti, Bondaz, Chiofalo, Gremmo, Lanièce,
Limonet, Maquignaz, Ricco e Trione).
Il Consiglio approva.
Presidente
Do lettura e pongo in votazione l'articolo
2:
Articolo 2 (Presentazione delle domande)
1. Per l'ottenimento dei contributi previsti all'articolo 1 gli
interessati presentano all'Assessorato dell'Industria, Commercio e
Artigianato domanda in carta libera corredata dai seguenti
documenti:
a) dettagliata relazione illustrante l'attività da realizzare,
gli obiettivi da conseguire, nonché il programma della
manifestazione;
b) previsione analitica delle spese e delle eventuali
entrate.
Esito della votazione:
Presenti: 30
Votanti: 20
Favorevoli: 20
Astenuti: 10 (Aloisi, Beneforti, Bondaz, Chiofalo, Gremmo,
Lanièce, Limonet, Maquignaz Ricco e Trione).
Il Consiglio approva.
Presidente
Do lettura e pongo in votazione
l'emendamento n. 2 che sostituisce come segue l'articolo 3:
Articolo 3 (Misura dei contributi)
1. I contributi sono concessi nelle seguenti misure massime:
a) fino al cinquanta per cento della spesa ammissibile per le
manifestazioni a carattere comunale;
b) fino al settanta per cento della spesa ammissibile per le
manifestazioni a carattere intercomunale o regionale;
c) fino al cento per cento della spesa ammissibile per
l'organizzazione della Fiera del legno "Sant'Orso" di Donnas.
Esito della votazione:
Presenti: 29
Votanti: 20
Favorevoli: 20
Astenuti: 9 (Beneforti, Bondaz, Chiofalo, Gremmo, Lanièce,
Limonet, Maquignaz, Ricco e Trione).
Il Consiglio approva.
Presidente
Do lettura e pongo in votazione l'articolo
4:
Articolo 4 (Ammissibilità delle spese e concessione dei
contributi)
1. Sono ammissibili tutte le spese preventivate e sostenute dal
soggetto organizzatore della manifestazione idonee al perseguimento
dello scopo di cui all'articolo 1.
2. L'ammissibilità delle spese e la validità degli obiettivi
sono valutati dalla Giunta regionale o dal Consiglio regionale
all'atto della concessione dei contributi.
3. I contributi sono concessi con deliberazione della Giunta o
del Consiglio regionale in relazione alla rispettiva
competenza.
Esito della votazione:
Presenti: 29
Votanti: 21
Favorevoli: 20
Contrari: 1
Astenuti: 8 (Beneforti, Bondaz, Chiofalo, Lanièce, Limonet,
Maquignaz, Ricco e Trione).
Il Consiglio approva.
Presidente
Do lettura e pongo in votazione
l'articolo 5:
Articolo 5 (Liquidazione dei contributi)
1. I contributi sono liquidati ed erogati, anche ratealmente, su
presentazione di idonei giustificativi delle spese sostenute.
2. Sono considerati idonei i giustificativi costituiti da
documenti fiscalmente regolari.
3. Nel caso in cui l'importo delle spese regolarmente
giustificate sia inferiore a quello delle spese previste, il
contributo è ridotto in misura proporzionale.
Esito della votazione:
Presenti: 29
Votanti: 20
Favorevoli: 20
Astenuti: 9 (Beneforti, Bondaz, Chiofalo, Gremmo, Lanièce,
Limonet, Maquignaz, Ricco e Trione).
Il Consiglio approva.
Presidente
Do lettura e pongo in votazione l'articolo
6:
Articolo 6 (Non cumulabilità dei contributi)
1. I contributi concessi in applicazione della presente legge
non sono cumulabili con i contributi previsti da altre leggi
regionali.
Esito della votazione:
Presenti: 30
Votanti: 22
Favorevoli: 21
Contrari: 1
Astenuti: 8 (Beneforti, Bondaz, Chiofalo, Lanièce, Limonet,
Maquignaz, Ricco e Trione).
Il Consiglio approva.
Presidente
Do lettura e pongo in votazione
l'emendamento che sostituisce come segue l'articolo 7:
Articolo 7 (Disposizioni finanziarie)
1. Alla copertura degli oneri derivanti dall'applicazione della
presente legge, previsti per l'anno 1993 in lire 450 milioni, si
provvede mediante utilizzo dello stanziamento già iscritto al
capitolo 47806 "Contributi per iniziative e manifestazioni
economiche" del bilancio di previsione della Regione per l'anno
1993.
2. A decorrere dall'anno 1994 l'onere sarà determinato con legge
di bilancio, ai sensi dell'articolo 15 della legge regionale 27
dicembre 1989, n. 90.
Presidente
Ha chiesto la parola il Consigliere
Pascale.
Pascale (PSI)
Abbiamo votato gli articoli, perché
condividiamo nel merito la proposta di legge, ma ci asterremo su
questo emendamento e anche sul complesso della legge, perché
abbiamo delle perplessità sulla legittimità di portare
all'approvazione del Consiglio un provvedimento legislativo che
impegna fondi del bilancio di previsione 1993, quando la legge
relativa ad esso non esiste ancora.
Presidente
Pongo in votazione l'articolo 7
emendato.
Esito della votazione:
Presenti: 30
Votanti: 19
Favorevoli: 18
Contrari: 1
Astenuti: 11 (Aloisi, Beneforti, Bondaz, Chiofalo, Gremmo,
Lanièce, Limonet, Maquignaz, Pascale, Ricco e Trione).
Il Consiglio approva.
Presidente
Do lettura e pongo in votazione
l'articolo 8:
Articolo 8 (Dichiarazione d'urgenza)
1. La presente legge è dichiarata urgente ai sensi dell'articolo
31, comma 3 dello Statuto Speciale ed entrerà in vigore il giorno
successivo a quello della sua pubblicazione nel Bollettino
ufficiale della Regione.
Esito della votazione:
Presenti: 30
Votanti: 18
Favorevoli: 18
Astenuti: 12 (Aloisi, Beneforti, Bondaz, Chiofalo, Gremmo,
Lanièce, Limonet, Maquignaz, Pascale, Riccarand, Ricco e
Trione).
Il Consiglio approva.
Presidente
Pongo in votazione la legge nel suo
insieme.
Esito della votazione:
Presenti: 30
Votanti: 18
Favorevoli: 18
Astenuti: 12 (Aloisi, Beneforti, Bondaz, Chiofalo, Gremmo,
Lanièce, Limonet, Maquignaz, Pascale, Riccarand, Ricco e
Trione)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK