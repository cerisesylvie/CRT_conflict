Consiglio Regionale della Valle d'Aosta - Oggetto del Consiglio n. 3552 del 8 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3552 del 8 luglio 1992 - Resoconto
OGGETTO N. 3552/IX Ripristino di una situazione di normalità
nel carcere di Brissogne.
(Interrogazione)
Presidente
Do lettura dell'interrogazione presentata dai
Consiglieri Trione, Limonet, Beneforti e Bondaz:
Interrogazione Appreso dagli organi di stampa l'imminente
trasferimento al carcere di Brissogne di 50 detenuti definiti "
mafiosi di grande pericolosità sociale";
Rilevando la grave situazione già sottolineata recentemente
dallo stesso Direttore della Casa Circondariale per il
sovraffollamento di detenuti ed associandosi alle preoccupazioni
espresse dai rappresentanti sindacali della Polizia per la nuova
evenienza,
i sottoscritti consiglieri regionali del gruppo della Democrazia
Cristiana
interrogano
Il Presidente della Giunta regionale per sapere:
- quali iniziative sono state prese, o intende intraprendere,
per frenare i suddetti trasferimenti, ripristinare una situazione
di normalità rispetto al rapporto capienze/presenze del carcere di
Brissogne ed evitare all'ordine e alla sicurezza della comunità
valdostana situazioni di grave ed ulteriore pericolo e disagio.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Dobbiamo prendere atto con soddisfazione
delle dichiarazioni del nuovo Presidente del Consiglio Amato, il
quale, in risposta alle richieste ed alle esigenze manifestate dai
nostri parlamentari, ha escluso il trasferimento di un numero
rilevante di detenuti definiti " di alta pericolosità" o meglio di
" altissimo rischio".
Nell'incontro, che ho avuto ieri con l'Associazione dei sindaci
ed un grande numero dei sindaci della Valle d'Aosta, ho presentato
la posizione del Consiglio regionale rispetto a questi problemi,
che mi permetterei, anche se può andare oltre i limiti
dell'interrogazione stessa, è divisibile in tre parti.
Una, il pericolo che gravava sulla situazione valdostana per il
trasferimento delle 44 persone definite ad altissimo rischio.
Questo rischio è stato evitato con un'azione che ha visto
insieme non solo il Governo, ma anche i rappresentanti di questo
Consiglio, tramite i loro capigruppo, nell'ambito degli incontri
che i parlamentari valdostani hanno avuto, sia con il Governo che
con i capigruppo del Consiglio regionale, le forze sociali e gli
ambienti imprenditoriali.
In quella sede abbiamo posto come problema più importante, che
non avvenisse il trasferimento di simili detenuti. Il risultato è
stato positivo.
Le dichiarazioni sono state rese in Parlamento e quindi abbiamo
motivo di credere al nuovo Capo di Governo.
Secondo problema: è un problema impegnativo che ancora vedrà
insieme il Governo regionale ed i nostri parlamentari, in una
azione tendente a far ritornare la Casa Circondariale di Brissogne
alla sua funzione iniziale, anche se sappiamo e dobbiamo dircelo
con molta franchezza, si dovrà svolgere in una situazione molto
difficile.
Il terzo impegno è quello di mantenere la Valle d'Aosta, la
comunità valdostana, fuori dai rischi derivanti dalla diffusione di
una criminalità che sta già devastando altre comunità nel nostro
Paese.
Come intendiamo agire? Intendiamo agire aprendo delle trattative
con i Ministeri centrali, al fine di avere delle garanzie lungo
queste linee.
Intendiamo creare un collegamento tra Governo, Consiglio
regionale, parlamentari, enti locali e forze dell'ordine per
mantenere il controllo democratico del territorio della Valle.
Presidente
Ha chiesto di parlare il Consigliere
Trione, ne ha facoltà.
Trione (DC)
Condivido in toto l'impegno che il
Presidente della Giunta si è preso in questa occasione, impegno che
lo stesso Consiglio si è già assunto con la risoluzione votata
all'unanimità nel corso del precedente Consiglio.
Sicuramente tutti quanti abbiamo appreso con una certa
soddisfazione le dichiarazioni del neo Presidente del Consiglio
Amato ai nostri parlamentari. Dichiarazioni che davano la garanzia
del non trasferimento.
Con altrettanta soddisfazione abbiamo preso atto che l'argomento
è stato oggetto di una presa di posizione di tutte le forze
politiche, sociali, di privati cittadini.
Ne cito alcuni. Oltre ai parlamentari e a questo Consiglio
regionale, la Consulta femminile, la Jeunesse Valdôtaine, la
Democrazia Cristiana, l'Associazione sindaci, il sindacato Siulp.
Questa mattina il Presidente del Gruppo consiliare Piemonte ha dato
la sua solidarietà a questo Consiglio. Quindi questi debbono essere
motivi di soddisfazione.
Con qualche preoccupazione, invece, ho letto alcune notizie su
"La Stampa" di questa mattina, in cui si fa indirettamente
riferimento al problema, parlando di Pianosa e di Fossombrone.
Stando alle dichiarazioni fatte dal Presidente Amato e da coloro
che hanno fatto dichiarazioni su questo tema, pareva di capire che
questo carcere dovesse diventare la nuova sede dei
trasferimenti.
Siccome a questo proposito piovono altre smentite, credo che
vada tenuto ben presente il problema.
Cito alcune cose:
"Mafiosi a Linosa e Fossombrone, la vicenda
sta diventando un caso. Il Ministero di Grazia e Giustizia
smentisce trasferimenti di particolari categorie di detenuti, con
comunicato della tarda mattinata di ieri, conseguente ad una lunga
e travagliata riunione"
.
Più avanti la riunione toscana ha preso posizione in questo
senso e dice:
"Dubbi sulla vera natura della sconfessione
ministeriale vengono anche dal Governo regionale della Toscana, che
prende atto delle smentite del Ministro sul trasferimento dei
mafiosi sulle isole dell'arcipelago toscano, ma annuncia che non
abbasserà la guardia"
. Un annuncio simile a quello fatto dalla
Regione toscana credo vada fatto anche da questo Consiglio.
E' importante non abbassare la guardia, perché chiaramente da
qualche parte dovranno finire, non abbiamo dubbi. Vigiliamo perché
non avvenga qui in Valle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK