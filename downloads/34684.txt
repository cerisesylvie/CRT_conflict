Consiglio Regionale della Valle d'Aosta - Oggetto del Consiglio n. 2410 del 16 maggio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2410 del 16 maggio 2012 - Resoconto
OGGETTO N. 2410/XIII - Interrogazione a risposta immediata:
"Utilizzo dei fondi previsti dalla legge relativa ad Aosta capitale
dell'autonomia per la realizzazione di un parcheggio pluripiano
nell'ex area Cogne".
Interrogazione a risposta immediata
Ricordata la legge regionale 14 novembre 2011, n. 27
"Interventi per lo sviluppo di Aosta capitale
dell'autonomia";
Appreso che la Giunta regionale in data 11 maggio u.s. ha
deliberato l'approvazione dell'esecuzione di un parcheggio
pluripiano nella zona ex area Cogne nel Comune di Aosta;
i sottoscritti Consiglieri regionali
Interrogano
il Presidente della Regione per sapere se conferma che per
l'opera sopracitata saranno utilizzati i fondi previsti dalla legge
relativa ad Aosta capitale dell'autonomia.
F.to: Bertin - Giuseppe Cerise - Chatrian - Louvin - Patrizia
Morelli
Presidente
- La parola al Consigliere Bertin.
Bertin (ALPE)
- La Giunta regionale, venerdì scorso, con
la deliberazione n. 989, ha deciso l'esecuzione e il finanziamento
di un parcheggio pluripiano nell'ex area Cogne. Per finanziare
questa opera si è deciso di dirottare i fondi della legge n. 27,
recante: "Interventi per lo sviluppo di Aosta capitale
dell'autonomia", e, viste anche le vicende di questi giorni, non è
stato propriamente azzeccato il nome di tale legge. Si tratta di un
finanziamento di 4.500.000 su 9.000.000 dell'intera opera per i 300
posti del parcheggio. Non si tratta di una grande opera, o
perlomeno non una di quelle grandi opere che questa maggioranza
propaganda abitualmente: metrò, inceneritore, eccetera; si tratta
piuttosto di un'operetta e, visto che l'operetta è anche un genere
teatrale musicale, questa ha generato una sorta di teatrino. Il
solito teatrino della politica, come direbbe il vostro illustre
alleato Berlusconi, con minacce di dimissioni e varie polemiche,
tutto il repertorio classico di questo teatrino della politica.
Lunedì mattina pertanto abbiamo presentato un'interrogazione a
risposta immediata per conoscere se le intenzioni erano cambiate
rispetto al finanziamento di questa opera di 300 posti dell'ex area
Cogne.
Presidente
- La parola al Presidente della Regione,
Rollandin.
Rollandin (UV)
- La domanda è:
"sapere se conferma che
per l'opera sopracitata saranno utilizzati i fondi previsti dalla
legge..."
, la risposta è "sì", le modalità si stanno
confrontando fra le due Amministrazioni per una questione tecnica e
comunque verranno utilizzati parte dei finanziamenti, senza
compromettere il resto delle opere.
Presidente
- La parola al Consigliere Bertin.
Bertin (ALPE)
- Diversamente da quanto abbiamo capito dai
giornali in questi giorni, quindi ci conferma che 4.500.000 saranno
dirottati dalla legge di Aosta capitale. Abbiamo assistito in
questi giorni ad uno spettacolo improvvisato fra modifiche di
legge, continui cambiamenti, pare a tale punto che, al contrario di
quanto si è letto fino ad oggi, la delibera andrà a dirottare i
soldi di Aosta capitale, utilizzando 1.500.000 che sarebbe dovuto
essere destinato ai lavori di Aosta capitale. Le ragioni tecniche
non le abbiamo capite, mi pare comunque un modo di agire
improvvisato che sa del dilettante allo sbaraglio, nonostante si
tratti di professionisti della politica da ormai 40 anni, quindi di
lunghissimo corso. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK