Consiglio Regionale della Valle d'Aosta - Oggetto del Consiglio n. 2204 del 8 febbraio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2204 del 8 febbraio 2012 - Resoconto
OGGETTO N. 2204/XIII - Interrogazione a risposta immediata:
"Riconversione della linea ferroviaria
Aosta-Pré-Saint-Didier".
Interrogazione a risposta immediata
Appreso che si trasmetterà in Commissione lo studio di
fattibilità "per l'adeguamento e il miglioramento del collegamento
ferroviario Aosta-Pré-Saint-Didier";
Constatato che l'ipotesi che emerge è la chiusura e la
riconversione della linea ferroviaria;
i sottoscritti Consiglieri regionali
Interrogano
la Giunta regionale per sapere se sia vero o meno che sarà
chiusa e riconvertita la linea Aosta - Pré-Saint-Didier.
F.to: Donzel - Carmela Fontana
Presidente
- La parola al Consigliere Donzel.
Donzel (PD)
- Grazie all'informazione sempre gradita dei
giornali, abbiamo appreso che lo studio di fattibilità
sull'Aosta-Pré-Saint-Didier arriverà in commissione. Una certa
sorpresa mi ha colto perché, avendo visto la delibera che era
legata all'adeguamento e al miglioramento del collegamento, per cui
sono stati erogati oltre 200.000 euro ad un professionista, non
essendo i dirigenti dei nostri assessorati competenti per queste
materie...in una delibera che prevedeva addirittura di studiare il
collegamento ferroviario da Pré-Saint-Didier a Courmayeur, quindi
si spingeva veramente a migliorare la linea ferroviaria...poi è
stata una sorpresa scoprire che il risultato è che si toglie la
ferrovia, allora che senso ha avuto...buttare dalla finestra
200.000 euro? Tanto valeva deciderlo politicamente e risparmiare
200.000 euro di studio di fattibilità per migliorare, adeguare la
linea ferroviaria esistente. La domanda allora è molto chiara:
"se sia vero o meno che sarà chiusa e riconvertita la
linea"
, cioè esattamente l'opposto di quello che si era
affidato con 200.000 euro di studio a questo professionista perché
avessimo una linea in grado di funzionare, addirittura ipotizzando
un collegamento Pré-Saint-Didier-Courmayeur.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Semplicemente per ribadire la realtà
dei fatti, senza nessuno spazio creativo. Nella conferenza stampa
di venerdì sono state illustrate ai giornalisti le delibere che
sono state adottate nella seduta ordinaria della Giunta regionale
del 3 febbraio, fra queste vi è la delibera dove si trasmette alla
commissione competente lo studio effettuato all'interno del
Programma PAR FAS, che è stato sviluppato dall'ingegnere Tullio
Russo, il quale è sicuramente un professionista competente in
materia; dobbiamo a lui la riconversione di tutta la tratta
ferroviaria della Liguria. Diverse volte in tale aula abbiamo
parlato di questo intervento di valorizzazione, questa trasmissione
viene fatta nel rispetto della risoluzione approvata dal Consiglio
il 14 luglio 2011, la quale nell'ultimo punto recitava (cito):
"avviare non appena possibile un confronto con la Commissione
consiliare competente sulle conclusioni dello studio di fattibilità
relativo alla linea Aosta-Pré-Saint-Didier"
.
Essendo che all'interno di questo studio vi sono una serie di
ragionamenti, di progetti di quello che comporterebbe da un lato
ammodernare, ma soprattutto mettere a norma la tratta
Aosta-Pré-Saint-Didier, viene fatta un'analisi puntuale sugli
utilizzi, sui flussi e, rispetto a questo, ci sono diversi scenari:
mettere 150.000.000 per tale tipo di intervento, oppure degli
scenari alternativi. Rispetto a questo, se lei l'ha letta,
ovviamente la delibera non assume alcuna decisione definitiva:
prevede semplicemente, rispetto ai vari scenari, di approfondire la
possibilità di riconversione dell'infrastruttura con finalità
turistiche. Credo quindi che ci siano tutti gli elementi in
commissione per fare le valutazioni che, a nostro dire, sono molto
interessanti, soprattutto per quel che è di questa soluzione che ha
più aspetti positivi.
Presidente
- La parola al Consigliere Donzel.
Donzel (PD)
- Francamente Assessore la sua non risposta è
bellissima, nel senso che su tutti i giornali è apparso chiaro:
bisogna riconvertire la linea ferroviaria, costa troppo
ammodernarla, allora perché non abbiamo seguito immediatamente le
indicazioni del Consigliere Agostino, che aveva detto subito:
"basta spendere soldi in quella linea!". Abbiamo invece speso
200.000 euro di progetti per migliorare quella linea, leggo:
"lo
studio di fattibilità per l'adeguamento e il miglioramento delle
stazioni, lo studio di fattibilità relativo al collegamento
ferroviaria fra Pré-Saint-Didier e Courmayeur"
, abbiamo dato
200.000 euro ad un professionista per queste cose per poi sentirci
dire da una timida "Giunta Rollandin", non più decisionista:
"sì...no...ma...vedremo in commissione cosa sarà meglio fare". Ci
ritroviamo di nuovo, dopo cinque anni di Governo, punto e a capo,
non sappiamo che pesci pigliare, scarichiamo sulla commissione
consiliare, perché non abbiamo neanche il coraggio di dire che non
vogliamo mandare avanti la ferrovia, che la vogliamo chiudere.
Onore al Consigliere Turi Salvatore, che ci ha anticipato la
decisione dell'Union che era quella di chiudere la ferrovia!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK