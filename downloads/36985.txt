Consiglio Regionale della Valle d'Aosta - Oggetto del Consiglio n. 861 del 18 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 861 del 18 novembre 2014 - Resoconto
OGGETTO N. 861/XIV - Interrogazione a risposta immediata:
"Lavori di costruzione del vallo per la messa in sicurezza della
frazione La Palud in Comune di Courmayeur".
Presidente
- La parola alla collega Certan.
Certan (ALPE)
- Merci Président.
Con il termine dei lavori nella frazione la Palud, non pensavamo
di dover ritornare così presto su questo dossier e, di sicuro, non
pensavamo di ritornarci per delle prime criticità dei lavori, che,
a neanche un mese dall'annuncio della loro fine, presentano già
delle prime falle. Come gruppo Alpe abbiamo vigilato, chiesto
ripetutamente informazioni, dettagli su questi lavori che ci
parevano essere stati assegnati frettolosamente. Abbiamo sempre
sollevato l'uso, spesso utilitaristico, della procedura che invita
solo certe imprese a presentare l'offerta, però abbiamo sempre
riconosciuto la funzione e il ruolo che il vallo poteva avere per
la frazione di La Palud e quindi, abbiamo sempre distinto
l'aspetto, diciamo, procedurale dei lavori e il ruolo di sicurezza
che, invece, questo poteva avere. Adesso non possiamo non sollevare
delle perplessità riguardo a quanto abbiamo appreso. La scorsa
settimana parevano essere solo delle voci, delle illazioni e poi
anche quello che è apparso su alcuni settimanali ieri, credo, non
possono passare inosservati. Ripeto, a neanche un mese dalla fine,
dire che una parte del vallo avrebbe ceduto, anche a causa della
forte pendenza delle sponde e che abbia creato dei problemi
sull'acquedotto, credo che non possa passare inosservato. Per
l'ingente somma che è stata prevista e che è stata utilizzata,
quindi, chiediamo che ci vengano date delle spiegazioni e,
soprattutto se queste notizie corrispondono al vero. Grazie.
Presidente
- Grazie collega. La parola all'Assessore
Baccega.
Baccega (SA)
- Grazie Presidente.
Sì, voglio ribadire che, ovviamente, il movimento franoso della
Saxe è oggetto di una deliberazione del Consiglio dei Ministri, di
dichiarazione dello stato di emergenza, che ha visto la nomina di
un commissario straordinario, con il compito di realizzare un
programma di interventi necessari a far fronte all'emergenza. Per
tutto quello che sta succedendo in queste settimane in Italia è, il
caso di ribadire, che il vallo rappresenta un'opera di prevenzione
del rischio realizzato prima che si debbano contare i danni, o
situazioni peggiori. L'esigenza di realizzare il vallo, quindi, è
stata affermata sulla base di misurazioni scientifiche e di
competenti pareri tecnici. Guardando la televisione ieri,
preparando una bozza di intervento e guardando le immagini che si
succedevano, le problematiche che ci sono nelle altre regioni, mi
sono chiesto: quanto vale una vita umana? Vale un vallo? Ebbene,
per me anche di più. Credo che se la frana non cadrà ne saremo
lieti, ma se la frana scivolerà domani, fra un mese, tra un anno,
tra due, saremo lieti comunque di aver fatto il possibile per
salvare e mettere in sicurezza la frazione di La Palud a Courmayeur
e i suoi abitanti.
Il rischio zero non esiste, questa è la considerazione da fare.
Sulla base di quanto riferito direttamente dal commissario
delegato, è bene chiarire che il vallo non è crollato, né vi sono
segni che possa crollare, anzi, il vallo è ultimato ed è in grado
di assolvere allo scopo per il quale è stato realizzato,
proteggere, appunto, l'abitato. Il vallo è stato realizzato in
alcuni tratti sul medesimo tracciato dell'acquedotto di Courmayeur
e di Pré-Saint-Didier, la cui tubazione è stata oggetto di
interventi di protezione prima che si verificasse il vallo stesso.
In un punto è stata riscontrata, al termine dei lavori, una perdita
di acqua, molto probabilmente da un giunto della tubazione in ghisa
dell'acquedotto. Si sta, quindi, procedendo a realizzare due tipi
di by-pass; un primo di emergenza mediante la posa di tubazioni in
sommità al vallo, il secondo posando una condotta ai piedi del
vallo. Vero che il rivestimento di una delle testate del vallo è
parzialmente crollato, senza che vi siano stati cedimenti nel
nucleo interno e nella parte sommitale della terra armata. Le
modalità costruttive di questa parte di rivestimento sono subito
apparse non in linea con quanto previsto in capitolato, anche
considerando che le altre centinaia di metri di rivestimento non
hanno dato alcun segno di cedimento. Per questa tipologia di
evento, il commissario ha parlato di lavori fatti di corsa, fatti
in fretta per ultimare. Considerato che le commissioni hanno anche
un ruolo di approfondimento, il commissario ha, comunque, ribadito
la sua disponibilità a rispondere in commissione consiliare a tutte
le domande che i Consiglieri potranno indirizzare, per fare un
percorso conclusivo dell'intervento che si è attuato. Grazie.
Presidente
- Grazie Assessore. La parola alla collega
Certan.
Certan (ALPE)
- Sì, grazie Assessore.
Ottimo il passaggio di chiarire, di definire meglio in
commissione con il Commissario queste cose. Concorda, quindi, con
noi che sono stati fatti dei lavori, ha detto lei, "non in linea
con il capitolato" e noi lo riteniamo, questo, un aspetto molto
grave, perché credo che a neanche un mese dalla fine dei lavori,
questa criticità che si presenta, significa che non sono stati
rispettati dei progetti e qualcuno ne dovrà rispondere, credo.
L'altro aspetto che lei ha trattato, il by-pass, le ricordo che il
by-pass era una delle clausole, diciamo, di esclusione di molte
ditte per poter partecipare oppure no a quest'offerta. Mi chiedo
perché, quindi, certi lavori siano stati poi rinviati e, infine,
sottolineo ancora il fatto che il gruppo Alpe non ha mai messo in
discussione il ruolo - l'ho già ripetuto in premessa e lo ripeto
adesso - di sicurezza, ma un conto è quello e un conto è poi
ampliare questo ruolo di sicurezza con dei lavori frettolosi, poi
confondere queste due cose con dei lavori che sono stati fatti di
corsa e di fretta.
Presidente
- Grazie collega. Punto 4 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK