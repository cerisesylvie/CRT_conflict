Consiglio Regionale della Valle d'Aosta - Oggetto del Consiglio n. 2845 del 20 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Disciplina, attività, professioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2845 del 20 febbraio 2013 - Resoconto
OGGETTO N. 2845/XIII - Disegno di legge: "Modificazioni alla
legge regionale 7 giugno 1999, n. 12 (Principi e direttive per
l'esercizio dell'attività commerciale)".
Presidente
- Colleghi, possiamo riprendere i nostri
lavori.
A la présence de 23 conseillers on peut commencer nos travaux.
On est toujours en discussion générale. Il y a quelqu'un qui
souhaite intervenir? Sur le dessin de loi n° 204 et la proposition
de loi n° 207. Il y a quelqu'un d'autre qui souhaite intervenir?
Pas de requêtes d'intervention? Je ferme la discussion générale. La
parole à l'Assesseur Marguerettaz.
Marguerettaz (UV)
- Sì, grazie.
Innanzitutto ringrazio il relatore, la IV Commissione, tutti i
colleghi che hanno voluto approfondire e contribuire a questo
disegno di legge. Ora un ringraziamento, e non di maniera, va
sicuramente ai commercianti, perché dopo delle incomprensioni
iniziali, credo abbiano capito quello che era lo spirito di questa
norma; una norma che non volevamo approvare senza il dovuto
dibattito, ma semplicemente volevamo approvare per evitare una
serie di situazioni che, in teoria, potrebbero essere delle
situazioni che mal si conciliano con la nostra realtà. E la fretta
che qualcuno ha voluto indicare, è la stessa fretta che hanno avuto
modo di evidenziare i commercianti. I commercianti, non più tardi
di 15 giorni fa, hanno detto: " approvate in fretta questo disegno
di legge"! E quindi se lo dicono, lo dicono a ragion veduta. Perché
questa norma era una norma che con tutti i suoi limiti e con tutte
le prudenze del caso, è una norma che va ad introdurre, come è
stato ricordato - ringrazio il collega Donzel per l'onestà -
l'unico strumento che abbiamo per poter porre un limite ad una
liberalizzazione selvaggia. Quindi altro che legge
"ammazza-commercio", era l'esatto contrario! Purtroppo a volte il
dibattito assume delle connotazioni un po' strane, ma in realtà
questo è!
Il disegno di legge è un disegno di legge che ha avuto degli
adeguamenti, ma non è per niente stato stravolto, tant'è che anche
la delibera di Giunta di cui si è fatto menzione, era già prevista
nel testo originario. Non era prevista nell'articolo 1bis, era
prevista nell'articolo 18, ma poco importa, le indicazioni erano
queste! Poi, se dal confronto con il parere del professor Onida si
può migliorare un testo ben venga: l'abbiamo migliorato, l'abbiamo
integrato, per una miglior lettura. Ma noi dobbiamo prendere atto
che, ad oggi, l'ordinamento, la legislazione vigente, è una
legislazione - e l'hanno ben capito i commercianti - che è in
contrasto, e quindi oggi è come non averla, perché una norma che è
in contrasto ovviamente viene disapplicata. Ecco perché, da questo
punto di vista, io ho una discreta soddisfazione nell'affrontare in
Consiglio regionale questo disegno di legge. Nel momento in cui ci
sono delle indicazioni, che sono immodificabili - ma lo dico con
tutta la pacatezza possibile -, facciamo un pessimo servizio alla
nostra comunità nel far credere che possiamo legiferare, possiamo
introdurre delle norme che poi verranno miseramente bocciate,
perché facciamo credere ai nostri concittadini delle cose che non
sono.
Allora, dal punto di vista statistico, io posso essere anche
d'accordo con voi sul fatto che vi è una già importante presenza di
commerci e probabilmente non abbiamo la necessità di averne altri.
In linea di principio io sono anche d'accordo, ma dopo che abbiamo
fatto questa rilevazione cosa possiamo fare? Andare a dire ai
nostri cittadini ed ai nostri commercianti, alle nostre aziende "ci
pensiamo noi"? Beh, io credo che li portiamo su una cattiva strada.
O l'obiettivo nostro è di compiacere, però è un compiacimento -
fatemi dire - che potrebbe avere un obiettivo di breve termine,
fino alle elezioni, ma non sicuramente un'efficace azione di tutela
delle nostre aziende. L'efficace azione di tutela delle nostre
aziende l'abbiamo fatta noi, nel nostro disegno di legge, e quindi
da questo punto di vista, il confronto che abbiamo avuto è un
confronto che è servito. Anche lì, tutti consci che l'attesa
dell'espressione della Corte costituzionale era un'attesa che aveva
dei pro e dei contro, ma tutti assieme abbiamo detto
"aspettiamo".
Adesso che questa pronuncia è stata pubblicata, siamo sereni;
con questo non vuol dire che abdicheremo, perché, giustamente,
abbiamo la delibera di Giunta che potrà introdurre, ogni qualvolta
lo riteniamo, degli elementi che vanno ad arricchire le difese
delle aziende locali. Quando anche nel testo di legge che è stato
presentato da ALPE e da PD andiamo a parlare di orari - e ha fatto
bene il collega Caveri a parlare degli orari quando parlava
soprattutto di Trento e di Bolzano - è un falso problema per noi,
ma lo capite già confrontandovi con le associazioni dei
commercianti. La liberalizzazione degli orari qui da noi è stata
ampiamente metabolizzata. E non c'è stato mai nessun tipo di
problema, ve lo dicono loro, quindi non si può venire in aula e
ricordare alcune dichiarazioni dei commercianti e non ricordarne
altre! O si ricordano tutte, o non si ricorda niente! Quindi se è
vero che i commercianti all'inizio - torno a dire - hanno avuto
delle perplessità, probabilmente anche per causa nostra, delle
incomprensioni, il percorso si è chiuso con i commercianti che han
detto: "va bene! Approvate subito questo documento". E quindi da
questo punto di vista io devo chiudere ringraziando tutti per il
contributo e assicurando tutta l'attenzione del Governo regionale e
dell'Assessorato su questo tema che è un tema, sicuramente che ci
sta a cuore, e faremo di tutto per tutelare le nostre aziende.
Presidente
- Grazie. Bene, ci sono dichiarazioni di voto?
Se no, possiamo mettere in votazione il nuovo testo proposto dalla
IV Commissione. Non ci sono richieste per dichiarazioni di voto? La
parola al collega Donzel.
Donzel (PD)
- Per dire che, insomma, una breve replica
rispetto al fatto che recitiamo solo una parte di quanto detto dai
commercianti. Ho ribadito che siccome poi le audizioni erano, in
Consiglio...le audizioni erano registrate, quelle dei
commercianti...è agli atti la registrazione che dice che chiedevano
una contaminazione fra le due leggi ed è agli atti che hanno
chiesto l'introduzione dell'Osservatorio, ed è agli atti che mi
sono permesso di chiedere una riconvocazione dell'Assessore,
proprio per vedere se accoglieva quell'istanza ulteriore presentata
dai commercianti...quindi, come dire che "tutto rose e fiori" mi
sembra un po' semplificatorio.
Il nostro atteggiamento sulla legge n. 204 rimane un
atteggiamento negativo, ma nella discussione degli emendamenti
vedremo se la riconferma del non accoglimento dei nostri
emendamenti ci porterà naturalmente ad esprimere un parere negativo
al termine della discussione complessiva.
Presidente
- Ci sono altre richieste d'intervento?
Possiamo passare allora all'esame dell'articolato.
All'articolo 1...c'è l'emendamento n. 1 di ALPE e PD. La parola
al collega Donzel.
Donzel (PD)
- Sicuramente questo emendamento, ci rendiamo
conto, comporta una certa difficoltà per poter essere accolto,
perché presuppone un po' che poi vengano recepiti anche tutti gli
altri, ne siamo consci, ma è utile, è utile Assessore, per spiegare
come, aggiornando il quadro normativo di riferimento, era
necessario per noi riformulare l'oggetto e le finalità della legge,
ampliando lo spettro dell'intervento regolatore regionale,
arricchendo di contenuti quello previsto dal testo originario della
legge, con particolare riferimento all'esigenza di tutela
ambientale e salvaguardia del territorio, alla valorizzazione ed
alla salvaguardia del servizio commerciale nelle aree urbane,
rurali e montane, alla limitazione del consumo di suolo come
concetto che andava esplicitamente espresso, la rivitalizzazione
degli insediamenti storici nel quadro di una pianificazione
urbanistica, coerente e stabile. Sono questi aspetti che avrebbero
consentito di far leva sulla riserva di tutela ambientale che la
Corte costituzionale, nella sentenza n. 299, ha ribadito essere il
limite alla liberalizzazione selvaggia, limite che deve essere
fatto valere sia dalla Regione che dagli Enti locali. Insomma,
questa sentenza n. 299 si presta anche a qualche interpretazione
che non sia così restrittiva come, invece, è stato fatto dalla
maggioranza. E portiamo l'attenzione anche sulle finalità della
tutela del consumatore, dei destinatari dei servizi, della loro
corretta informazione, della possibilità di approvvigionamento,
dell'incentivazione del servizio di prossimità. Era anche nostra
intenzione fare una riflessione sulle funzioni essenziali legate
all'ambiente montano, quali la tutela delle produzioni regionali,
tradizionali e di qualità del commercio di prodotti a chilometri
zero, delle attività turistiche, del patrimonio storico e culturale
regionale. La nostra visione era quindi più ampia del fenomeno del
commercio, e quindi andava a cercare di promuovere una legge che
avesse un respiro un po' più ampio. Questo il significato che sta
alla base di questo tipo di emendamento.
Presidente
- Grazie. Ci sono delle richieste d'intervento
su questo? La parola all'Assessore Marguerettaz.
Marguerettaz (UV)
- Sì, come ha ben individuato il
collega Donzel, questo emendamento stravolge il nostro testo di
legge, e quindi lo respingiamo.
Presidente
- Grazie. Possiamo mettere in votazione
l'emendamento. La votazione è aperta. Votate, colleghi, votate!
Colleghi...tutti hanno votato? Possiamo chiudere la votazione.
Presenti: 29
Votanti: 29
Favorevoli: 7
Contrari: 22
L'emendamento non è approvato.
Metto ora in votazione l'articolo 1. La votazione è aperta.
Tutti hanno votato? Colleghi, possiamo chiudere la votazione? La
votazione è chiusa.
Presenti: 29
Votanti: 29
Favorevoli: 22
Contrari: 7
L'articolo è approvato.
Ora vi è l'emendamento n. 2 di ALPE e PD che introdurrebbe
l'articolo 1bis...emendamento n. 2, di ALPE e PD. La parola al
collega Donzel.
Donzel (PD)
- L'emendamento n. 2 si riferisce alla scala
dimensionale delle attività commerciali. Ci è sembrato necessario
integrare la precedente disciplina con le definizioni necessarie a
chiarirne la corretta portata applicativa, individuare in
particolare criteri dimensionali nuovi ed indispensabili per la
precisa classificazione delle diverse tipologie di strutture di
vendita. La scala del commercio che differenzia piccole, medie e
grandi superfici è già adesso variabile da Regione a Regione.
Abbiamo guardato con interesse alle scelte fatte in proposito dalla
Provincia di Trento, che si è mossa anch'essa nella direzione di
una riformulazione più riduttiva.
Nel nostro caso occorre tarare meglio le categorie, perché siamo
in un contesto dagli spazi e dai numeri più ridotto; tra l'altro,
in questo senso, volevo precisare che la nuova riformulazione non
andava a danno delle situazioni esistenti, si voleva dire:
guardando al futuro, guardando in prospettiva, mettiamoci qualche
paletto in più rispetto alle dimensioni, avendo presente che in
Valle d'Aosta ciò che noi, ciò che per noi è già grandissimo,
magari fuori si chiama "piccolo", "medio", ma trasferito nella
nostra realtà diventa un gigante. Quindi la parola "medio", usata
in Piemonte, diventa "grandissimo" usato in Valle d'Aosta. È per
questo che volevamo, in un territorio di 120 mila abitanti,
rimodulare la scala con cui definiamo piccolo, medio, grande.
Presidente
- Grazie.
Il y a quelqu'un qui veut prendre la parole? La parole à
l'Assesseur Marguerettaz.
Marguerettaz (UV)
- Contrari.
Président
- On ouvre alors la votation sur la proposition
d'amendement n° 2. La votation est ouverte. Collègues...collègues,
vous êtes invités à voter. Tout le monde a voté? On peut fermer la
votation.
Présents: 32
Votants: 32
Favorables: 8
Contraires: 24
L'amendement n'est pas approuvé.
Maintenant à l'article 2 il y a l'amendement n° 3, toujours des
groupes ALPE et Parti Démocratique. La parole au collègue
Donzel.
Donzel (PD)
- Spero che su questo emendamento che
comincia a entrare un po' nella parte più consistente, diciamo, del
disegno di legge, quelli che sono i cosiddetti "grandi argini" che
l'Assessore e la maggioranza avrebbero posto alla grande
distribuzione al nostro territorio ci sia magari anche la volontà
politica di chiarire meglio il perché di certe bocciature. Per un
adeguato bilanciamento dei principi costituzionalmente protetti,
abbiamo introdotto miglioramenti, abbiamo introdotto meccanismi che
migliorano le disposizioni di compatibilità territoriale delle
grandi strutture di vendita, nell'ambito della pianificazione di
settore e rafforzano i meccanismi di coordinamento fra la Regione e
gli Enti locali, nell'ubicazione alla scala urbanistica delle
grandi strutture di vendita non previste dagli strumenti
urbanistici comunali.
In particolare, questo emendamento è fondamentale rispetto ad
alcuni passaggi. Recepiamo anche noi come fattore positivo quello
che prima non c'era, il
"sentite le associazioni"
, però noi
sappiamo che nella prassi del Consiglio regionale per le
associazioni non si può usare altra formulazione, ma nella prassi
del Consiglio regionale noi sappiamo che
"sentite le
organizzazioni
,
sentite..."
, cioè non vuol dire
assolutamente niente, la volontà politica procede e alle volte
diventa una formula di cortesia. Cioè
"sentite le
associazioni"
...da un certo punto di vista ci mancherebbe anche
che non le sentano! Cioè, dico, ci mancherebbe anche che si
decidesse qualcosa senza aver sentito le associazioni!
Quello che invece noi riteniamo fondamentale è un elemento, un
atto un po' più pregnante anche dal punto di vista amministrativo,
che sarebbe quello:
"acquisito il parere dell'Osservatorio
regionale del commercio"
...cioè, quindi, oltre a sentire, si
acquisisce un parere di un organismo che ha le funzioni di studiare
ed analizzare in profondità il nostro territorio e - altro
passaggio non indifferente - la delibera è adottata
"previo
parere della Commissione consiliare competente"
; sono due
passaggi che, per averlo sperimentato nella prassi, non sono
indifferenti, cioè quando qualcuno dice: "io non voglio soltanto
ascoltare in fretta e furia per sentito dire, ma acquisisco un
parere vero e proprio", beh...qui ci sarebbe l'occasione di
dimostrare che c'è tutta la volontà di acquisire il parere e di
riconoscere alla Commissione competente un ruolo importante nel
dare un proprio parere su questa delicatissima materia.
Président
- La parole à l'Assesseur Marguerettaz.
Marguerettaz (UV)
- Siamo contrari. L'emendamento è in
contrasto con l'impostazione del nostro testo di legge facendo
riferimento all'Osservatorio regionale del commercio, che non è
previsto nel nostro testo di legge.
Président
- Merci. Je peux mettre en votation donc
l'amendement n° 3. La votation est ouverte. Collègues....collègues,
vous êtes invités à voter. Tout le monde a voté? Je peux fermer la
votation? La votation est fermée.
Présents: 32
Votants: 32
Favorables: 8
Contraires: 24
L'amendement n'est pas approuvé.
Je peux mettre maintenant en votation l'article 2? La votation
est ouverte. Tout le monde a voté? On peut fermer la votation?
Présents: 33
Votants: 33
Favorables: 25
Contraires: 8
L'article est approuvé.
Je peux donner le même résultat pour l'article 3? Article 4?
Article 5? Article 6? Article 7? Article 8? Article 9?...Non, sur
le 9 il y a des amendements. Article 8.
Pour l'article 9 il y a l'amendement n° 4 des groupes ALPE et
PD. La parole au Conseiller Donzel.
Donzel (PD)
- Le chiederei cortesemente la possibilità di
presentare insieme gli emendamenti n. 4 e n. 5, Presidente. Qui
sta, in questi due emendamenti che presentiamo, il cuore della
questione che abbiamo dibattuto. Qui sta il cuore della diversità
fondamentale fra il nostro approccio e quello della maggioranza
rispetto a questo disegno di legge. Qui sostanzialmente si vede
come la prima presentazione della legge n. 204 non sia qui
radicalmente ribaltata; poi magari vedremo in fondo il fatto che è
sparita la famosa "disposizione transitoria", quella che più aveva
acceso gli animi riguardo al Comune di Sarre, quella è sparita;
però qui sostanzialmente si gioca la partita di come reinnestare un
meccanismo di apertura alla grande distribuzione. Dove si dice,
comma 2:
"gli ambiti territoriali di cui al comma 1 possono
essere motivatamente modificati in sede di formazione degli accordi
di programma di cui al comma 3, in sede di pianificazione di
settore, ai sensi dell'articolo 23, comma 4, delle norme di
attuazione del PTP
", si introduce di fatto possibilità di
modificare i contenuti del PTP in base a semplice accordo di
programma, bypassando così la procedura di modifica dello stesso
PTP che fornisce garanzie di trasparenza e partecipazione che,
invece, gli accordi di programma non prevedono, salvo quel
"sentite le associazioni"
. Su questo la nostra posizione è
contraria.
Noi nell'emendamento scriviamo:
"gli ambiti territoriali di
cui al comma 1 possono essere motivatamente modificati
esclusivamente in sede di pianificazione di settore, ai sensi
dell'articolo 23, comma 4, dell'attuazione del PTP"
. Con questa
modificabilità spinta degli ambiti territoriali, la Giunta può fare
a meno della norma transitoria, tant'è che è decaduta, tant'è che è
decaduta, ma perché non ne ha più bisogno, che aveva previsto e ha
ritirato, perché di fatto l'accordo di programma le consente di
raggiungere comunque in tempo il risultato che spera, cioè si
possono in Valle d'Aosta insediare grandi superfici commerciali nei
luoghi che ritiene più opportuni, senza passare attraverso le
procedure aggravate della riforma del PTP. La stessa scorciatoia è
prevista dalla Giunta nel successivo comma per l'ubicazione alla
scala urbanistica delle strutture di vendita, delle medie e grandi
strutture di vendita, non previste dagli strumenti urbanistici
comunali; infatti si prevede che essa è definita dalla Regione
d'intesa con i Comuni interessati e sentite le associazioni di
categoria mediante accordo di programma. Rispetto a questa, la
nostra posizione attraverso l'emendamento n. 5 è rafforzativa delle
tutele procedurali; l'ubicazione della scala urbanistica, infatti,
delle grandi strutture di vendita, per quanto ci riguarda, noi, si
ha attraverso il passaggio Regione-intesa con i Comuni e previo il
parere dell'Osservatorio regionale del commercio della competente
Commissione del Consiglio regionale. Sono questi due elementi che
rafforzano la possibilità di controllo. Altrimenti noi affidiamo di
fatto la possibilità alla Giunta di decidere, in accordo
naturalmente con i Comuni, di allargare le superfici di vendita. Me
lo spiegate che cosa cambia? Non cambia nulla! Se l'Amministrazione
ha intenzione di aprire al grande commercio, apre al grande
commercio! Quindi di fatto qui si fa...si va ad un voto di fiducia,
cioè dico, io do un voto di fiducia alla maggioranza.
Noi non siamo per dare voti di fiducia. Noi siamo perché ci
siano delle regole che consentano a tutti i cittadini di decidere,
non di...voto di fiducia alla Giunta, la Giunta decide dove si
insediano le grandi superfici. Votare questo articolo senza i
nostri emendamenti vuol dire che la Giunta regionale della Valle
d'Aosta...le grandi superfici, insediano le grandi superfici,
insediano le grandi superfici, questo è! E noi su questo non siamo
d'accordo, e voteremo assolutamente contro, e questa è la ragione
per cui senza i nostri emendamenti non possiamo accogliere questo
disegno di legge.
Président
- Merci. La parole à l'Assesseur
Marguerettaz.
Marguerettaz (UV)
- Sì, ovviamente siamo contrari a
questi emendamenti, perché stravolgono l'impostazione data, ma
volevo semplicemente ribattere che gli accordi di programma non
scendono dal cielo! Gli accordi di programma vengono fatti su
proposta delle amministrazioni locali che propongono delle
modifiche nell'ambito del Piano regolatore. Allora, da questo punto
di vista mi pare che facciate un po' un torto a tutti gli
amministratori, perché in una situazione di questo genere, la
responsabilità del Piano regolatore, della programmazione
urbanistica e di tutta l'organizzazione territoriale è in capo ai
Comuni, e quindi da questo punto di vista direi che c'è un eccesso
da parte vostra ed i commercianti l'hanno ben capito e va loro
molto bene questo tipo di impostazione.
Président
- A demandé encore la parole le collègue
Donzel.
Donzel (PD)
- Una brevissima replica, perché non passi
l'idea che noi non abbiamo ascoltato le amministrazioni locali o
vorremmo interferire con le loro decisioni. È chiaro che
un'amministrazione locale, nell'ambito delle decisioni che deve
prendere, avendo acquisito il parere di un osservatorio che studia
il commercio a livello regionale, può avere una visione panoramica,
così come la Commissione competente regionale...che magari un
amministratore locale, che fa bene il suo lavoro, ha una visione
chiara di quello che è il suo ambiente, però una cosa è ragionare
negli interessi di Pollein, di Quart, di Sarre, magari, altra cosa
è ragionare avendo il quadro dell'evoluzione della nostra Regione,
per cui uno può dire: "ma nel mio Comune ho bisogno di dare un po'
di lavoro a quattro della mia zona" ed insedia una grande sede di
distribuzione senza tener conto che dall'altra parte della città ce
ne sono altrettanti!
Ecco, nessuno vuol far torto alla decisione autonoma dell'Ente
locale, ma siccome dobbiamo fare scelte che hanno un carattere
regionale, l'Ente locale, se ha un parere di un osservatorio, se ha
un parere di una commissione consiliare, fa una scelta che è un
attimino più oculata, e nella nostra proposta in alcun modo si
toglie la primazia all'Ente locale di esprimere poi il suo giudizio
in merito.
Presidente
- Grazie. Possiamo mettere in votazione
l'emendamento n. 4. La votazione è aperta. Tutti hanno votato?
Possiamo chiudere la votazione?
Presenti: 32
Votanti: 32
Favorevoli: 8
Contrari: 24
L'emendamento non viene approvato, e decade così anche
l'emendamento n. 5.
Metto ora in votazione l'articolo 9. La votazione è aperta.
Votate. Tutti hanno votato? Possiamo chiudere la votazione?
Presenti: 32
Votanti: 32
Favorevoli: 24
Contrari: 8
L'articolo è approvato.
Posso dare lo stesso risultato per l'articolo 10?
Vi è poi l'emendamento n. 6 dei gruppi ALPE e PD che introduce
l'articolo 11bis. Scusate, possiamo dare lo stesso risultato anche
per l'articolo 11, giusto? E apriamo la discussione
sull'emendamento n. 6. Collega Donzel.
Donzel (PD)
- Grazie Presidente.
Ecco, noi abbiamo preso molto a cuore questa questione
dell'Osservatorio e so che una delle principali remore
all'accoglimento di questo istituto è stata la questione che
esisteva un precedente organismo che non si occupava solo di
commercio, però esisteva un organismo del genere, che non ha
funzionato, che non ha svolto fino in fondo le sue funzioni. E su
questo abbiamo audito, appunto, recentemente, le associazioni dei
commercianti, per capire se probabilmente avevamo esagerato noi col
riproporre un osservatorio di tal fatta. E le associazioni dei
commercianti ci hanno detto: "no, noi siamo molto interessate che
ci sia un osservatorio"...e questo è registrato, eh, in
Commissione, quindi non è un riportato, tanto così, per raccontare
una favola! Siamo molto interessati perché è profondamente
cambiata. Cioè io ho apprezzato molto la franchezza dei
rappresentanti delle associazioni - come lei ha avuto modo di
vedere, si sono confrontati anche con lei -, si sono resi conto
della delicatezza del momento che stiamo vivendo. Hanno detto:
"probabilmente abbiamo vissuto in una regione dove c'era il
contributo facile, le nostre attività andavano, la Regione ci
finanziava...ci siamo un po' lasciati andare". Adesso ci rendiamo
conto che le nostre attività chiudono. Le serrande calano, e calano
nei centri di molti paesi che prima citava, correttamente, il
collega Caveri...anche cittadine, come le chiamavamo una volta, no?
come Verrès, che erano piccole città nella nostra realtà
valdostana, ed hanno le serrande abbassate, spariscono i
negozi...c'è qualcosa che non va!
Vorremmo avere uno strumento che monitora puntualmente questa
situazione. Perché, parliamoci chiaro, quando chiudono 200 esercizi
commerciali, bisogna riconoscerlo, fanno molto meno rumore di 100
licenziamenti in una fabbrica, lì almeno c'è un sindacato, c'è uno
sciopero, c'è...invece queste serrandine calano, si sente il rumore
dell'ultimo giorno che scendono e poi non si sente più niente! C'è
la polvere, il turista passa, vede tutto chiuso e dice: questo è un
villaggio turistico? Tutto chiuso! Allora, per evitare anche questo
silenzio con cui c'è questa sorta di licenziamento del commercio e
di queste figure, anche gli stessi commercianti hanno detto:
"cerchiamo di avere uno strumento di questo tipo, un organo
tecnico, di proposta", che aveva appunto delle funzioni come
monitorare l'entità e l'efficienza della rete distributiva, che
fosse in grado di promuovere l'acquisizione, l'elaborazione e la
diffusione delle statistiche, per una migliore conoscenza del
commercio; insomma, uno strumento utile alle associazioni, ma utile
anche alla politica, perché chi deve decidere, se ha dei dati
oggettivi, ha un quadro preciso della situazione, può farlo con più
serenità, ecco.
E se mi consente il Presidente, illustrerei anche l'emendamento
n. 7 che è collegato. È importante sottolineare che noi abbiamo
previsto la presenza al suo interno di componenti prevalentemente
tecniche, quindi con l'idea proprio di svolgere un ruolo tecnico,
con convocazioni trimestrali, e poi un'altra cosa importante, con
la gratuità di chi va a svolgere queste funzioni; quindi, da questo
punto di vista, uno strumento utile in un momento di grande
difficoltà del commercio valdostano che ha bisogno, come dire? di
una lente d'ingrandimento che ci faccia ben capire cosa sta
accadendo nella nostra realtà regionale.
Président
- Merci. La parole à l'Assesseur
Marguerettaz.
Marguerettaz (UV)
- Abbiamo avuto modo di confrontarci
anche in Commissione su questo tema, per cui ribadirò quello che è
stato il pensiero.
Noi, oggi, abbiamo Osservatori in ogni dove: Osservatorio della
città, Osservatorio Camera di Commercio, gli Osservatori... Ora,
rispetto a questo tema, proprio perché è stato abbastanza condiviso
che l'organismo precedente era un organismo assolutamente
pletorico, che aveva una difficoltà nel funzionare, ed essendo
necessaria un'attività di monitoraggio - e su questo noi conveniamo
- ma abbiamo uno splendido strumento che è la Camera di Commercio,
là dove sono tutti i rappresentanti tecnici. Quindi è un'azione,
un'attività che può benissimo essere fatta dalla Camera di
Commercio, che è il luogo preposto; quindi non abbiamo bisogno di
un ulteriore organismo. La Camera di Commercio può assolvere
benissimo questa funzione, e quindi riteniamo superfluo questo
nuovo organismo.
Presidente
- Grazie. Possiamo mettere in votazione
l'emendamento n. 6. La votazione è aperta. Votate. Possiamo
chiudere la votazione. Ah, scusate, scusate. È chiusa, okay.
Presenti: 32
Votanti: 32
Favorevoli: 8
Contrari: 24
L'emendamento non è approvato; con la non approvazione decade
anche l'emendamento n. 7.
Mettiamo in votazione l'articolo 12. La votazione è aperta.
Tutti hanno...votate, votate. Chiudiamo la votazione.
Presenti: 33
Votanti: 33
Favorevoli: 25
Contrari: 8
L'articolo è approvato.
A l'article 13 il y a l'amendement n° 8 des groupes ALPE et
Parti Démocratique. La parole au collègue Donzel.
Donzel (PD)
- Come spesso accade con molte leggi che noi
approviamo, non passano tre mesi che la legge è vecchia, che
bisogna fare un articolo che corregge, là due articoli per
correggere, eccetera. Anche in questo caso abbiamo voluto ribadire
come fosse importante, in una legge che prendeva in mano la
questione del commercio, avere anche un attimo il legislatore,
anche se a fine mandato, anche se siamo a fine legislatura...dà
l'impressione di voler guardare un attimo più avanti, guardare al
futuro, a ciò che emerge, alle esigenze che possono venire fuori,
quindi non fare solo la "leggina" che dovrebbe servire a fermare le
grandi distribuzioni, che poi non le ferma (come abbiamo visto), ma
avesse un attimo di respiro una legge regionale. Perché non...son
convinto che nella prossima legislatura chi sarà qui e dovrà
riprendere in mano e dire...e dirà: ma come mai non hanno pensato a
queste cose qui? Ecco.
Tra le cose a cui bisognava pensare c'era il favorire lo
sviluppo e la qualità del servizio dei centri polifunzionali, con
la facoltà di prevedere specifiche misure d'incentivazione, sotto
forma di esenzione di tributi locali e regionali, e di
finanziamenti per la locazione e l'allestimento dei locali, la
promozione di sistemi di consegna a domicilio di generi alimentari.
È uno sguardo in avanti verso formule più moderne di commercio,
anche per le aree rurali, in contrasto con la linea che vorrebbe
privilegiare solo in futuro la grande distribuzione, il modello
nord-americano di commercio su grandi aree di superfici, che
obbliga sempre e comunque il consumatore a spostarsi. Figuriamoci
nei nostri villaggi di montagna poi...deve spostarsi in auto verso
le sedi dei grandi magazzini!
Président
- La parole à l'Assesseur Marguerettaz.
Marguerettaz (UV)
- Sì, ma questi articoli, gli ultimi
articoli, sono degli articoli di coordinamento e quindi il tema dei
centri polifunzionali, così come altri temi, meritano ovviamente un
approfondimento completo; quindi andare ad introdurre delle
modifiche
spot
all'interno di questo probabilmente non è lo
strumento migliore.
Siamo quindi per mantenere gli articoli con la formula del
coordinamento e rimandare eventualmente ad altri momenti le analisi
sui centri polifunzionali con più completezza.
Presidente -
...l'emendamento. La votazione è aperta.
Colleghi, votate. Possiamo chiudere la votazione.
Presenti: 32
Votanti: 32
Favorevoli: 8
Contrari: 24
L'emendamento non viene approvato.
Mettiamo in votazione ora l'articolo 13. La votazione è aperta.
Possiamo chiudere la votazione.
Presenti: 32
Votanti: 32
Favorevoli: 24
Contrari: 8
L'articolo è approvato.
Je peux donner le même résultat pour l'article 14, 15, 16, 17,
18?
A l'article 19 il y a l'amendement n° 9 des groupes ALPE et
Parti Démocratique. Vous le donnez pour...on peut le mettre en
votation? On met en votation l'amendement n° 9. On peut fermer la
votation? La votation est fermée.
Présents: 32
Votants: 32
Favorables: 8
Contraires: 24
L'amendement n'est pas approuvé.
On met maintenant en votation l'article 19.
La votazione è aperta. Possiamo chiudere la votazione.
Presenti: 32
Votanti: 32
Favorevoli: 24
Contrari: 8
L'articolo è approvato.
Posso dare lo stesso risultato per l'articolo 20? Possiamo
mettere in votazione la legge nel suo complesso. Se ci sono
richieste d'intervento...per dichiarazioni. La parola al collega
Bertin.
Bertin (ALPE)
- Grazie Presidente.
Semplicemente per annunciare il nostro voto contrario alla
legge, motivato già in precedenza anche dal collega Donzel...in
effetti avevamo presentato una legge alternativa a questa.
Riteniamo questo un mero recepimento della normativa statale, che
non introduce nessuna novità qualitativamente significativa. Un
settore che al contrario avrebbe bisogno certamente di una visione
globale e di interventi mirati, perché è un settore delicato e che
rischia, nel tempo, di subire conseguenze da queste
liberalizzazioni piuttosto selvagge. Dobbiamo tutelare i piccoli
esercizi, soprattutto di montagna, e non solo, come si sottolineava
in precedenza. Manca proprio una visione globale, tant'è che con
due delibere si può aprire...con due atti amministrativi, due
semplici atti amministrativi, un Comune può aprirsi o permettere
l'apertura di un centro commerciale, con gli effetti facilmente
immaginabili sull'intero sistema; un sistema che già ha, al suo
interno, molte strutture di grandi dimensioni e che non necessita
evidentemente di altre nuove strutture. C'è già concorrenza in
questo campo e quello che andrebbe fatto è piuttosto un intervento
globale a sostegno di un sistema che certamente ha bisogno di
innovazione, che dev'essere sostenuto e guidato nell'interesse di
tutti, non nell'interesse di pochi, soprattutto dei grandi
interessi delle grandi
surfaces
come si dice, superfici.
Pertanto il nostro voto è contrario, com'era peraltro prevedibile.
Grazie.
Presidente
- Grazie. Ci sono altre richieste di
intervento? Se non ci sono altre richieste d'intervento possiamo
mettere in votazione la legge nel suo insieme. La votazione è
aperta. Tutti hanno votato? Possiamo chiudere la votazione?
Presenti: 33
Votanti: 33
Favorevoli: 25
Contrari: 8
La legge è approvata.
Comunico che la votazione della proposta di legge n. 207 è da
considerarsi preclusa in relazione alla votazione favorevole del
disegno di legge n. 204.
Prima di passare al punto successivo, chiedo cortesemente se si
può, se si possono distribuire sia il sub-emendamento
all'emendamento della Commissione presentato dall'Assessore
Lanièce, sia la relazione della Consigliera Fontana.
Discutiamo ora i punti 17.1 e 19.1 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK