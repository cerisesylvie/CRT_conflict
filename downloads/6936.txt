Consiglio Regionale della Valle d'Aosta - Oggetto del Consiglio n. 1439 del 3 luglio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1439 del 3 luglio 1985 - Resoconto
OGGETTO N. 1439/VIII - INIZIATIVE A FAVORE DEGLI HANDICAPPATI
GRAVI. (Interrogazione)
PRESIDENTE
: Do lettura dell'interrogazione presentata dal
Consigliere Viberti:
INTERROGAZIONE
RILEVATO CHE permane grave l'inadeguatezza delle strutture di
assistenza per handicappati;
APPRESO CHE almeno una decina di handicappati gravi sono
ancora ricoverati in Istituti fuori Valle;
SOTTOLINEATO che sarebbe urgente aprire in Aosta almeno una
comunità-alloggio per l'assistenza di handicappati gravi
con
più di 21 anni;
APPRESO INFINE che la Regione può disporre dei locali situati
in via Cerise sopra il Centro socio-educativo per ragazzi
handicappati;
il sottoscritto Consigliere regionale di "Nuova
Sinistra"
INTERROGA
l'Assessore regionale alla Sanità ed Assistenza Sociale per
sapere:
1)
quali sono le strutture di assistenza per
handicappati gravi con più di 21 anni che si prevedono di
creare;
2)
in che modo si pensa di poter favori re il rientro
in Valle d'Aosta degli handicappati ricoverati in Istituti
esterni;
3)
se è possibile l'utilizzazione dei locali dell'ex
scuola materna, in via Cerise, per creare una struttura di
assistenza a favore degli handicappati.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Per quanto richiesto al primo punto di
questa interrogazione presentata dal Consigliere Viberti diciamo
che, per gli handicappati gravi con più di 21 anni, la Regione sta
acquistando dei locali di circa 500 mq in località Amerique di
Quart, che verranno attrezzati proprio per gli handicappati gravi
adulti. Per quanto concerne la sistemazione e l'arredamento c'è già
stato un primo incontro con l'Assessorato ai Lavori Pubblici, che
dovrà adeguare nel più breve tempo possibile questi locali, che poi
verranno dati in gestione alla Cooperativa Libellula che aveva già
operato nel settore.
Nello stesso tempo la Giunta regionale ha già acquistato la
cooperativa e la stalla sociale di Gressan che è stata destinata in
parte al servizio di cooperative di invalidi che vorranno ampliare
la loro attività nel campo agricolo. Un'altra parte di questi
locali durante la bella stagione sarà utilizzata anche dai ragazzi
handicappati che sono ora ospitati nei centri di Aosta. Negli anni
scorsi questi stessi ragazzi utilizzavano delle strutture situate
nel Comune di Aymavilles, mentre riteniamo che sia molto più
conveniente portarli a Gressan, che è una località meno distante
dal capoluogo regionale.
Per quanto riguarda il secondo punto dell'interpellanza e cioè
l'eventuale ritorno in Valle degli handicappati oggi ospitati in
località lontane, diciamo che si sta attuando, anche se purtroppo
molto lentamente, il programma che prevede non l'inserimento di
questi ragazzi in un unico istituto specializzato in Valle d'Aosta,
ma il loro inserimento nelle diverse comunità e nei diversi centri
di assistenza per invalidi che sono previsti sul territorio. Una
parte di questi handicappati è già rientrata ed altri stanno per
rientrare con l'apertura del centro di Variney.
Purtroppo non sono molti coloro che possono al momento essere
inseriti ed assistiti, ma, via via che verranno realizzati sia il
piano previsto dal programma socio-sanitario pluriennale e sia il
programma di attuazione annuale, saranno inseriti tutti coloro per
i qua li sarà possibile trovare una forma di assistenza adeguata
alle necessità. Il principio di non creare una specie di
lazzaretto, cioè una struttura chiusa, per questi invalidi e di
realizzare invece delle strutture che consentano il loro
inserimento in località quanto più vicine possibile al loro
territorio di origine ed ai loro parenti, è già stato accolto da
tempo. Ricordo ancora che il secondo piano dello stabile di via L.
Cerise verrà destinato all'infanzia abbandonata ed in attesa di
adozione o di quei bambini che in famiglia hanno dei problemi.
Mi sembrava che, dopo le numerose riunioni con l'Associazione
delle famiglie dei portatori di handicap, questo programma sarebbe
stato accettato, invece ho ricevuto ultimamente una lettera
indirizzatami da un'Assemblea dell'Associazione che in qualche modo
contesta una parte delle nostre scelte. Ad onor del vero bisogna
anche dire che noi avevamo prospettato le nostre possibilità e
avevamo anche chiesto che ci venissero indicate delle soluzioni.
Purtroppo anche per l'Associazione era difficile trovare delle
soluzioni alter native a quelle da noi proposte e pertanto non sono
emerse indicazioni praticabili.
L'associazione chiede comunque di non fare questo centro per
adulti nella località Amerique, che è considerata troppo distante
da Aosta, piena di traffico e priva di verde e chiede invece di
realizzarlo in via L. Cerise. Noi abbiamo risposto che in via
Cerise abbiamo altre necessità e che riteniamo i locali della zona
Amerique più idonei per gli handicappati ultraventunenni, anche in
considerazione del fatto che al traffico e alla distanza si rimedia
con il trasporto effettuato direttamente e a carico della Regione.
Nello stesso tempo si può aggiungere che se il verde manca nella
località Amerique, a maggior ragione manca in via L. Cerise. Per
ovviare al problema del verde c'è, come dicevo prima, la questione
della stalla sociale di Gressan e nello stesso tempo si potrebbero
attrezzare delle aree verdi nelle vicinanze del centro per
consentire ai ragazzi di beneficiare di un ambiente esterno idoneo
e salutare.
Queste sono le soluzioni che abbiamo al momento; nello stesso
tempo vorrei far pervenire al Consigliere Viberti un promemoria di
tutte le iniziative intraprese ultimamente per cercare di
provvedere a questi handicappati gravi.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io voglio ringraziare l'Assessore, perché
dimostra di curare con particolare attenzione questo setto re. Mi
sembra che stia aumentando la sensibilità e l'attenzione nei
confronti di questo aspetto molto delicato del la vita sociale e
ciò è molto importante. Non dobbiamo mai dimenticarci che al centro
della nostra attività deve esserci sempre l'utente e l'Assessore ha
dimostrato di aver recepito questo principio.
Le scelte che vengono fatte, come tutte le scelte, possono
naturalmente essere discutibili e sono suscettibili di critiche di
vario genere, perché non posso no mai raccogliere l'unanimità e,
quand'anche questa ci fosse, nasconderebbe sempre delle diversità e
delle differenze dovute alla mentalità, all'impostazione del
problema e all'educazione che ciascuno di noi ha. Mi riservo di
intervenire nuovamente sull'argomento dopo aver letto il promemoria
che gentilmente l'Assessore ha deciso di farmi avere.
Tra le risposte all'interrogazione quella che mi trova meno
soddisfatto è la decisione di utilizzare l'ex ONMI di via L. Cerise
per altre attività quando già parte di questo fabbricato è
utilizzata per l'assistenza agli handicappati minori di 21 anni. A
nostro avviso sarebbe più opportuno utilizzare tutto il centro per
un unico scopo concentrando, almeno per quello che riguarda la
città di Aosta, l'intervento in un solo edificio, anche se
comprendiamo che motivi vari possono aver determinato una scelta
diversa. Tuttavia questa scelta di farvi un centro per l'infanzia
abbandonata e di trasferire in quei locali, sempre che le mie
informazioni siano precise, l'unica micro-comunità regionale
esistente e che fa attività di questo genere, non ci trova
consenzienti. Anche se ciò è dovuto a ragioni di forza maggiore io
mi domando perché non si cerca una soluzione definitiva diversa
senza mescolare adulti ed infanti nello stesso centro.
Io credo che per l'infanzia abbandonata e per la micro-comunità
sia preferibile l'inserimento in un condominio od in un contesto
abitativo normale, piuttosto che l'inserimento nella struttura
scelta dall'Amministrazione che a me sembra di ripiego anche perché
un domani presenterà sempre dei problemi per gli ulteriori
spostamenti.
Io credo che sia così, anche se questa scelta può trovare
consenzienti le persone che gestiscono quell'attività e ripeto
quindi che noi non la condividiamo per i motivi che ho esposto.
Siamo comunque soddisfatti della crescita dell'attenzione e della
volontà di discutere di questi problemi: è un buon auspicio per i
futuri interventi nel settore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK