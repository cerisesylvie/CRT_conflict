Consiglio Regionale della Valle d'Aosta - Oggetto del Consiglio n. 923 del 12 dicembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 923 del 12 dicembre 1989 - Resoconto
OGGETTO N. 923/IX - PROSECUZIONE E CHIUSURA DELLA DISCUSSIONE
GENERALE SULLE LEGGI DI BILANCIO PER IL 1990.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Spero di non offendere nessun collega se
dico che finora questo dibattito non ha offerto molti stimoli. Mi
limiterò pertanto ad un intervento breve, che parte da una
considerazione allarmata: secondo noi, è desolante l'appiattimento
amministrativo di questa Giunta regionale.
La presentazione del bilancio è stata l'occasione di una
pedestre elencazione di interventi, senza alcuna originalità e
senza acuti, ma devo dire che dobbiamo giudicare dello stesso tono
anche l'intervento dell'Union Valdôtaine, da cui ci saremmo
aspettati di più.
La produzione di idee, la capacità di orientare lo sviluppo, il
livello ed il respiro delle proposte, sono per noi del tutto
inadeguati. Discutiamo del bilancio come probabilmente ne discute
un grosso comune della Bassa Padana ed è così che, secondo noi, si
affossa l'autonomia e si favorisce un reale livellamento verso il
basso.
Noi lanciamo quindi un allarme, perché esiste indubbiamente un
ritorno neocentralistico ed un pesante condizionamento dello Stato
sulle regioni, ma esiste, e sarebbe un errore madornale non
vederla, anche un'azione del tutto inadeguata delle regioni e, nel
nostro caso particolare, di questa Regione in particolare.
In questa valutazione io vedo una prima discriminante tra un
progetto progressista che guarda in avanti, un progetto in cui si
riconoscano appunto le Sinistre, e una visione moderata e, perché
no, conservatrice della società valdostana.
Dico che vedo una discriminante, perché su questo terreno
dovrebbe confrontarsi il dibattito politico e dovrebbe essere anche
proficuo un confronto sulle cose, partendo da una lettura della
realtà, e perché se la realtà di questa Regione viene letta
soltanto come un luogo in cui sostanzialmente tutto va bene, c'è un
buon livello di ricchezza e quindi anche nella nostra attività
possiamo galleggiare sui processi spontanei, introducendo qua e là
solo qualche piccolo aggiustamento, ci troviamo di fronte alla
visione classica del liberismo conservatore.
Altro è vedere e valutare se siamo o meno in un passaggio di
fase, che dal Consigliere Mafrica è stato definito "un bivio", che
impone un profondo ripensamento, perché cambiano gli scenari,
cambiano le esigenze della società, cambiano i bisogni dello stesso
sistema economico e delle imprese. Di fronte a questo cambiamento
di scenari, non può rimanere fermo il sistema politico, non piò non
cambiare il sistema amministrativo, non può non cambiare la
politica e l'intervento della pubblica amministrazione.
Beh, nell'intervento di presentazione del bilancio, noi non
abbiamo sentito nessun ripensamento in tal senso e, per questo,
riteniamo che la situazione rischi di portare ad un appiattimento e
ad una involuzione della concezione dell'autonomia in questa
Regione.
Gli interrogativi su cui noi dobbiamo confrontarci e, se
necessario, dividerci sono stati ripresi in alcuni interventi. Io
faccio qui, molto sinteticamente, alcuni esempi ed alcune
valutazioni.
Primo: quale modello istituzionale? E' possibile affrontare una
fase come questa, senza interrogarci sul ruolo che sta svolgendo
questa Regione? Sulle funzioni del Consiglio regionale nei
confronti della Giunta regionale? Sul funzionamento della pubblica
amministrazione?
Noi diciamo di no, perché sempre più netta è l'esigenza, sempre
più sentita - e lo dimostra il fatto che di questo si discute anche
nella Commissione Speciale per le riforme istituzionali - è
l'esigenza di un profondo ripensamento del modo di essere e di
agire della Regione in senso lato.
Non c'è solo un problema di rapporto, tra la Giunta regionale ed
il Consiglio regionale, che va modificato, ma anche un problema che
riguarda il rapporto tra le scelte politiche e
l'Amministrazione.
Il Presidente Rollandin nel corso del suo intervento ha parlato
della necessità di andare nella direzione del decentramento e di
una più larga informazione rivolta ai cittadini. Si tratta di
scelte che ovviamente noi condividiamo, ma le proposte sono,
lasciatemelo dire, straordinariamente povere ed inadeguate: non può
invertirsi una situazione in quella direzione, parlando
genericamente di un aumento di fondi ai comuni, della necessità che
i comuni si consorzino, senza parlare del ruolo delle comunità
montane e parlando delle informazioni intese come sistema
informativo.
Noi riteniamo che qui vada rimesso in discussione il modo in cui
si lavora, il modo in cui funziona la macchina regionale, andando
(l'abbiamo già detto in altre occasioni, ma voglio ripeterlo) ad
una netta separazione tra le funzioni dell'apparato amministrativo
e la funzione della politica, cioè degli organi politici di questo
Consiglio, definendo meglio le funzioni e le responsabilità dei
dirigenti, in una divisione dei compiti che sia più
comprensibile.
Faccio alcuni esempi. Noi non abbiamo bisogno di un Assessore ai
Lavori Pubblici che vada in giro a controllare le strade ed i muri,
e che assista a tutti gli appalti pubblici. Noi abbiamo bisogno,
invece, di un Assessore ai Lavori Pubblici che progetti e che
definisca programmi adeguati di sviluppo delle infrastrutture; né
abbiamo bisogno di avere l'Assessore alla Pubblica Istruzione che
fa il secondo Sovraintendente agli Studi: dovranno quindi essere
ridefinite una semplificazione ed anche una maggiore divisione
delle funzioni burocratiche, perché, come è stato detto da molti
colleghi, ben altro è il problema che abbiamo in quel settore.
Né può essere ancora tollerabile, a mio avviso, né funzionale,
il fatto che il Presidente della Giunta sia oggi impegnato in una
miriade di attività amministrative di piccolissimo rilievo, dal
concorso per assumere gli invalidi a commissioni di scarsissimo
rilievo.
Allora noi abbiamo qui una prima necessità di ripensamento.
Questa è una regione in cui il processo di decentramento deve
essere un vero processo di decentramento di funzioni, di mezzi e di
personale ad altri livelli istituzionali, e deve essere una regione
in cui ci sia anche un progressivo svuotamento di funzioni
amministrative che vengono svolte dal Consiglio e dalla Giunta.
Accanto ad un processo di questo tipo, noi sottolineiamo la
necessità di riformare anche il rapporto tra il cittadino e la
pubblica amministrazione. Da questo punto di vista le indicazioni
contenute nella relazione del Presidente della Giunta sono, anche
qui, insufficienti. Noi dobbiamo mettere in campo una vera e
propria campagna sui diritti dei cittadini: questi ultimi devono
avere regole certe, devono poter contare su una amministrazione
efficiente ed imparziale nelle decisioni, devono poter contare su
un sistema che li garantisca anche nel caso in cui non vengano
rispettati i loro diritti.
Questo è un grande progetto di riforma e di ripensamento della
pubblica amministrazione, che è sempre più necessario.
Tutto ciò non potrà che avere dei riflessi positivi anche
sull'efficienza.
Non è vero che questa sia un'amministrazione efficiente: questa
Regione, e quindi questa Giunta regionale, impiega sette anni per
fare un parcheggio, quando a Parigi il nuovo teatro dell'Opera è
stato costruito in tre anni; questa Regione impiega dieci anni per
predisporre un progetto di metanizzazione (ne stiamo discutendo da
dieci anni); abbiamo sentito ieri che questa Regione ha impiegato
tre mesi per distribuire a 400 anziani i tesserini di trasporto,
per cui saranno necessari degli anni per poterli distribuire a
tutti.
Potrei anche proseguire, perché sono veramente molti gli esempi
di questo tipo: il Museo Challand, il trenino per andare a Cogne,
la vicenda del Piano paesaggistico, il fatto che per avere un mutuo
per ristrutturare una vecchia casa occorre aspettare almeno due
anni, la Banca regionale, il compattatore...
E' quindi tutto da dimostrare che ci troviamo di fronte ad
un'amministrazione efficiente. Non lo dico, ovviamente, per uno
spirito di polemica, ma perché tutto questo sottolinea la necessità
di un profondo ripensamento.
Piano di sviluppo economico. E' già stato detto che noi viviamo
una fase positiva, ma io credo che possiamo anche aggiungere che
avremo ancora di fronte un periodo molto positivo, perché la
liberalizzazione ed il Mercato comune europeo non potranno che
portare nuove occasioni di sviluppo. L'apertura ai mercati dell'Est
è una grandissima occasione per il nostro sistema produttivo.
E' facile quindi prevedere che nei prossimi anni noi avremo
anche importanti opportunità di crescita economica.
Quello su cui vale la pena discutere è però non la quantità, ma
la qualità di questo sviluppo. Il criterio di valutazione deve
essere qualitativo. Ha ragione il Consigliere Pascale quando dice:
"Il più è stato fatto, oggi si tratta di capire in che modo e con
che qualità l'apparato produttivo di questa Regione si affaccia ai
prossimi anni".
Si tratta quindi di valutare in che modo l'apparato produttivo
di questa Regione sappia davvero produrre ricchezza senza essere
assistito dall'ente pubblico ed in che modo si sviluppa in questa
Regione un sistema di servizi alle imprese efficiente e moderno,
perché questo settore assumerà un'importanza fondamentale.
In questo senso, quindi, occorre anche valutare il quadro di
riferimento che viene offerto dalla nostra Regione, per sapere in
che modo questa Regione intende svolgere una funzione regolatrice e
non di gestione.
Ecco, noi non siamo convinti che sia chiaro questo quadro di
riferimento: così non è apparso nell'introduzione al bilancio di
oggi, né in altre occasioni, anzi vediamo alcuni fenomeni negativi,
già ricordati dal Consigliere Mafrica, come ad esempio la ricerca
del guadagno facile e dell'affare facile. Si assiste ad una
"borghesia rampante" (passatemela così), che è in cerca di affari
facili, anziché costruire sistemi imprenditoriali validi; e ci sono
poi "rampanti" che cercano rapporti sempre più stretti con il
sistema politico o con singoli personaggi del sistema politico.
Tutto questo è molto negativo e sarebbe davvero miope se noi
assecondassimo tendenze di questa natura.
Esiste poi, nello sviluppo economico, anche la grande questione
di armonizzare il sistema produttivo alle qualità ambientali di
questa Regione, il che non significa solo turismo, ma significa, in
questo caso, uscire dalla casualità degli interventi produttivi e
stabilire nessi e collegamenti veri, perché questa è la grande
risorsa.
Quindi, riprendendo in questo caso una frase del Consigliere
Lavoyer, noi condividiamo l'opinione che senza una progettualità lo
sviluppo è sempre più precario e sentiamo particolarmente la
necessità di questa progettualità.
Terzo ed ultimo punto: la funzione della pubblica
amministrazione nei confronti delle questioni sociali, che è stata
sottolineata anche nell'intervento del Consigliere Pascale.
Anche in questo caso, la nostra Regione sta facendo alcune cose,
però, rispetto a bisogni anche nuovi che emergono, è vero o non è
vero che gli interventi sono ancora episodici? Sul bisogno della
casa non esiste una politica, ma esistono qua e là degli interventi
spezzettati. E' stato già ricordato da altri che, per gli
interventi di edilizia residenziale pubblica, non c'è una lira
della Regione e siamo anche in presenza di un'assenza di
finanziamenti dello Stato. Come si può dire, allora, che lì stiamo
intervenendo a favore delle fasce sociali più deboli, che ancora
vivono in condizioni inaccettabili?
Lo stesso vale per la politica giovanile. Come non ricordare che
solo di recente, e grazie anche alla nostra iniziativa, si va a
costruire una politica nei confronti dei giovani e che lo
stanziamento di quest'anno è di appena 100 milioni? Qualcuno ha
ricordato l'assemblea di Pont-Saint-Martin, alla quale ho
partecipato anch'io, e che esprimeva soprattutto quell'area della
popolazione giovanile che ha sostanzialmente rotto con questa
società e che davvero esprime la parte che è più a disagio nei
confronti della società.
Beh, quando si parla di interventi a favore dei giovani, si deve
parlare anche degli interventi rispetto a questa parte, proprio
perché noi abbiamo il compito di gettare un ponte per recuperare
anche quella parte del mondo giovanile.
Molti altri sono gli interventi che in questo senso sono ancora
del tutto insufficienti. Ho fatto solo questi esempi, perché a mio
avviso tratteggiano il bisogno di costruire, su punti essenziali
dello sviluppo economico, sociale e civile di questa Regione, un
progetto di ampio respiro.
Sul bilancio, il Consigliere Mafrica ha già detto che si tratta
di un documento ripetitivo e che avremmo voluto alcuni segnali
anche importanti: il centro universitario, una politica per il
nuovo ospedale, il segno vero di voler intervenire concretamente
nei centri storici con un finanziamento emblematico, la volontà di
assumere davvero la questione dello sviluppo della ferrovia...
Tutte queste cose non ci sono, ma noi, durante la discussione del
bilancio, avremmo soprattutto voluto capire dove stiamo andando,
verso quale prospettiva o direzione viene orientato lo sviluppo
della Valle d'Aosta: questo però non è stato assolutamente
chiaro.
E' in crisi, anzi sono in crisi molti luoghi comuni. La stessa
concezione dell'autonomia va rivista. Per noi davvero non è più
sufficiente concepire l'autonomia, da un lato, come la necessità di
salvaguardare il patrimonio bilinguistico di questa Regione, e
dall'altro concepirla come mera rivendicazione nei confronti dello
Stato, per sanare alcuni torti subiti in passato da questa Regione.
Oggi tutto questo non basta più, anzi la mia preoccupazione è che
non sia più credibile e, in questo senso, ritengo che vadano
ripensati il modello istituzionale, il funzionamento ed anche la
qualità della progettualità di questa Regione.
Più incisiva quindi deve essere l'azione che noi dobbiamo
portare avanti per rinnovare il sistema istituzionale ma anche
quello politico di questa Regione.
Risponde a queste esigenze questa maggioranza? Noi diciamo di
no. C'è una progettualità che è ancora scarsa, c'è un accentramento
del potere che, secondo noi, è sempre più preoccupante ed è anche
discutibile ed inadeguato, come ho cercato di dimostrare, il modo
di concepire oggi il potere ed il ruolo della nostra Regione. E'
bene che tutti abbiano ben presente ciò, perché comincia ad essere
causa di un malessere crescente, che è presente anche nel disagio
che si tocca con mano nel dibattito politico di questa Regione.
Questa maggioranza è molto larga, ma è anche una maggioranza
molto stanca. Qualcuno ha detto ché nella maggioranza ci sono
larghe energie che potrebbero essere utilizzate. Ahimé! Secondo me,
oggi queste energie sono quanto mai sommerse, perché non si vedono
assolutamente.
Noi quindi siamo interessati ad aprire un processo nuovo,
fondato essenzialmente su due punti:
1°) sulla necessità di pensare tutti assieme a delle regole
nuove nell'amministrare e nel fare la politica;
2°) sulla necessità di instaurare un processo che si fondi su di
un cambiamento politico.
Abbiamo apprezzato ed apprezziamo l'attenzione ed anche la
serietà con cui altre forze politiche hanno valutato il processo
che abbiamo avviato. Non è una operazione trasformistica. Il
tentativo che noi abbiamo iniziato tende ad aderire meglio ai
bisogni della società, per costruire davvero in Italia ed in Valle
d'Aosta la possibilità di alternative di governo fondate sui
contenuti, per inverare e rendere più ricca la democrazia, per
mettere fine ad una sorta di occupazione dell'amministrazione da
parte del potere politico, che è anche causa di degenerazione e di
corruzione. Mi pare che questo tentativo è stato colto ed anche
apprezzato.
Per questa Regione noi non vogliamo un'operazione
trasformistica, ma un'operazione che ci consenta di rappresentare
meglio la parte progressista di questa società. Esiste in Valle
d'Aosta una parte di sinistra, progressista, autonomista e
federalista, formata da laici e cattolici che credono in un'etica
della politica, nella necessità di riformare la politica, di
rinnovare i programmi ed i contenuti e nella necessità di chiamare
a raccolta anche forze nuove che sappiano spendersi ed impegnarsi
in questo programma.
Questa è la nostra intenzione e questo è il messaggio che noi
mandiamo alle altre forze politiche.
Ovviamente, noi non abbiamo nessuna tentazione egemonica, né
abbiamo la pretesa di rappresentare, noi, l'area progressista di
questa società, né abbiamo la presunzione di avere in mano la
chiave di un processo di rinnovamento o di cambiamento dei
programmi.
Torno a ripetere che a noi interessa aprire un processo, facendo
un'opposizione, in alcuni casi anche aura, comunque un'opposizione
intransigente e propositiva, parlando alla società e parlando a
quella parte delle forze politiche qui presenti che è più sensibile
e che condivide molti nostri ragionamenti.
E' un processo che noi vediamo sempre più necessario e sempre
più urgente, che dovrebbe consentirci (mi auguro presto) di
discutere del bilancio regionale, toccando con mano contenuti
davvero nuovi, senza dover ripetere, come qualcuno ha detto, che
avremmo potuto rifare oggi l'intervento dell'anno scorso, perché
sarebbe andato bene lo stesso.
PRESIDENTE:
Ha chiesto la parola il Consigliere Agnesod;
ne ha facoltà.
AGNESOD (UV):
Sur le budget régional, que nous sommes en
train de discuter, je desire expliquer mon point de vue, exposer
mon opinion et faire quelques considérations.
1992 approche. L'Europe, la véritable Europe va s'établir. La
Vallée d'Aoste s'ouvre, doit s'ouvrir encore vers cette Europe.
Modernisation, recherche, formation professionnelle, afin de
garantir à nos jeunes une préparation et une qualification liées à
la technologie toujours plus avancée d'aujourd'hui; perspective
pour eux de devenir les chefs d'entreprise de demain.
Notre Région, il est vrai, s'est de plus en plus insérée dans
une stratégie économique et sociale de grande envergure, celle de
l'Europe des douze. A cet égard le projet et la demande
d'inscription du tunnel Aoste-Martigny sur le plan national des
chemins de fer s'avère indispensable.
Cela dit, il me parait bon d'insister sur un autre secteur
moteur de l'économie valdôtaine: le secteur touristique. Les
nouvelles tendences de sauvegarder l'environnement, l'évolution des
modes de vie vont concerner de plus en plus le secteur sacro-saint
des vacances. La demande s'orientera davantage vers la recherche de
la nature authentique et il s'agira bien de trouver l'équilibre
entre équipement, environnement, accueil et service.
Toute la Vallée peut offrir un produit touristique de qualité et
spécifique: la haute montagne, le sport d'hiver et d'été; la
moyenne et la basse montagne avec les pays de la plaine, un
tourisme de promenade, de contemplation, de recherche de la nature.
Il est alors fondamental d'encourager l'agrotourisme qui pourrait
permettre à nos agriculteurs de devenir également opérateurs
touristiques. Il ne faut pas oublier l'importance du tourisme
thermal. Nous avons déjà la matière première, il faut
l'exploiter.
Dans le domaine de l'industrie la situation a changé
radicalement et s'est même améliorée l'an passé.
L'augmentation de l'emploi, la baisse des chômeurs, rémunérés ou
pas, sont des points extrêmement positifs. Dans la Basse Vallée, à
la suite de la clôture de l'Ilssa-Viola, on a vu apparaître une
situation difficile. Toutefois les initiatives qui sont en train de
se concrétiser, permettent d'assister à une relance du secteur
industriel. Conner, Elelis, Consortium des artisans et d'autres
sont les représentants d'une nouvelle réalité économique. Rappelant
tout de même qu'aujourd'hui 230 travailleurs sont encore en chômage
forcé et c'est notre devoir de les aider en tenant compte du fait
que la plupart d'entre eux ont l'âge cruellement et curieusement
limite de 45 ans et une qualification sans grande valeur.
Enfin, en me référant au rapport du Président du Gouvernement,
je voudrais souligner l'importance de la solidarité; solidarité
envers les plus faibles et les plus démunis, mais au-delà de
l'assistance, parce que l'assistance marginalise la plupart du
temps alors qu'il faut avant tout intégrer.
Voilà donc, en ce qui me concerne, quelque considération sur ce
budget, qui globalement me semble positif. Je vous remercie.
PRESIDENTE:
Ha chiesto la parola il Consigliere Martin; ne
ha facoltà.
MARTIN (ADP):
Con l'approvazione del bilancio di
previsione del 1990 si chiude una fase della vita politica ed
amministrativa della nostra Regione, ossia quella degli anni '80,
degli anni cioè che, tra l'altro, hanno visto concretizzarsi quel
rapporto, tra lo Stato e la Regione, che ha dato come frutto il
riparto fiscale, legge n. 690 del 26 novembre 1981.
Ci pare di poter dire che in questi anni, grazie all'autonomia
finanziaria, la Regione ha indubbiamente compiuto notevoli
progressi. Ha potuto completare il piano delle infrastrutture
primarie, dotando tutti i comuni di strade, acquedotti e fognature.
Ha potuto rilanciare l'economia, facendo fronte ad una pesante
crisi industriale, potenziando e riqualificando il settore
turistico, sostenendo il mondo agricolo.
Infine, ha potuto migliorare i servizi a favore delle persone
anziane; è intervenuta in favore delle categorie più bisognose ed
ha favorito l'acquisto o la costruzione della prima casa.
Questa fase, che a mio avviso oggi si chiude, consente alle
forze politiche della maggioranza, che sono le stesse di dieci anni
fa, ossia l'Union Valdôtaine, la Democrazia Cristiana, gli ADP ed
il Partito repubblicano, con l'aggiunta in questo ultimo periodo
del Partito socialista italiano, di presentare alla comunità
valdostana un bilancio largamente positivo, sia per l'attività
svolta, sia per i risultati conseguiti.
Certamente la disponibilità finanziaria ha favorito ed
accelerato un processo che, per esser realizzato, aveva comunque
bisogno di stabilità, di programmazione e di solidarietà politica
tra le forze della maggioranza, che hanno permesso ai governi che
si sono succeduti di superare anche momenti di difficoltà.
Oggi si conclude questa fase e se ne apre un'altra, quella che
vedrà impegnata la nostra Regione negli anni '90, vale a dire
quella che dovrà costruire la Valle d'Aosta europea. Il compito che
ci attende è certamente stimolante. Tutti siamo coscienti
dell'importanza che la realizzazione del Mercato unico comporta,
non solo per la nostra Regione, ma per l'intero continente europeo,
e tutti ci rendiamo conto delle implicazioni che questo fatto avrà
sull'economia mondiale.
Pochi, per la verità e per diversi motivi, si rendono conto che
l'incidenza dell'Europa unita non si limiterà al mondo
dell'economia, ma avrà un pesante riflesso sul nostro modo di
lavorare, di comunicare, di pensare, di agire e quindi di
vivere.
Le decisioni, che il Governo regionale e la maggioranza che lo
sostiene prenderanno d'ora innanzi, dovranno necessariamente tenere
conto di questo aspetto, se si vorrà una Valle d'Aosta integrata
nel sistema europeo ed agganciata ai Paesi che guideranno lo
sviluppo nei prossimi anni.
Personalmente, al contrario di chi prevede un avvenire nero per
la nostra Regione, forse perché eccessivamente preoccupato per
l'abbattimento delle barriere doganali con la conseguente
eliminazione dei proventi dell'IVA da importazione, nutro una
moderata fiducia nella Valle d'Aosta degli anni '90, sia per le
scelte compiute nel corso di questi anni, che permetteranno alla
nostra Regione di inserirsi nelle grandi vie di comunicazione
europee e che hanno consentito di ristrutturare l'apparato
produttivo con l'eliminazione di settori maturi e la nascita di
aziende altamente qualificate; sia per gli investimenti effettuati
nelle diverse attività economiche, che avevano lo scopo principale
di rendere autosufficienti tali attività; sia ancora per le scelte
che stiamo facendo e che sono presenti in questo bilancio, come ad
esempio quella riguardante il piano energetico regionale, che
consentirà di valorizzare appieno le grandi risorse idroelettriche
di cui la nostra Regione dispone.
Non bisogna dimenticare anche l'altro esempio, quello denominato
"Valle d'Aosta cablata", che concerne la creazione di una rete di
fibre ottiche in grado di assicurare telecomunicazioni rapide e
sicure, sia all'interno, sia all'esterno della Valle.
Non è neppure da sottovalutare la posizione geografica della
Valle d'Aosta, che, ponendosi come passaggio obbligato tra il nord
ed il sud dell'Europa, verrà certamente a godere di una condizione
di privilegio.
Questo ovviamente non significa che tutto sarà facile e
semplice, anzi si imporranno delle scelte in linea con i tempi, che
favoriscano la partecipazione della gente, l'organicità e la
razionalità dei servizi, la "sburocratizzazione" dell'ente Regione,
che in molti casi, purtroppo, funge da freno, essendo diventato
molto grande e molto complicata.
A nostro avviso, sarebbe il caso (e mi fa piacere che il
Presidente ne abbia accennato nel suo intervento) di cominciare a
pensare di decentrare fuori Aosta, in Bassa Valle come in Alta
Valle, servizi ed uffici che raccolgano pratiche e che diano tutte
le informazioni più semplici, proprio per evitare alla gente di
dover venire sempre ad Aosta, anche per le questioni più banali.
Forse tanti problemi che oggi affliggono la città di Aosta, come il
traffico o l'inquinamento acustico e atmosferico, verrebbero
risolti a beneficio sia della città capoluogo sia delle popolazioni
periferiche, che vedrebbero notevolmente ridimensionato il fenomeno
del pendolarismo.
A nostro avviso esistono dunque le condizioni perché la Valle
possa guardare con fiducia al futuro ed esistono anche le
condizioni per affrontare di petto alcune questioni che altrimenti
finirebbero per condizionare il nostro sviluppo, incidendo
profondamente sulla nostra comunità e sulla qualità della vita dei
suoi abitanti.
Voglio soffermarmi e fare alcune brevi considerazioni su quattro
problemi, che mi paiono prioritari rispetto ad altri e direttamente
collegati con il discorso degli anni futuri, della nostra
partecipazione all'integrazione economica europea e dello sviluppo
della nostra Regione. Gli argomenti interessano la scuola,
l'ambiente, il diffondersi della droga e la solidarietà
sociale.
La Valle in questi anni ha fatto scelte industriali
intelligenti, che da un lato le hanno permesso di uscire dal tunnel
della crisi provocata dalla chiusura dell'Ilssa-Viola, della
Montefibre e dal ridimensionamento della Cogne, e dall'altro le
hanno permesso di creare un moderno sistema industriale, basato su
piccole e medie aziende a tecnologia molto avanzata e non
inquinanti.
Non è poi da scartare l'ipotesi che in Valle d'Aosta si
sviluppino in un futuro non molto lontano anche altre attività ed
iniziative dedite alla ricerca, oltre a quelle che già sono
collegate alla Tecdis ed alla Conner.
Tutto questo è molto positivo, però rischia di non poter essere
completamente utilizzato dalla nostra gente. Nel 1987, in Valle
d'Aosta, soltanto il 14% dei giovani diplomati ha intrapreso gli
studi universitari, a fronte del 25% della media nazionale. La
Regione, da parte sua, cura con intensità i corsi di formazione
professionale, ma, se non ci saranno laureati, saremo costretti ad
accettare quella importazione di "cervelli" che certamente non
abbiamo intenzione di favorire.
Che fare dunque? Mi pare che con gli ultimi provvedimenti
legislativi si sia fatto un passo in avanti per favorire gli
studenti universitari valdostani. Forse si potrà ancora migliorare
la situazione, ma non è questo a mio avviso il punto centrale del
problema. Occorre, invece, cambiare la mentalità del guadagno
facile, senza eccessivi sacrifici professionali, che troppo spesso
attira i giovani verso posti di lavoro come la Forestale od il
Casinò. Bisogna far capire ai giovani valdostani che il futuro
della nostra Valle non è né la Forestale, né tantomeno il Casinò,
ma si chiama: professionalità, competenza e specializzazione.
E' in questo senso che noi intendiamo l'accenno fatto dal
Presidente della Giunta nel corso della sua relazione a proposito
della formazione professionale.
Sul problema ambientale, ormai seguito con interesse da tutte le
forze politiche e come è già stato detto molto bene dal mio collega
Lavoyer, noi pensiamo che sia possibile trovare un giusto
equilibrio di crescita dell'uomo, pur nel rispetto dell'ambiente.
Siamo stati quindi favorevoli all'autostrada, poiché questa è stata
valutata attentamente sotto l'aspetto dell'impatto ambientale,
riducendo al minimo i danni che un'opera di questo tipo
comporta.
Siamo perfettamente coscienti che la vera ricchezza della Valle
d'Aosta è costituita dal suo territorio e dal suo ambiente. In
questo senso apprezziamo l'iniziativa che, in accordo con l'Enel,
prevede l'interramento delle linee elettriche, specie nelle zone di
particolare pregio ambientale.
Ci pare di poter dire che una nuova e giusta attenzione viene
riservata a questo importante problema. Siamo convinti infatti che
la battaglia dell'ambiente si vince solo se in ogni forza politica
vi sono delle persone sensibili a questo problema e se ogni forza
politica si impegna seriamente per una crescita ordinata della
nostra comunità.
Senza dubbio, vi è ancora molto da fare sotto questo aspetto,
anche perché il più delle volte la sensibilità umana viene travolta
da interessi di vario tipo, ma ritengo che, se tutti ci impegneremo
a fondo, si potrà operare con serietà e coerenza.
Il diffondersi della droga (argomento che abbiamo già dibattuto
in questo Consiglio) pone dei problemi non indifferenti alla
pubblica amministrazione. Riteniamo che il progetto "Arianna",
approvato di recente, possa contribuire a dare una giusta
informazione nel settore scolastico e quindi a prevenire il
fenomeno.
Al di là di questo, però, penso che il compito principale
demandato all'ente pubblico sia quello di trovare delle valide
motivazioni di vita per tanti giovani che sempre più di frequente
cadono in questo dramma. Il lavoro è senza dubbio la medicina più
efficace che l'ente pubblico può fornire loro, anche se io non
dimenticherei il ruolo che deve ritornare a svolgere la famiglia
per dare una soluzione ai tanti mali, tra cui quello della droga,
che affliggono la nostra società.
Infine, se vogliamo una crescita equilibrata della nostra
comunità, se vogliamo che i Valdostani partecipino tutti quanti
attivamente alla nuova sfida europea che ci vedrà impegnati negli
anni '90, non dimentichiamo di mettere in atto una nuova
solidarietà sociale che presenti una Valle d'Aosta unita,
consapevole del proprio ruolo, e che, partendo dalla sua
situazione, si proponga nella Comunità europea come un modello da
imitare per una crescita equilibrata di tutti i popoli
d'Europa.
Il recente rapporto del Censis sulla società italiana rivela che
il cittadino italiano è diventato più ricco, ma anche più
insoddisfatto e soprattutto poco propenso a mettere in atto azioni
di solidarietà sociale, per la mancanza di fiducia nello Stato, che
per primo non è solidale verso i cittadini, ai quali non offre
servizi adeguati nella sanità, nei trasporti e nella pubblica
amministrazione, e li costringe quindi a pensare sempre più a se
stessi ed a rifugiarsi ciascuno nel proprio "particulare".
Ecco quindi che una nuova solidarietà sociale, che parta
dall'ente pubblico, appare indispensabile per migliorare la qualità
della vita dei cittadini e per coinvolgerli verso forme di
solidarietà che nella nostra società appaiono sempre più
necessarie. In questo senso la Valle d'Aosta potrebbe rappresentare
un valido modello da seguire.
In questo bilancio abbiamo apprezzato lo sforzo compiuto nel
settore del turismo ed in special modo gli interventi previsti
nella costruzione di nuovi alberghi, per la ristrutturazione di
quelli esistenti, nonché per la costruzione di complessi
alberghieri di grandi dimensioni, che riteniamo di fondamentale
importanza per alcune località della Valle. In effetti, uno dei
punti deboli del nostro sistema turistico è rappresentato proprio
dalle strutture alberghiere, che o non sono talvolta all'altezza
della domanda odierna, oppure addirittura non riescono a soddisfare
completamente la richiesta di posti letto. In chiave futura, specie
dopo la candidatura della Valle d'Aosta a sede delle olimpiadi
invernali del 1998, questo problema è di vitale importanza.
Parlando di olimpiadi, noi riteniamo che questa grande occasione
che si offre alla nostra Regione, debba essere attentamente guidata
dall'ente pubblico, in primo luogo per evitare che tale
manifestazione si riversi in maniera negativa sull'ambiente
valdostano, ma anche per far sì che l'olimpiade diventi
un'occasione di crescita per tutta la comunità valdostana.
A tale proposito, trattandosi di una iniziativa di grandi
dimensioni, sarebbe forse il caso di coinvolgere le varie categorie
economiche e sociali in un comitato che, con largo anticipo e sotto
la guida e la collaborazione della pubblica amministrazione,
elabori progetti ed idee per quantificare gli interventi necessari,
per preparare tutta la Valle a quell'appuntamento sportivo e per
ottenere quel ritorno di immagine per il quale è stata promossa
tale iniziativa.
Rimanendo nel tema "turismo", non possiamo nascondere la nostra
preoccupazione per un'altra stagione invernale, che si preannuncia
molto difficile per la mancanza di neve. A tale proposito dobbiamo
prendere atto che purtroppo la nostra Regione non è ancora
attrezzata per offrire valide alternative e quindi attenuare in
parte i danni provocati da stagioni con scarse precipitazioni. E'
vero che si tratta di un problema di non facile soluzione, ma
abbiamo avuto modo di verificare alcuni anni or sono, visitando
stazioni turistiche estere, che questo problema, quando si
verifica, in quelle località si presenta con meno drammaticità di
quanto non succeda in Valle.
Probabilmente il completamento delle attrezzature
turistico-sportive sul territorio potrà aiutare ad integrare la
domanda turistica, però sarebbe forse opportuno insistere con più
determinazione verso interventi che consentano in primo luogo di
allungare la stagione turistica, coprendo il buco
settembre-novembre, ed in secondo luogo che consentano di
diversificare un settore che sempre più si identifica con la
pratica dello sci, ovviamente con tutti i rischi che ciò
comporta.
Sarebbe quindi opportuno pensare alla valorizzazione del turismo
termale, che, per quanto ci riguarda, deve consistere in un
intervento sia sulle terme di Pré-Saint-Didier, sia su quelle di
Saint-Vincent, iniziando i lavori sulle prime e rivalorizzando le
seconde. Mi fa piacere che nella relazione del Presidente della
Giunta si sia dato rilievo a questo fatto e si sia esplicitato
l'impegno ad intervenire in ambedue le terme.
In conclusione, senza entrare nelle cifre che sono bene
evidenziate, sia nel documento finanziario, sia nei prospetti
allegati, ci pare di poter dire che questo bilancio, pur con le
raccomandazioni e le osservazioni che abbiamo fatto, vada nella
direzione che noi desideriamo e possa rappresentare un valido
strumento politico ed amministrativo per iniziare quella che ho
definito "la fase degli anni '90", ossia la fase di costruzione
della Valle d'Aosta europea.
PRESIDENTE:
Ha chiesto la parola il Consigliere Bondaz; ne
ha facoltà.
BONDAZ (DC):
Signor Presidente e colleghi Consiglieri,
questa mattina, iniziando il suo intervento, l'amico Consigliere
Limonet ha fatto un'affermazione che credo sia degna di essere
ripresa e sviluppata.
Al di là del fatto che da troppi anni, soprattutto da parte di
coloro che hanno la fortuna, la ventura o il piacere di far parte
di tanti consessi amministrativi, si sente dire che il bilancio di
previsione è l'atto fondamentale della pubblica amministrazione, è
un atto di grande significato politico; mi sembra invece di poter
dire, ripetendo forse male quello che bene era stato detto
stamattina dal Consigliere Limonet, che ci troviamo nuovamente di
fronte al rito del bilancio di previsione.
Con tutta sincerità io credo che il bilancio di previsione sia
qualcosa che deve essere fatto, che sia una legge che deve essere
presentata, ma credo anche che possa non essere la legge più
importante e significativa di una pubblica amministrazione. Siamo
forse noi amministratori, piccoli o grandi politici, che diamo
particolare importanza a questo fatto, forse sono i mass media a
dargli altrettanta pubblicità.
Credo però che bisognerebbe superare questa condizione, perché
ciò che più potrebbe importare, specie in una discussione che
avviene in seno ad un'assemblea legislativa o amministrativa
(chiamiamola pure come ci sembra più opportuno), è il maggior
spazio ad una più attenta valutazione del consuntivo di una
pubblica amministrazione.
Colleghi Consiglieri, le previsioni sono tutte valide, non si
può dire che una sia più valida di un'altra, e poi sappiamo per
esperienza che nel corso dell'anno vengono apportate tante
variazioni o modificazioni al bilancio di previsione e ciò per una
ragione di assoluta veridicità, proprio perché nel corso dell'anno
si presentano delle necessità e nascono nuove esigenze che
giustamente devono essere portate da parte dell'Esecutivo all'esame
dell'Assemblea legislativa.
Direi quindi che bisognerebbe superare, per quanto è possibile,
questo rito o questa consacrazione o dissacrazione del bilancio di
previsione.
Io credo che sia quelli dell'opposizione sia quelli della
maggioranza, quando vengono qui a dire: "Il bilancio è fatto
male... Il bilancio è fatto bene...", dicano tutti una parte di
verità ed una parte di inesattezze. Credo infatti che nessuno possa
sostenere che è male parlare del turismo o del termalismo.
Accettiamo quindi il bilancio di previsione come un documento di
impostazione generica, ma cerchiamo semmai di esaminare il
consuntivo, per vedere se l'Esecutivo ha fatto quello che doveva
fare, o meglio quello che il Consiglio gli aveva detto di fare. Io
ritengo che quello sia effettivamente il documento più importante
di una pubblica amministrazione, non il bilancio di previsione.
Ma tant'è, visto che viviamo in questo Stato ed in questa
situazione, prendiamo atto di questo fatto. Vi chiedo scusa se
parlerò poco del bilancio, anche perché parlando a quest'ora,
quando ormai tanti colleghi hanno già preso la parola e così hanno
già detto tutto il bene e tutto il male che si poteva dire del
bilancio di previsione, mi soffermerò più attentamente invece su
qualche altro tema, che ha riferimento al bilancio o che comunque
in questa circostanza può essere portato all'attenzione del
Consiglio.
Diciamo subito che il bilancio ha delle entrate cospicue e che
il giudizio del Gruppo democristiano è sicuramente favorevole,
anche se possiamo dire che siamo preoccupati per il notevole
aumento delle spese correnti rispetto alle spese di
investimento.
Questo è già stato detto, anche se si può osservare che le spese
correnti possono prevedere nel loro seno (di questo discutevo
stamane con un collega) delle spese di investimento, magari per
l'attuazione di investimenti che già sono stati fatti, come ad
esempio per l'attuazione delle microcomunità per anziani.
Rimane pur sempre il fatto che il bilancio è qualcosa di
cospicuo e che consentirà di far fronte ai numerosi problemi che
attanagliano la comunità valdostana. Per estrema verità, ne vorrei
ricordare solo alcuni, anche se sono già stati citati da altri.
In primis
vorrei ricordare il turismo, che deve essere
migliorato, perché dobbiamo adeguare sempre più e meglio la nostra
Regione alle competizioni che sono in atto, anche perché vediamo
che le altre regioni alpine stanno facendo degli sforzi non
indifferenti per consentire al loro turismo di avere una sempre
maggiore affluenza turistica.
Dell'agricoltura e dell'industria si è già parlato. Vorrei
parlare quasi a volo d'uccello dell'edilizia abitativa, le cui
leggi credo che dovrebbero essere potenziate al fine di assicurare
l'accesso alla proprietà della prima casa ad un numero sempre
maggiore di cittadini valdostani.
Mi sembra opportuno ribadire in questa sede che occorrerebbe
rendere più funzionale la Finaosta e metterla soprattutto in
condizioni di operare per gli scopi e le funzioni per cui è nata.
E' facile dire, come ho sentito da parte di qualche Consigliere,
che la Finaosta sta operando come una banca, perché presta dei
soldi. Sì, è vero anche questo: abbiamo costituito una banca che
probabilmente sostituirà la Finaosta in queste funzioni, che, al
limite, non sono sue competenze specifiche. Diamole quindi la
possibilità e la disponibilità perché possa operare secondo i fini
per cui essa è nata.
Non ho più sentito parlare della Camera di Commercio, problema
del quale si era parlato molto negli anni scorsi sul quale erano
state fatte anche delle valutazioni contrapposte all'interno della
maggioranza. Si tratta in ogni caso di un problema che in qualche
modo dovrà pur essere preso in considerazione.
Alcuni grossi problemi che, secondo noi, dovranno essere posti
in discussione nel prossimo futuro sono quelli che concernono le
revisioni dello Statuto e della legge elettorale dei quali non ho
sentito parlare molto, forse perché mi sono assentato, ma che pure
interessano l'esistenza stessa della nostra Regione e le modalità
con cui la nostra autonomia deve proseguire il suo cammino.
Bisogna riconoscere che sono stati fatti molti passi in avanti
nel decentramento. Le disponibilità di bilancio hanno permesso alla
Regione di dare sempre maggiori aiuti e contribuzioni ai comuni ed
anche alle comunità montane, benché a queste ultime forse dovrebbe
essere consentito di operare con una maggiore autonomia.
Mi permetto di ricordare qui il problema della città di Aosta,
del quale era solito parlare l'ex Consigliere Torrione, mentre ora
lo faccio io. Se ne è sempre parlato, ma non so quando potrà essere
risolto.
Si è sempre detto che su Aosta gravano importanti servizi di
carattere regionale e credo che nessuno possa negarne l'evidenza.
Non dico che a questo riguardo non ci sia stato un certo
interessamento da parte della Regione, tutt'altro, anche perché
sono state fatte delle grosse cose, anche attraverso i lavori di
varie commissioni di studio; credo però che a tale riguardo si
potrebbe mettere in maggiore evidenza uno sguardo interessante o
interessato.
A nostro giudizio, con le entrate della Regione abbiamo
raggiunto quello che molti altri non hanno ancora raggiunto, cioè
la certezza delle entrate. Probabilmente ci saranno delle piccole o
delle grandi modificazioni, però la legge base, la n. 690, è ormai
una conquista, tra virgolette, e può essere giustamente considerata
una pietra miliare nel consolidamento dell'autonomia valdostana,
anche perché, senza l'autonomia finanziaria, si sarebbe potuto fare
ben poco, per non dire nulla, di tutto quello che abbiamo fatto e
stiamo facendo in questo periodo.
Direi che a questo punto bisogna par lare di cose un po' diverse
rispetto al semplice esame del bilancio. Credo di non dire una cosa
fasulla nel ritenere che il 1992 è ormai superato dai fatti, cioè
da quello che sta succedendo in questo momento in Europa. Credo che
essere regionalisti oggi significhi essere sempre più europeisti.
Lo abbiamo detto in molti e lo si ravvisa anche nelle relazioni che
sono state lette dal Presidente della Giunta e dall'Assessore alle
Finanze, ma credo che noi dobbiamo essere messi in grado di poter
operare in quest'ottica differenziata. Non credo che si debba aver
paura di quello che succederà dopo il '92, dopo il '95 o il '97 o
dopo il 2000, come diceva stamattina il Consigliere Pascale.
Noi abbiamo dato con estrema sincerità e validità il nostro
apporto di partito regionalista alle battaglie combattute dalla
Valle per ottenere tutto ciò che oggi noi abbiamo. Forse si potrà
avere ancora qualcosa, però è bene non dimenticare quello che è
stato fatto nel passato, quando pensiamo a quello che potremo fare
nel futuro.
Il regionalismo deve essere dinamico e deve essere aperto agli
influssi delle realtà frontaliere, con i quali potremmo dare
maggior corpo al nostro concetto di regionalismo e di autonomia.
Non dobbiamo chiuderci in noi stessi, perché questa sarebbe la cosa
peggiore che potrebbe capitare ad una regione autonoma ed in
particolare ad una regione a statuto speciale.
Io ritengo che il nostro regionalismo debba proiettarsi in
quell'Europa, che ormai si avvicina sempre più, sia pure a piccoli
passi, e si avvia verso un naturale processo di aggregazione
economico-politica. Il fatto che nel prossimo anno, sotto la
Presidenza dell'Italia, inizierà a livello europeo il discorso
monetario e quello sulle valutazioni di carattere economico, dà la
stura ad un fatto sintomatico: risolto il problema economico, cosa
che ormai è nelle cose, e superata l'impasse di questi ultimi
giorni a Bruxelles, ci avvieremo sicuramente a grandi passi anche
verso l'integrazione politica.
Sia ben chiaro che con questo noi non dobbiamo rinnegare nulla
del nostro passato, anzi dobbiamo semmai ricordare specialmente ciò
che è stato fatto da coloro che ci hanno preceduto e soprattutto da
coloro che hanno tenuto alta la fiaccola del nostro particolarismo.
Sarebbe illogico che noi li dimenticassimo e che non tenessimo
conto delle lezioni politiche ed umane che loro ci hanno
tramandato.
Riteniamo che il regionalismo debba avere delle dimensioni umane
e che debba privilegiare gli aspetti più elevati della persona
umana, nella sicura convinzione che uno sviluppo economico, anche
sorprendente come quello che ha avuto la Valle negli ultimi anni,
non sarebbe valido se non fosse adeguato ad una crescita civile
culturale e morale.
Poc'anzi il Consigliere Martin ricordava la diagnosi fatta dal
Censis. Si tratta di una diagnosi cruda e realistica, che vale per
il territorio italiano ma che credo debba essere considerata valida
anche per la nostra piccola Regione. Non credo che noi faremmo
buona giustizia delle nostre competenze, della nostra autonomia e
del nostro credere nel regionalismo se continuassimo a permettere
che in Valle d'Aosta si coniughi l'equazione che a me non piace
assolutamente: economia uguale soldi. Non credo che sia questo il
concetto di autonomia che noi dobbiamo offrire al popolo
valdostano.
Da ormai tre lustri è in atto in Valle d'Aosta una proficua
collaborazione con l'Union Valdôtaine, che ha sortito effetti
positivi per la comunità in termini di stabilità del quadro
politico. E' un'alleanza che la Democrazia Cristiana intende
riconfermare, valorizzare e potenziare, nel pieno rispetto dei vari
partner di governo e nell'esaltazione della pari dignità di coloro
che partecipano alla maggioranza.
Non dico che nell'ultimo congresso di pochi giorni fa la
Democrazia Cristiana ha cambiato volto, perché, se mi passate
l'espressione, sarebbe stato veramente il caso di dire: "Troppa
grazia Sant'Antonio!". Penso però che la Democrazia Cristiana dovrà
diventare un partito sempre più propositivo, come è già nelle
cose.
Qualcuno stamattina ha detto che dovremmo diventare un polo di
attrazione del mondo cattolico: io ringrazio il Consigliere che ha
fatto questa affermazione, che coincide con una delle ipotesi nate
nel nostro congresso. Non so se ci riusciremo, ma certamente ci
metteremo tutta la nostra buona volontà.
Vorrei dire alcune cose sui recenti fatti accaduti nell'Est
europeo. Credo che ognuno di noi debba fare una riflessione sulla
realtà del comunismo, non per darsi ragione ed accreditare ad altri
il torto, perché questa sarebbe la cosa più sciocca e stupida che
si possa fare. Visto che il comunismo è andato in
tilt
, io
credo che bisognerà fare una disamina molto attenta su quanto potrà
accadere dopo, perché non so se la crisi del comunismo non possa
avere anche come conseguenza una crisi del liberismo, cosa che
potrebbe generare il caos nel mondo intero.
Oggi possiamo dire che certe dottrine politiche hanno trovato
una certa realizzazione, mentre altre incontrano difficoltà ad
andare avanti; ma dove si porrà il Partito comunista o l'ex Partito
comunista in questa nuova visione geopolitica che si viene a creare
in Italia ed anche in Europa? Si porrà sulle posizioni socialiste o
più socialdemocratiche? Si porrà tra il socialismo ed il
liberismo?
Si tratta di valutazioni che bisogna fare con molta attenzione e
credo che la Democrazia Cristiana le dovrà guardare con maggiore
attenzione, perché, se veramente dovesse verificarsi il fallimento
del Partito comunista, anche la Democrazia Cristiana potrebbe
subirne delle conseguenze negative. Anche la Democrazia Cristiana,
quindi, dovrà rivedere certe sue posizioni, perché non sarà più
così semplice e necessario dire che noi siamo i difensori della
libertà e della democrazia, ma dovremo avere la capacità
propositiva di dire o di suggerire cose diverse.
Certo, Yalta è finita e forse è nata Malta. Io non lo so, ma ce
lo potrà dire la storia fra qualche anno. E' certo però che
l'Europa che viene costruita oggi non è più solo l'Europa
occidentale; è in questa diversa situazione che mi riferivo
all'inizio quando ho detto che il '92 non ha più senso. Oggi ci
troviamo di fronte ad una integrazione europea che deve considerare
anche i Paesi dell'Est.
In questo campo le regioni hanno una grossa funzione, come ci è
stato ricordato dal Presidente della Giunta, perché le regioni sono
state le prime a compiere dei passi verso l'Est europeo.
Tutte queste situazioni devono essere valutate con molta
attenzione, in caso contrario gli effetti potrebbero essere
negativi non solo nei confronti di un partito, cosa che sarebbe di
poco conto, ma addirittura per la conduzione e l'amministrazione
della cosa pubblica della Valle d'Aosta, della Francia, dell'Italia
o della Gran Bretagna.
Dette queste cose, voglio ribadire che da parte nostra ci sarà
il massimo impegno nel cercare di risolvere i problemi ancora sul
tappeto nei confronti dello Stato. E' di questo pomeriggio un
ulteriore passo avanti in questo senso: la notizia
dell'approvazione della convenzione con il Mauriziano, che verrà
portata all'attenzione del Consiglio.
Fatte queste considerazioni, vorrei tracciare una breve
conclusione, perché ritengo che dobbiamo impegnarci tutti quanti
perché prenda corpo, a mio modesto avviso, una cultura dei limiti,
perché la vita politica ricuperi una capacità progettuale e sia
posta in grado di indicare una prospettiva ed un orizzonte ai
bisogni di nuove forme di socialità.
E' un discorso difficile da fare ed io forse sono il meno
indicato a farlo, ma è un discorso che deve essere fatto e che
dovrà essere preso in considerazione da tutti quanti, perché tutti
noi, tutti noi membri del Consiglio regionale, di qualunque forza
politica facciamo parte, siamo destinati a compiti nuovi. Nel
passato, ognuno di noi, ciascuno nella propria veste, ha garantito
la libertà, ha lottato per l'autonomia ed ha cercato di porre le
premesse, come ho già ricordato e come è stato ricordato anche dai
Consiglieri che mi hanno preceduto, per uno stato di sempre
maggiore benessere.
Ecco, io credo che ora sia finita una fase della nostra
autonomia e ne inizi una nuova, quella in cui, secondo me,
occorrerà ridare nuova forza al concetto di autonomia. Per far
questo dovremo dare un'anima alla politica, per ricreare fiducia
nella gente, eliminando quei processi di insoddisfazione in atto,
perché l'insoddisfazione della gente potrebbe tramutarsi in
negazione della politica, cosa che, successivamente, potrebbe voler
dire negazione dello Stato, delle regioni e di tutti gli enti
istituzionalizzati. Questa eventualità sarebbe gravissima, perché
ci orienterebbe verso il caos.
Tutti voi che fate politica sapete bene che il partito degli
assenti è sempre più presente in ogni competizione elettorale, ma
noi dobbiamo cercare tutti insieme, al di là delle divisioni
ideologiche che pur rimarranno, di impedire di andare verso il
caos.
Colleghi Consiglieri, io credo che, se riusciremo a vincere
questa battaglia, potremo sicuramente offrire alla nostra Regione
un maggior progresso civile e morale. Grazie.
PRESIDENTE:
Ha chiesto la parola il Consigliere Louvin; ne
ha facoltà.
LOUVIN (UV):
Merci, Monsieur le Président. L'ensemble des
interventions que nous avons pu entendre, pendant la matinée et
dans l'après-midi, ont donné la sensation que la plupart des
Conseillers a fait un gros effort de préparation et de méditation
sur le document que nous allons voter. C'est bien un moment de
réflexion que celui de l'approbation du budget; un moment où la
vision rétrospective et le regard projeté vers l'avenir sont en
quelque sorte conjugués, où l'on évalue la gestion traditionnelle,
celle que nous avons réalisé jusqu'à aujourd'hui, et on la
confronte aux objectifs nouveaux que nous avons devant nous. C'est
également l'occasion pour évaluer les ressources disponibles et
pour corriger un peu la route, s'il le faut.
Je dois avouer que les chiffres arides du budget ne sont pas
très séduisants pour ceux qui, comme moi, n'ont pas, hélas, de
familiarité avec les alchimies de la comptabilité, mais c'est bien
pour cette raison que je veux féliciter l'Assesseur aux Finances
pour son effort de synthèse et de clarté dans l'illustration du
document comptable. Et je ne peux me soustraire au devoir
d'ajouter, à l'illustration que mon Chef de Groupe a faite avec
beaucoup de compétence ce matin, quelque modeste considération
personnelle au débat en cours.
Une première considération tient à la structure globale de ce
budget. Nous avons des ressources encore considérables, mais les
ressources que nous pouvons aujourd'hui destiner aux
investissements ont fait l'objet d'une réduction très sensible par
des contraintes budgétaires qui nous ont été imposées
unilatéralement par l'Etat italien. Et là, sans vouloir introduire
une note de polémique, car tout le débat s'est déroulé en gants de
velours, je voudrais dire quelque chose à propos du plaidoyer du
Vice-président Beneforti en défense de l'attitude du Gouvernement
central, qui serait dûe, d'après lui, à la nécessité d'un plus
grand contrôle des dépenses et à la correction de certains
phénomènes qui intéressent d'autres régions que la nôtre, d'autres
régions à statut spécial.
Et bien si je ne peux contredire la réalité d'un mauvais
fonctionnement chez d'autres administrations régionales, je ne veux
pas partager la philosophie de ce raisonnement. Je ne la partage
pas parce que l'intervention au détriment de notre Région fait
preuve, comme l'a justement rappelé le Président du Gouvernement
régional, d'un refus de confiance envers un organe institutionnel
et constitutionnel tel que la région. C'est bien pour cela que nous
devons stigmatiser cette attitude et nous ne pouvons l'accepter
passivement. C'est un néo-centralisme injuste et irrationnel dont
nous risquons devoir porter encore dans les années à venir les
conséquences néfastes.
Ce n'est que partiellement à cause des mutilations de notre
budget que nous devons enregistrer aussi une diminution des
investissements dans certains domaines, sur la base de la
législation en vigueur. Je cite surtout la promotion des activités
industrielles, la zootechnie et les infrastructures touristiques
qui me paraissent les plus frappées. Une réduction - je disais -
sur la base de la législation en vigueur et qui serait de nature à
nous inquiéter très sérieusement si elle ne s'accompagnait pas de
la possibilité de faire recours aux interventions par les fonds
globaux.
Ces fonds ont eu une expansion considérable, une expansion qui
peut être interprétée - cela a été fait ce matin - de plusieurs
façons; mais si ces fonds représentent simplement l'instrument
technique pour une gestion plus souple et plus dynamique de notre
finance régionale, alors ce choix est à partager et nous le
partageons.
Nous vivons, en effet, à une époque où la planification de
longue période est devenue désormais impossible, voire même
dangereuse. Nous devons cependant éviter que pour écarter ce danger
l'on se jette de l'autre bord vers une gestion au jour le jour.
Nous avons, à mon point de vue, le devoir de tracer d'ores et déjà,
comme nous l'avons fait dans ce document, les lignes maîtresses de
notre action future pour faire face aux défis qui nous
attendent.
Je reprendrai simplement quelques sujets qui ont été illustrés,
lors de la présentation du budget, et ce sont ceux qui concernent
les nouvelles frontières de notre action législative et
administrative: maîtriser la transformation culturelle qui est
encore à l'échelle européenne; préparer les Valdôtains à gérer à
part entière leur économie par une formation professionnelle
adéquate; moderniser l'information et la communication en vue d'une
participation plus concrète des citoyens; exploitater, enfin, de
façon intelligente et équilibrée les ressources matérielles et des
énergies dont nous disposons.
C'est la synthèse, l'objectif que nous proposons. La tâche est
considérable et nous impose aujourd'hui un saut de qualité auquel
tout le Conseil est maintenant appelé.
Un saut de qualité dans la production législative, qui a été, au
cours de ces dernières années, un peu faible à plusieurs égards.
Nous devons nous engager très sérieusement pour en améliorer la
qualité et pour replacer ce Conseil au centre de l'évolution
économique et culturelle de la Vallée.
Les Conseillers qui ont participé aux travaux de la Commission
pour le Marché unique ont déjà pu mesurer toutes les difficultés
auxquelles nous devrons nous confronter. L'accélération à laquelle
notre société sera soumise au cours des années à venir sera
foudroyante et nous devrons y faire face rapidement avec
intelligence et courage. Dans ce sens les nouveautés qui ont été
annoncées hier par le Président du Gouvernement régional, et
notamment le projet "Vallée d'Aoste cablée", le plan régional pour
l'énergie, que nous souhaitons pouvoir bientôt discuter dans ce
Conseil, sont deux atouts formidables qu'il est temps de jouer. Ce
sont les deux horizonts principaux à découvrir au cours des mois
prochains. J'estime que c'est dans cette direction que nous devons
poursuivre notre marche en y ajoutant un troisième volet qui m'a
paru demeurer un peu dans l'ombre, mais auquel j'attache beaucoup
d'importance: il s'agit de la récupération de l'équilibre entre
l'homme et la nature sur le territoire de la Vallée d'Aoste.
Je ne le dis pas - je tiens à le préciser - par soucis de
modernité; je n'ai pas été mordu à la dernière heure par un
écologisme de façade, mais par intime conviction. Au cours de ces
dernières années nous avons vu notre Vallée d'Aoste soumise dans
son ensemble à de très lourdes contraintes. L'expansion économique
est évidemment la cause principale, c'est le prix à payer pour le
développement, mais c'est aussi une conséquence que nous avons le
devoir d'essayer d'atténuer. Le principe - je m'aperçois de cela -
est largement partagé, mais il faut trouver d'urgence le moyen de
le réaliser.
Pour leur part les grandes industries multinationales ont
compris, depuis quelques années, que l'industrie verte peut aussi
devenir rentable. Les nouvelles stratégies des groupes, tel que le
groupe Ferruzzi, sont là pour nous prouver que quelque chose est en
train de changer dans la mentalité industrielle et nous devons
aussi y réfléchir. Une conversion partielle s'impose donc à notre
échelle pour récupérer des parties de notre territoire, mais aussi
pour donner un nouveau souffle et de nouvelles perspectives à
certaines de nos activités économiques tel que l'activité dans
l'industrie du bâtiment. Ceci évidemment dans l'esprit de mettre en
valeur les beautés naturelles, mais aussi de respecter les
équilibres de notre éco-système, condition préalable et nécessaire
pour la qualité de la vie.
La quantité de nos oeuvres publiques, de nos interventions dans
les différents domaines, ne doit pas impliquer que notre main soit
"lourde" sur le territoire. Je souhaite, par conséquent, que l'on
puisse maintenir, voire accroître, si cela est possible, cette
sensibilité dans les actions futures et non pas dans le domaine
spécifique de la protection de l'environnement, auquel pourtant
nous consacrons 36 milliards, mais dans toutes les initiatives aux
différents niveaux qui seront réalisées par ce budget. Ce sera là,
j'espère, la marque, la griffe, l'originalité de notre action
future. Si donc la synthèse de nos efforts des différents ruisseaux
qui viennent former ce budget sera inspirée par cette sagesse, je
crois bien que notre collectivité pourra en tirer à l'avenir les
fruits qu'elle s'attend.
Voilà les quelques considérations que je voulais livrer en
complément aux réflexions qu'avait déjà porté notre Chef de
Groupe.
Merci.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
Ringrazio tutti i Consiglieri, sia quelli che
sono intervenuti a sostegno del bilancio, sia quelli che gli hanno
mosso delle critiche costruttive.
Comincerei subito con le banalità, rispondendo cioè a chi mi ha
accusato di aver detto che il bilancio non si può modificare. Non
c'è niente di più errato, in quanto in sede di Commissione io avevo
detto che la Giunta riteneva di non poter modificare il bilancio,
se non in casi di estrema gravità, per non ritardare il suo invio
alla Commissione di Coordinamento e la sua approvazione da parte
del Presidente di quella Commissione, con il rischio di perdere
tutto il mese di gennaio prima di poter provvedere alla
gestione.
Vengo ora alla questione dell'errore materiale. Per ragioni di
correttezza, in sede di Commissione avevamo confermato l'errore di
battitura, aggiungendo ancora, proprio per le ragioni che ho appena
esposto, di non provvedere immediatamente alla correzione, ma di
provvedervi, d'accordo con l'Assessore alla Pubblica Istruzione,
non appena il bilancio fosse ritornato.
Io ho sempre sostenuto in questa sala che il bilancio non può
essere considerato un documento rigido, che non deve essere
modificato, perché è un documento che vive. Questa circostanza ci è
dimostrata dal fatto che già nel mese di gennaio sono previste
delle variazioni di bilancio, non imputabili ad errori di
previsione, ma a nuove o maggiori assegnazioni che ci derivano
dallo Stato.
In merito poi alla seconda critica, cioè al fatto che alla
pagina 14, articolo 8, ci sia una scritta con caratteri diversi,
devo solo dire che, se le critiche al bilancio sono di questa
natura, possiamo senz'altro essere convinti di aver presentato un
bilancio che sta bene anche all'opposizione.
In effetti, i fondi globali iscritti all'allegato 8 sono
riportati con caratteri di stampa diversi da quelli del bilancio
perché il calcolatore ha saltato una pagina. Mi spiego meglio:
poiché in una pagina c'erano scritte solo due voci, gli uffici
hanno ritenuto opportuno conglobare quelle due scritte in un'altra
pagina. Questa è la giustificazione tecnica, che non ha nulla a
vedere con la presunta rincorsa a voler finanziare fino all'ultimo
momento nel 1989 delle spese che si ritiene di dover fare nel 1990,
come è già stato detto del resto anche dal Presidente della
Giunta.
A quelli che ci suggeriscono di non piangere sui tagli apportati
alle entrate, rispondo dicendo che nessuno piange, ma non vorremmo
che il Presidente della Giunta e l'Assessore alle Finanze venissero
interpellati dai vari ministeri solo a cose fatte. Tutti i
presidenti di Giunta hanno dichiarato di voler accettare minori
finanziamenti alle regioni, a patto e condizione che vengano
discussi e concordati con loro. Noi pertanto abbiamo sempre
ritenuto ingiusto che le minori entrate per la nostra Regione
fossero concentrate soprattutto nel settore sanitario, visto che
ben conosciamo le difficoltà che incontra l'USL nella gestione
della sanità in Valle d'Aosta.
E' stato ancora detto che non è giusto lamentarsi di queste
minori entrate, perché sono aumentate le entrate previste dalla
legge n. 690. E' certo che, se non ci fossero stati questi tagli,
le entrate dell'Amministrazione regionale sarebbero state maggiori
e, soprattutto, dobbiamo convenire che l'aumento delle entrate
della legge n. 690 è stato anche merito della politica economica
dell'Amministrazione regionale.
Inoltre, prima di parlare di sottostima dell'avanzo di
amministrazione, io direi che sarebbe più opportuno attendere il
consuntivo, anche se ritengo di poter affermare che è piuttosto
difficile stabilire a settembre quale sarà l'avanzo di
amministrazione al 31 dicembre. Infatti, quando si presenta
l'ultima richiesta ai vari assessorati, per conoscere le somme che
non saranno utilizzate, ci sono ancora quattro mesi di operatività:
ecco perché la Giunta ritiene che gran parte dei finanziamenti
accordati possa essere utilizzata e perché vengono inseriti
nell'avanzo di amministrazione solo quei fondi che si prevede di
non poter utilizzare.
Sono stati poi criticati i finanziamenti rivolti a certe
categorie economiche che risultano sottofinanziate o finanziate
solo di poco oltre l'anno precedente, ma noi dobbiamo precisare
che, nel corso di vari incontri con i sindacati e con tutte le
categorie economiche operanti in Valle d'Aosta è emersa un'adesione
di massima al documento che stiamo presentando proprio da parte di
queste categorie che, semmai, si sarebbero dovute dolere per prime
dei minori finanziamenti o dei finanziamenti non equi.
Molti Consiglieri hanno parlato delle spese correnti: io sono
più che convinto che il Consigliere Pascale ne ha dato una giusta
interpretazione, perché, in effetti, molte spese correnti creano
servizi, ma anche dei redditi, per cui è difficile stabilire fin
dove una spesa corrente possa essere considerata inutile o debba
essere ritenuta necessaria, anche se pesante, perché crea dei
servizi.
Si è anche parlato della riduzione dei finanziamenti di alcuni
capitoli, che avevano delle cifre abbastanza alte nel 1989 e che,
stando alle previsioni per il 1990, hanno dei finanziamenti molto
minori: in merito, a volte sarebbe sufficiente esaminare il
bilancio triennale, dove è possibile constatare che una certa
programmazione in un determinato settore prevede dei grossi
investimenti nei primi anni, che divengono via via più ridotti
negli anni successivi. Potrebbe però capitare anche l'inverso, cioè
un piccolo finanziamento nei primi anni ed uno maggiore negli anni
successivi. Questo ovviamente è in funzione del programma, secondo
cioè che si tratti di un programma subito attuabile da parte della
struttura amministrativa o meno.
Una correzione che può essere fatta anche al momento della
formazione è quella già anticipata in sede di illustrazione del
bilancio e concerne i residui passivi. Ad esempio, dove sarebbero
necessari cospicui finanziamenti, ma la struttura amministrativa
non riesce a far fronte alla spesa, si contiene il finanziamento,
proprio per dare la possibilità di smaltire i residui, e si
interviene con ulteriori finanziamenti, se necessari, nel corso
dell'anno.
L'entrata in vigore dell'Atto Unico è prevista per il 1° gennaio
1993, ma, come è stato giustamente ricordato questa mattina dal
Consigliere Pascale, dovrebbe slittare di qualche tempo, almeno per
le merci, nel senso che quella data rimarrebbe valida solo per il
libero transito delle persone. Comunque, anche se tale data dovesse
slittare, non credo che l'Amministrazione regionale debba
soffermarsi solo su questo problema, senza prevedere delle
alternative possibili, perché il rischio non ci deriva solo
dall'applicazione dell'Atto Unico, ma ci può discendere anche da
una diversa impostazione delle dogane in Italia.
Credo, infatti, che il Consigliere Pascale ricordi che anni fa
si parlava di indirizzare lo sdoganamento di certe merci in una
dogana piuttosto che in un'altra, tenendo conto soprattutto dei
servizi offerti. Pertanto, anche se la data di cui sopra dovesse
slittare, io ritengo che sia comunque doveroso, da parte
dell'Amministrazione regionale, stare all'erta, tenendo anche in
seria considerazione, come dicevo ieri, la legge di ripartizione
fiscale approvata per la Regione Trentino-Alto Adige.
L'opposizione ha parlato anche di assenza di novità rispetto
all'anno precedente: credo che a questa obiezione abbiano già
risposto altri Consiglieri della maggioranza, facendo presente,
come era già stato ribadito dal Presidente della Giunta e dal
sottoscritto, che un bilancio segue le linee programmatiche di una
legislatura e non può cambiare tutti gli anni. Si procede pertanto
lungo le linee programmatiche che questa maggioranza si è data,
tenendo conto, nel corso della legislatura, delle novità e delle
nuove esigenze.
Si è portato ad esempio il bilancio di altre regioni o di altre
province, dove le spese correnti sono state aumentate solo del
4,5%, pari all'indice dell'inflazione. Noi abbiamo seguito un
metodo diverso, nel senso che per ogni spesa abbiamo previsto una
scheda, nella quale i servizi direttamente interessati dovevano
segnalare le variazioni relative al 1990, aumentando di conseguenza
o diminuendo gli stanziamenti previsti. Dove non si prevedeva di
aumentare o di diminuire, si è provveduto ad aumentare il
finanziamento di una percentuale pari al tasso di inflazione.
Da più parti è stato fatto qualche accenno ai finanziamenti per
la prima casa: io ritengo che, sia da parte dell'Assessore ai
Lavori Pubblici sia da parte del sottoscritto, sia stato spiegato
varie volte in Consiglio, come in sede di Commissioni competenti,
che c'è un programma di investimenti. E' stato detto infatti che
fin dai primi mesi del 1990 saranno a disposizione oltre 54
miliardi per il finanziamento della prima casa e che al momento
dell'assestamento del bilancio, previsto per maggio o giugno, si
vedrà di accordare un ulteriore finanziamento, in modo che entro la
fine del 1990 possa essere soddisfatta tutta l'esigenza del
1989.
Qualcuno ha fatto anche qualche accenno ai ritardi nella
erogazione della spesa: in merito tengo a precisare che non vorrei
essere stato frainteso, ieri, quando ho affermato che dei residui
sono imputabili alla scarsa capacità di spesa di alcuni servizi, ma
dicevo anche che la responsabilità dei ritardi o dei residui non
può essere imputabile esclusivamente all'Amministrazione regionale,
o più precisamente all'apparato burocratico regionale. Molte volte,
infatti, si formano dei residui o si ha una più lenta erogazione
della spesa, in quanto gli stessi fruitori presentano in ritardo la
documentazione necessaria.
Faccio in merito un solo esempio, che conosco per essere stato
in passato Assessore alla Sanità. Per ottenere il contributo in
favore dell'assistenza agli anziani, i comuni dovrebbero presentare
il consuntivo entro il marzo dell'anno successivo, ma la stragrande
maggioranza di loro lo presenta addirittura verso la fine
dell'anno. Questo dimostra, ovviamente, che non c'è solo
un'incapacità di spesa imputabile all'Amministrazione regionale, ma
che ce n'è anche una imputabile ai fruitori.
Facendo un altro esempio per far notare che due opere, pur
essendo appaltate nello stesso momento, hanno dei tempi di
realizzazione molto diversi: una viene realizzata molto celermente,
mentre l'altra necessita di un tempo più lungo, che può comportare
la creazione di alcuni residui di cassa.
Pour ce qui est la destination des propriétés régionales, sur
lesquelles ce matin le Chef de Groupe de l'Union Valdôtaine nous
demandait des renseignements, nous devons dire que l'Administration
régionale est en train d'étudier la destination des gros immeubles
que nous avons, surtout pour ce qui concerne les châteaux. Je crois
que dans un délai de temps assez bref nous pourrons faire une étude
complète pour connaître la destination des propriétés
régionales.
Ci è stato mosso anche l'appunto che il bilancio è stato
predisposto negli uffici regionali: evidentemente la sua stesura
non può che avvenire negli uffici regionali. Qualcuno però forse
dimentica il continuo confronto che la Giunta regionale ha con gli
enti territoriali e con i comuni. Infatti, gran parte delle
esigenze che poi vengono tenute in considerazione nella stesura del
bilancio ci vengono esposte dagli amministratori dei vari
comuni.
Mi fa piacere che, anche da parte dei Consiglieri
dell'opposizione, sia stato riconosciuto un generale miglioramento
economico e sociale della Valle d'Aosta. Anche se il merito non è
tutto dell'Amministrazione regionale, come è già stato detto ieri,
ciò però conferma che gli interventi regionali hanno apportato dei
benefici a tutto l'apparato economico regionale.
Si è osservato che buona parte degli interventi sono effettuati
nel settore del turismo, nel quale, come è stato detto da qualche
Consigliere, manca una programmazione. In proposito devo far notare
che, se c'è un settore in cui c'è una certa programmazione, in
quanto ci si riferisce a leggi di carattere triennale che tengono
conto di uno sviluppo nel tempo, questo è proprio il settore
turistico. Ritengo quindi che, quando il Consigliere Aloisi afferma
certe cose, non si trovi nel giusto, così come non è nel giusto
quando dice che l'assistenza in Valle d'Aosta non è
sufficiente.
Vorrei far notare che, specie nel campo assistenziale, la Valle
d'Aosta è additata addirittura come esempio da imitare. Infatti, in
un libro del prof. Ardigò, membro del Consiglio sanitario
nazionale, le micro-comunità per anziani della Valle d'Aosta sono
indicate come esempio da imitare, alla stregua degli interventi in
favore dell'infanzia abbandonata. Nell'ultimo incontro che abbiamo
fatto con i responsabili della Regione Piemonte ci é stato detto
che gli asili nido esistenti in Valle d'Aosta possono essere dei
modelli anche per altre regioni. La stessa cosa si potrebbe dire
per le cure marine per gli anziani e per i giovani, spese che
purtroppo altre regioni non riescono a sostenere.
Credo di aver risposto anche a chi ha accusato la Giunta
regionale di aver presentato un bilancio amministrativamente
piatto, facendo solo una pedestre elencazione di cifre. Io ritengo
che questo bilancio non sia così come è stato qualificato dal
Consigliere Tonino, ma rispecchi, come ho già detto, le linee
programmatiche che questa maggioranza si è data e, nello stesso
tempo, le esigenze per il 1990.
Si è fatto cenno ad una amministrazione non efficiente, ma io
ritengo che non si possa esprimere un giudizio su un apparato
amministrativo basandosi solo su esempi di ritardi amministrativi,
scegliendo inoltre degli esempi sbagliati, come quello della Banca
regionale. Al Consigliere Tonino vorrei dire che lo statuto della
Banca regionale è stato approvato nel novembre del 1988; è stato
successivamente inviato alla Banca d'Italia nel gennaio del 1989,
dalla quale abbiamo avuto risposta il 10 ottobre 1989. Le modifiche
chieste dalla Banca d'Italia sono state presentate in Giunta alla
fine di ottobre e sono state approvate dal Consiglio regionale alla
fine di novembre.
Pertanto, se c'è stato un ritardo, questo non è stato voluto
dall'Amministrazione regionale, ma è imputabile a cause che non
dipendono da noi. Potrei dire anche di più, cioè che in questo
settore l'Amministrazione regionale era pronta già da diverso
tempo, perché nel maggio o nel giugno di quest'anno la Regione
aveva già acquistato dei locali che erano idonei ad ospitare la
Banca regionale.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je veux, avant tout, m'associer aux
remerciements de l'Assesseur pour ce qui est des interventions
faites aujourd'hui à propos de l'analyse de la présentation du
budget 1990 et 1991-1992.
Je crois que, au moment où on avait présenté le budget, on avait
essayé de présenter différentes remarques qui pouvaient être des
indications pour mieux apprécier ce que peut-être les chiffres en
tant que telles ne sont pas en même d'exprimer.
Je crois qu'en effet l'analyse du budget, si elle doit être
seulement en fonction des pourcentages qui augmentent ou qui
diminuent, serait peu de chose. Tout de même elle donne le sens de
la direction. Je crois que, en aidant cette analyse qui est
toujours très difficile (je peux même l'avouer), on a la
possibilité de mieux apprécier le sens de l'activité des
différentes forces politiques qui au moment où elles présentent,
comme expression des forces de la majorité, à l'attention de toutes
les forces du Conseil, un budget, vont présenter sans doute une
philosophie, avant tout, et après des indications de la possibilité
que notre Région va se donner pour mieux oeuvrer dans les
différents secteurs.
A ce propos je dois dire que, si je peux comprendre qu'il y ait
encore une attitude de méfiance par rapport aux statistiques qui
donnent dans toute une série de secteurs le bien-être, je comprends
un peu moins le système d'adapter une série de définitions telles
que
conservatore
, libérisme, etc., à notre situation. Et je
le dis surtout au moment où j'ai entendu l'analyse qui vient de se
faire sur ces soi-disant motions au niveau des différentes
qualités. Je crois que des mots tels que
capitalismo
,
socialisme, libérisme, doivent de plus en plus adapter leur
sens.
Je le dis surtout au moment où le débat va s'ouvrir au niveau de
toutes les forces politiques sur le système qui est en train de
changer et qui oblige à une réflexion qui peut être d'une ampleur
différente, selon les relations existantes à l'intérieur et à
l'extérieur. Je crois qu'il s'agit là d'une base de réflexion utile
soit pour le développement au niveau régional, mais surtout pour ce
qui est le développement qui doit être fait en accord et surtout en
connaissant les réactions des autres réalités.
Je crois que le système qui est à la base de la lecture de ce
budget doit définir si on est à même ou non de prédisposer les
instruments pour mieux se placer à un niveau qui est européen
au-delà des échéances. J'ai apprécié le fait que quelqu'un a voulu
rappeler l'échéance de 1993: ce n'est pas l'unique nouveauté de ce
budget. L'année passée on disait: "Attention au 1993, point c'est
tout. Région sans argent, sans avoir les revenus de la répartition
financière...". Je tiens à souligner en effet qu'on n'a pas les
assurances que quelqu'un voudrait pour le fait qu'on est lié à la
question de la détaxe de l'IVA. Au-delà de cela je crois que le
malheur c'était de dire que notre Région n'a pas les moyens, n'a
pas les instruments, n'est pas préparée pour dépasser le premier
janvier 1993 qui doit être le choc pour toutes les régions.
Quelqu'un a dit que c'était impossible de faire des prévisions,
au-delà des problèmes des Pays de l'Est, de l'attitude de
l'Angleterre et de l'Allemagne; il soutenait qu'il fallait des
mécanismes plus souples pour arriver à un accord. Je crois que le
fait de donner toute une série d'impulsions pour arriver préparés,
prédisposés à une concurrence et à une attitude qui doit changer
avait et a encore un sens. Dans ce sens on a toujours apprécié et
on a même accepté de travailler avec une Commission spécifique sur
ce thème.
Je reçois de temps à autre les rapports que les Présidents des
Commissions compétentes nous font sur les travaux qui sont en train
de porter de l'avant pour examiner mieux les différentes
propositions; tel est le sens de la datation que nous devons avoir
face à une réalité qui est en train de changer beaucoup plus que
nous le croyons.
Il faut remarquer que dans notre Région il y a un certain
bien-être qui n'est pas négatif si on l'examine comme possibilité
de mieux se placer demain; mais il ne faut pas non plus dire qu'on
est à un certain niveau, que tout va bien et par conséquent
s'assoir et ne plus rien faire. Au contraire, on est là pour dire
que ce bien-être, qui a déjà été conçu à travers toute une série
d'investissements, n'est pas encore suffisant, au niveau des
structures d'un côté et de l'autre de la préparation de l'organe
qui sera la clef de ce changement: les jeunes. Nous devons donner
la possibilité à un jeune bien préparé de se placer comme chef des
différentes entreprises, aux différents niveaux administratifs. Ces
jeunes doivent avoir la possibilité de se placer en tête des
entreprises qui viennent en Vallée d'Aoste et qui sont des
entreprises de haute technologie.
A présent nous devons avouer que lorsque nous signons une
convention nous demandons qu'il y ait l'emploi pour les Valdôtains
sauf là où nous n'avons pas le personnel préparé. Ce fait démontre
les difficultés que nous avons; c'est une espèce de thermomètre de
la situation. Si on peut adresser l'activité de l'Administration
régionale afin d'améliorer petit à petit cette situation, on pourra
arriver à une échéance qui n'est pas nécessairement 1993, à une
échéance qui va au-delà du système de la répartition fiscale; alors
on pourra intervenir dans des secteurs qui à présent ont encore
l'aide de l'Administration régionale. Le changement du système de
répartition fiscale est important, mais n'est pas le seul, on
pourra bien trouver d'autres systèmes pour avoir de l'argent. Les
interventions qu'on a prévues ne sont pas (je tiens à le souligner)
"dei processi spontanei".
Aujourd'hui je n'ai pas entendu un mot à propos de la
Delta-Cogne. Il y a deux ans c'était le souci principal du
Gouvernement régional, aujourd'hui il n'y a pas eu un mot à ce
propos. Je crois que ce n'était pas un processus spontané. La
reprise de la zone de Châtillon et de Pont-Saint-Martin a vu la
participation de toutes les forces politiques pour essayer de
trouver les solutions les plus adaptés au système qui allait
changer; mais de spontané il n'y a rien eu. Au contraire je tiens à
souligner que dans d'autres zones, telles que la Campagne, la
Ligurie, il y a eu des interventions massives du Gouvernement: pour
la Vallée d'Aoste on ne nous a rien donné. On nous a alloué une
contribution pour l'achat du terrain et après on nous a dit: "On va
voir ce que vous allez faire". Je crois qu'il est difficile de
soutenir qu'il s'agit de processus spontané.
Dans le domaine touristique, surtout pour ce qui concerne les
infrastructures, le même problème se présente. Nous allons
intervenir massivement pour ce qui est l'hôtellerie, là où il y a
un déficit de place-lit. L'Assesseur reprendra ce problème en
détail. On a déjà fait remarquer que, malheureusement, nous ne
sommes pas à même de soutenir certaines épreuves à cause de la
difficulté que nous avons de recevoir un certain nombre de
personnes dans certains domaines. Le choix qu'on a fait, pour ce
qui est des structures touristiques, a été parfois douloureux. S'il
y a la possibilité d'améliorer le système de liaison entre vallées,
là où il y a déjà eu une intervention, nous sommes disponibles à
intervenir On a cru qu'il était nécessaire de ne plus accepter
d'autres interventions pour des raisons telles que l'impacte avec
l'environnement, le système de liaison. Si on avait accepté toutes
les requêtes qu'on avait présentées à l'Administration régionale,
on aurait toute une série de remonte-pente mécaniques. On a cru
qu'il était nécessaire de faire une réflexion pour analyser ce qui
était indispensable, ce qui était possible et comment
intervenir
Je n'ai pas voulu insister sur le problème de l'environnement,
mais je crois que l'attitude que le Gouvernement est en train de
tenir face aux différentes interventions a été modifiée. L'attitude
qu'on tenait face aux domaines skiables a changé radicalement. Le
problème d'intervention des différentes infrastructures, à tous les
niveaux, a changé. Heureusement! Alors je crois (quelqu'un l'a
rappelé) le système d'examiner le rapport homme-nature doit
changer. Il ne suffit pas de constituer un parc pour modifier
l'attitude. C'est un système pour aider, c'est un procédé possible.
Je crois qu'il y a une attitude à revoir dans l'action quotidienne.
Jour après jour si on a une certaine attention on peut le faire,
autrement on risque d'avoir un échec inutile et très difficile à
soutenir.
Pour ce qui est des investissements je voudrais faire seulement
une remarque. J'ai été frappé par l'expression de M. Pascale
"
investimenti improduttivi".
Je donnerai des renseignements
sur "l
'investimento improduttivo
" du tronçon qui relie le
Grand-Saint-Bernard, duquel on a acheté le 51% en 1985. Après 1985
on a eu chaque année les recettes suivantes:
"- 1985: 2 miliardi 910 milioni di utile prima delle
imposte;
- 1986: 2 miliardi 161 milioni;
- 1987: 3 miliardi 182 milioni;
- 1988: 3 miliardi 139 milioni".
Il faut tenir compte du payement des impôts, mais je tiens à
souligner qu'il ne faut pas être une "
finanziaria
".
L'action avait été menée non pas pour faire un investissement
productif; on avait évalué à ce moment-là qu'il était nécessaire,
au-delà de l'investissement, de résoudre le problème de la
viabilité de la Commune, ce que nous sommes en train de faire. Il y
a un projet qui est à l'attention de l'ANAS et qui, je crois, sera
aussi à l'attention des autres organes, voir la Commune, d'ici
quelque temps.
J'avoue qu'il n'est pas toujours si simple de dire si un
investissement est productif ou improductif. Je crois que la
productivité doit être évaluée non seulement en termes financiers,
mais aussi comme redonnée qui a sur la communauté. Dans ce sens on
peut partager l'action, mais je peux confirmer que, même d'un point
de vue strictement financier, cette action n'était pas
improductive.
Pour ce qui est des solidarités, quelqu'un a ajouté sociales, on
a fêté le bicentenaire de la Révolution française. On a assisté et
on est en train d'assister à une autre révolution beaucoup plus
importante. Pour ce qui nous concerne le problème se soulèvera pour
les personnes âgées, comme l'Assesseur l'a rappelé. D'après les
estimes qui ont été faites, le pourcentage des personnes qui
dépassent 65 ans d'ici au 2007 arrivera à 20% et de 2007 en avant à
30°/0 de la population. Ces données nous donnent une idée de celle
qui devra être l'attitude face à un problème qui a été déjà
souligné dans l'intervention de l'Assesseur.
Les nouveautés. Quelqu'un a parlé de manque de nouveautés.
Chaque année on essaie de réaliser ce qu'on a proposé à un moment
donné, en aidant à modifier, améliorer ou quand même à intervenir
pour les problèmes qui se posent chaque année sur les programmes
qui avaient été à la base d'un accord des forces politiques.
Quelqu'un a rappelé les nouveautés surtout du point de vue de
l'aide aux différents niveaux sociaux, mais surtout l'intervention
dans le domaine de l'énergie. Si on aura la possibilité d'exploiter
jusqu'au fond ce système, que M. François Stévenin a illustré, on
aura la possibilité d'avoir des résultats positifs en tant que
épargne. Je crois que c'est là le système le meilleur d'intervenir,
et on doit continuer dans tous les domaines, dans les petites
vallées.
Quelqu'un a parlé des retards pour ce qui est du métane: c'est
vrai, on est en retard, on peut l'avouer tranquillement. S'il n'y
avait pas eu l'initiative de l'Administration régionale, qui a
donné 20 milliards, le métane, qui à présent est déjà utilisé,
n'aurait pas démarré. Je voudrais rappeler que lorsqu'on avait
démarré avec ce projet, le métane était prévu pour l'activité
industrielle de l'Ilssa. Après on a décidé d'arriver jusqu'à Aoste.
A présent le métane sera utilisé par la Delta-Cogne, par les autres
usines, la Baltea Disk, la Rossignol d'ici quelque temps, la
Conner. Il y a sans doute des retards pour ce qui est de la
métanisation des différentes communes, mais le métane ne résoudra
pas le problème des vallées latérales, tandis que l'épargne
d'énergie donnera vraiment la possibilité d'intervenir d'une façon
radicale.
Quelqu'un a dit qu'on a mis comme poste seulement 4 milliards:
on a essayé de mettre dans ce bilan le résultat d'une analyse sur
ce qu'on peut vraiment utiliser en 1990. Et je crois qu'on ne
pourra pas aller au-delà de cela. Il y a des communes qui ont déjà
présenté des projets qui sont à l'attention de l'assessorat
compétent afin de pouvoir commencer finalement les travaux dans
l'année prochaine.
Je tiens encore à souligner l'aspect de la formation. Je
voudrais faire remarquer à M. Mafrica qu'on n'a pas diminué les
investissements, car il y avait eu l'année dernière avant tout
l'investissement pour la Tecdis, puisqu'il y avait les jeunes qui
devaient aller au Japon. Chaque année, face à un programme qui est
présenté au commencement de l'année, on n'arrive presque jamais à
avoir les personnes qui sont à même de faire les cours. On prévoit
les cours pour une quarantaine de personnes, mais il n'y a qu'une
vingtaine d'adhérents. On n'a jamais parlé de l'école pour
infirmières soignantes. Ce n'est pas par manque d'argent, mais par
manque de personnel. Il n'y a personne qui veuille y aller.
Malheureusement, c'est une des difficultés qu'on est en train de
vivre.
Pour ce qui est des rapports avec l'Etat, je crois qu'on pourra
discuter dans d'autres occasions le problème des changements, des
modifications institutionnelles. Il y a le débat sur la Chambre des
régions, le Sénat des régions, le changement de la loi électorale.
Au moment de la discussion on pourra exprimer les différentes
positions.
Pour ce qui est des problèmes au niveau des financements, on a
soutenu que la même chose qui se passe au niveau régional devrait
se vérifier au niveau national. Si existent des programmes sérieux
qui peuvent être financiés, je crois qu'ils devraient avoir la
précédente par rapport à d'autres financements qu'au contraire
n'arrivent même pas à être exploités. Il y a toute une série de
plans qui ont été présentés dans certaines régions et qui
n'arrivent pas à être mis en pied, pour le fait qu'ils n'ont pas
les instruments pour le faire.
Pour ce qui est de l'Europe, je tiens à souligner quelque
aspect. Je ne crois pas que la définition de M. Mafrica du budget
en tant que bazar soit offensive. Si le sens est d'un magasin très
bien -fourni et où il ne faut pas faire la queue, je crois que ce
n'est pas négatif. Le sens de la Région face à l'Europe doit
modifier en tant que participation active aux organes où l'on prend
les décisions. Je crois que vous avez lu la presse de ces jours sur
les organisations de l'association des régions Alpe Adria: je crois
que c'est un ensemble de régions qui va s'insérer dans un discours
qui autrefois était de certaines compétences ministérielles.
Aujourd'hui c'est des régions. Je crois que tout le monde a lu des
problèmes des quatre régions "moteur" qui se ressemblent:
Rhône-Alpes, Lombardie, Baviera et Catalogne. Elles vont faire des
travaux qui sont inimaginables.
On a le sens de notre dimension. On comprend très bien quelle
est l'attitude à avoir face à certaines associations, mais je crois
que le problème est d'être si présent de pouvoir être à même
d'examiner au préalable les décisions qui seront prises et de
donner notre contribution.
Le budget 1990 va suivre une ligne qui est une ligne portante
pour le développement de notre Région, une ligne qui doit avoir une
certaine constante et qui surtout doit donner des essors qui soient
durables. Le sens de cette intervention, au niveau de l'année
prochaine, est justement de donner la possibilité de mieux évaluer
et de mieux placer notre Région face à une compétition, à une
concurrence qui sans doute augmenteront.
DOLCHI (Vicepresidente del Consiglio):
Colleghi
Consiglieri, nel dichiarare chiusa la discussione generale e nel
dare avvio all'esame degli allegati, ricordo agli amanti delle
statistiche che nel dibattito si sono avute 2 relazioni, 15
interventi e 2 repliche, cioè 19 membri del Consiglio hanno preso
la parola.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK