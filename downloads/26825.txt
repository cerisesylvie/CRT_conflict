Consiglio Regionale della Valle d'Aosta - Oggetto del Consiglio n. 121 del 29 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 121 del 29 maggio 1972 - Resoconto
OGGETTO N. 121/72 - Acquisto di beni immobili, siti in Comune
di Champdepraz, dalla Società Azienda Sviluppo Pali Affini
(A.S.P.A.) - S.a.s. - di Musso G.A. e C., con sede in detto comune.
Delega alla Giunta.
Montesano (P.S.D.I.)
- L'Assessore alle Finanze.
Latitante. Attendiamo un momento... Eccolo lì.
(Andrione:
...bello come un Dio greco o giù di lì) ...Se vogliamo finire
all'una eh...
Chantel
(P.S.I.)
- Cos'è la prima o la seconda?
(Montesano
: oggetto n. 5. I beni immobili della Società ASPA
di Champdepraz) ...Come si può vedere anche dall'allegato, la
Società ASPA è in fallimento, la perizia ci è stata trasmessa,
quella fatta dal Tribunale in sede fallimentare, la Valle ha
diritto all'opzione, si è inserita, ha fatto fare un'altra perizia
ai propri Uffici, il prezzo sembra conveniente e si segue quella
politica che si voleva instaurare e cioè di comprare i terreni ed
eventualmente anche i manufatti che dessero la possibilità poi di
ricercare delle imprese che diano del nuovo lavoro agli operai
specie della bassa Valle, se sono sue, quella che viene dopo è
ancora della bassa Valle per cercare queste occupazioni.
Fosson (U.V.)
- Ma noi l'altra volta abbiamo espresso un
parere di massima favorevole sulla proposta dell'acquisto della
SIRCA-DAVIT, c'è all'ordine del giorno, dopo eventualmente lo
potremo vedere, in via di massima non siamo contrari neanche
all'acquisto di questa, di questo complesso. Però qui si pone, a un
certo momento, un problema generale al Consiglio regionale perché
non so, quello della SIRCA-DAVIT è un problema che è stato
dibattuto, ci sono dei fabbricati, abbiamo detto l'altra volta che
bisognava eventualmente proporzionare il prezzo tenendo conto che
installando una nuova industria una parte dei fabbricati può
servire come non può servire perché ogni industria ha delle sue
esigenze. Quindi, se invece di una industria dolciaria viene
un'altra industria, quei capannoni vanno rifatti e via dicendo,
quindi, questa è una cosa che deve essere tenuta in considerazione
per vedere il prezzo che si deve pagare, ora qui si pone lo stesso
problema per questa ASPA, se in questa località dovesse venire, se
dovesse essere affittato questo complesso per fare di nuovo dei
pali centrifugati, praticamente o delle atre cose in cemento
precompresso e allora quel capannone può servire, ma altrimenti se
si deve fare, se di deve mettere un'altra industria, probabilmente
tutto quello che c'è, sia macchinari, sia altro non serve a niente.
Quindi, questa prima considerazione per giudicare il prezzo, adesso
qui siamo in un ordine di 4 milioni, quindi non è quello, ma la
questione generale che vorrei fare e penso che il Consiglio debba
tenerne conto è che non sia questo avvio che noi facciamo per
l'acquisto di tutte queste industrie che non sono più in grado di
andare avanti non ci porti a un certo momento a dire: "Adesso
abbiamo cominciato ad installare, a seguire questa via, quindi
tutte le industrie che a un certo momento saranno in fallimento non
potranno più andare avanti, l'Amministrazione regionale si metterà
a comprare capannoni, macchinari, terreni e via dicendo con l'idea
di affittarlo a qualche altra industria".
Ora quando c'è una possibilità e si sa eventualmente come
indirizzarsi verso un'altra industria, allora questa operazione può
essere fatta e può essere vista volta per volta dal Consiglio
regionale e vedendo bene e vedendo a quali industrie eventualmente
verrà affidata, ma se noi ci mettiamo solo, ed è questa la
questione che vorrei sottolineare, se noi volessimo seguire questa
strada così ogni volta di fare queste acquisizioni per creare un
patrimonio regionale di terreni, se fosse al costo puro e semplice
del terreno si potrebbe anche dire "acquistiamo i terreni", ma se
su questi ci sono dei macchinari, ci sono dei capannoni e dei
macchinari che a un certo momento bisognerebbe pagarli per
demolirli per creare altre attività, questa sarebbe poi una
passività per l'Amministrazione regionale. Quindi è una questione
che dovremmo meditare un momento, perché altrimenti verrà invocato
poi il precedente e ci dirà per quella tale industria
l'Amministrazione regionale è intervenuta in questo senso e quindi
non vediamo perché non debba intervenire per un'altra  e poi
potremmo trovarci in una fase, specialmente di recessione, a dover
assorbire diverse piccole industrie e non penso che questo sia il
caso per l'Amministrazione regionale, perché va vista volta per
volta e va studiato in quale zona e se eventualmente può esser
riutilizzato per le finalità che l'Amministrazione regionale pensa
e si propone perché altrimenti noi... quindi se spendiamo un certo
numero di milioni per poter risolvere una situazione e abbiamo
anche se non la certezza almeno la previsione di poterla risolvere
allora gli Amministratori regionali possono dare questo mandato e
possono spendere questo denaro, ma se a un certo momento dovessimo
poi vedere che tutte queste aziende e questi terreni fossero
esclusivamente acquistati per rimanere inoperosi, noi avremmo
immobilizzato del denaro che certamente non renderebbe e avrebbe
frustrato certamente quelle che erano le finalità e i proponimenti
dell'Amministrazione regionale, quindi questa è una cosa che
dobbiamo pensare perché mi sembra che da una relazione si dica che
l'indirizzo dell'Amministrazione regionale è quello di acquisire,
non so se mi ricordo bene quello che ho letto, ma mi sembra che ci
sia un indirizzo di acquisire queste industrie.
Ora l'affermare questo principio così completo è pericoloso,
caso per caso si può studiare il problema e si può vedere
eventualmente di acquistare invece come diciamo...
Manganoni (P.C.I.)
- Il problema dell'industrializzazione
della Bassa Valle risale a molti anni fa, io voglio solo riferirmi
ad una lettera inviata dalla quasi totalità dei Sindaci della Bassa
Valle che si erano riuniti circa 3 anni fa, prima della crisi della
filatura e della SIRCA-DAVIT, dove attiravano l'attenzione
dell'Amministrazione regionale su questo fatto.
Noi abbiamo sempre insistito in questo Consiglio, affinché si
incominci ad acquistare i terreni perché è inutile parlare di
installare delle industrie in Valle se non abbiamo dei terreni.
Ora la ricerca dei terreni nella Bassa Valle è stata iniziata
5-6 mesi fa, quando si è dato incarico al Sindaco di Verrès di
reperire i terreni, malgrado la buona volontà del Sindaco
dell'Amministrazione di Verrès, non si è concluso perché una zona
era stata individuata per l'installazione di industrie, non si è
potuto concludere perché dato lo spezzettamento della proprietà
alcuni proprietari non ne hanno voluto sapere. Se noi si continua
su quel passo cioè per l'acquisto di terreno presso privati, da
privati, noi non disporremo mai di terreni nella Bassa Valle per
l'industrializzazione, quindi questa è una constatazione dei
fatti.
Ora, finalmente, ci si propone l'acquisto di terreni, ora il
prezzo dei terreni non è esagerato, è un prezzo che può andare, è
vero che vi è il problema dei capannoni che possono essere
utilizzati o forse non potranno essere utilizzati, questo è un
punto interrogativo, comunque io penso che si tratterà di terreni e
di capannoni che la Regione affitterà se non vado errato, quindi
eviteremo il guaio successo fino adesso che prima il BIM poi la
Regione dava i contributi in base alla legge regionale a queste
industrie, le quali poi andavano in fallimento e la Regione non
aveva nessuna garanzia perché perdeva completamente i contributi
perché non aveva garanzia né sui terreni, né sui fabbricati. Con
questa nuova impostazione se non altro l'Amministrazione regionale
si assicurerà la proprietà dei terreni, perché li dà in affitto,
quindi rimangono di proprietà della Regione e questa è già una
grande garanzia, cioè si potrà forse ottenere, si potrebbe forse
ottenere di più comunque è già un grande passo fatto avanti,
pertanto risolvendo in questo modo dopo anni di parole e di
tentativi infruttuosi a... dei terreni, risolvendolo in questo modo
anche se rimane l'interrogativo dei capannoni che possono essere
utilizzati come possono non essere utilizzati, comunque noi in
questo modo risolviamo il problema dei terreni nella Bassa Valle,
non dico risolviamo tutto il problema ma risolviamo, ma
incominciamo a risolverlo e ad impostarlo in parte, cioè se abbiamo
delle industrie che vogliono venire ad installarsi noi abbiamo i
terreni pronti, per queste ragioni io sono favorevole a questo
acquisto.
Chantel
(P.S.I.)
- Io non ritengo che la Giunta ha
deciso di intervenire comprare tutte le volte che ci sia un
fallimento, in questa occasione siccome avevamo diritto di
prelazione abbiamo creduto bene di considerare le 15.000 e 200
metri di terreno con già tutte le attrezzature industriali, qui
avete dimenticato che c'è già l'acqua, che c'è la potabilizzazione
dell'acqua in questo acquisto, che c'è l'elettricità, c'è la cabina
elettrica ecc., perciò anche se l'osservazione del capannone è
giusta, è la considerazione del prezzo unitario che ha portato la
Giunta eventualmente a inserirsi in questa occasione e per il fatto
anche che quella è una zona dove noi dei terreni ne volevamo
comprare e ne troviamo uno a un prezzo abbastanza accettabile che
ha già tutti i presupposti di attrezzature industriali, perciò
quando sarà acquistato si riuscirà a trovare una ditta che voglia
continuare il lavoro fatto prima, vero va bene, o altrimenti avremo
un terreno che senza dubbio ci permetterà la possibilità di trovare
chi lo vorrà adoperare, dandoci una garanzia di occupazione di un
dato numero di lavoratori, ecco non che la Giunta come dice Fosson
sia un precedente e sia obbligata a intervenire in tutti i
fallimenti, ma neanche per sogno, non siamo intervenuti, non
abbiamo mica chiesto di intervenire nello stabilimento di St.
Vincent che andrà... nessuno lo ha chiesto dunque vede una certa
qual selezione e considerazione da parte della Giunta c'è stata, i
fallimenti sono due o tre e siamo intervenuti in questo perché
riteniamo che abbia quelle caratteristiche di terreno in Bassa
Valle, di terreno nella zona che ha bisogno di occupazione il
quale, tra il resto, ha già le attrezzature industriali, acqua,
elettricità ecc.
Fosson (U.V.)
- Solo un chiarimento che ho dimenticato
prima di chiedere, per questo di Champdepraz come Amministrazione
regionale o cosa eravamo intervenuti a suo tempo per l'acquisto di
beni e tutto, eh? Ma dico sapere come siamo intervenuti e se ne
abbiamo tenuto conto nella valutazione del prezzo ecco questo, con
questo io ho fatto delle cose generali, delle osservazioni generali
prima, ho detto e avevo anticipato che su questo caso siamo
d'accordo su questi casi... però volevamo chiedere dei chiarimenti
e volevamo fare quelle osservazioni generali che sono
raccomandazioni e che prendo atto se la Giunta è dello stesso
avviso. Quindi, qui quali contributi ha ottenuto questa industria
sia da noi sia dal BIM e se ne abbiamo tenuto conto in questa
valutazione che...
Chantel
(P.S.I.)
- Prima di tutto è intervenuto il
BIM con 8 milioni che non gli hanno versato completamente perché ha
versato solo le due prime rate che è di 5 o 6 milioni, 5 e 4
milioni le prime due rate, secondariamente la questione è stata
trattata e la risposta del curatore del fallimento Rag.
Giansoldati, è stata molto chiara, di fronte a una perizia del
Tribunale e di fronte all'assemblea dei soci se voi volete fare
atto di... quella è la perizia, in caso contrario a termine di
legge ho messo tutto a... perché così mi obbliga la legge e caso
mai voi potreste eventualmente considerare discutibile, perché la
nostra legge forse è mal fatta in quel senso lì, inserirvi quei 5
milioni e 400 mila, questa di 6 milioni e 400 mila però questa è
una buona occasione per vedere se per caso la legge dei contributi
che è stata fatta per l'Industria e Commercio in questo caso non
dovesse essere modificata dal Consiglio, nel senso di mettere a
riserva che qualora avvengano dei fallimenti ecc., abbiamo diritto
ad inserirci come creditori questa nella legge non esiste, questa è
una possibilità che il Consiglio potrà avere qualora si voglia
modificare la legge, nelle condizioni attuali dopo lunghe
trattative col curatore l'unica possibilità di opzione è solo
questa o prendere o lasciare, sono tentati tutti i tentativi, di
ridurre la perizia, di inserire il credito, la risposta è stata
unica non è possibile trattandosi di un fallimento e che la perizia
è stata fatta dal Tribunale.
Fosson (U.V.)
- Scusa, come Regione non abbiamo dato
niente, quindi solo c'è stato solo contributo del BIM?
Albaney (M.A.V.)
- Si tratta solo di un contributo della
Regione non del BIM, forse il Dr. Chantel ha avuto un lapsus.
Il contributo per l'ASPA era stato stanziato, stabilito dal
Consiglio regionale in lire 8 milioni...
(Montesano:
se
parlate in due non si riesce a capire) ...Il contributo da parte
della Regione era stato fissato in lire 8 milioni, da parte della
Regione è stato corrisposto solo due rate, cioè 5.400.000 e gli
altri 3.000.000 e 6.000.000 non sono stati corrisposti, perché era
già in stato fallimentare.
Fosson (U.V.)
- Facciamo forse una discussione accademica
che servirà per eventualmente chiarire altre, in altre occasioni e
mettere le mani avanti, anzi, perché quella clausola che era stata
messa allora penso che possa farsi valere, intanto è la Regione che
ha dato e, quindi, non il BIM e quindi essendo la Regione, noi
dovremmo potere, in base alla clausola che abbiamo messo in queste
concessioni riottenere, almeno in questo momento di prelazione,
riottenere con la diminuzione di questo che abbiamo dato se non è
andato a buon fine. La questione della perizia, che il curatore
fallimentare dica qui che c'è la perizia, quindi, se voi volete
esercitare il vostro diritto di prelazione questo dovete pagare, e
questo è tutto giusto, altrimenti metto all'incanto, ma gli esempi
che abbiamo tutte le volte che sono andati all'incanto, basterebbe
pensare al cotonificio della Valle di Susa che da tanti miliardi è
arrivato a quanti? A tre volte meno di quella che era la perizia e
che è andata all'incanto, quindi noi come Regione, adesso non è il
caso qui, siamo nell'ordine di 47 milioni, ma anche qui è una
questione di principio che forse per la Regione converrebbe che
andasse all'incanto e potrebbe eventualmente in quel momento
acquistarlo a un prezzo inferiore certamente di quella che è la
perizia, perché la perizia è la perizia fatta in quel dato momento,
noi vediamo la FERA la perizia che è stata fatta e chi ha concorso
fino adesso, di quante volte è andata all'incanto in diminuzione e
lo stesso capita in tuti gli stabilimenti industriali che hanno
fatto fallimento e che in base alla perizia sono stati messi
all'incanto, quindi, io adesso non mi formalizzo neanche su questo
punto, non mi formalizzo neanche su questo punto, però sull'altro
invece del recupero di quello che noi abbiamo dato a questo
stabilimento questo è un'altra questione di principio che dovremmo
invece, dovremmo esigerlo, perché abbiamo dato solo 5 milioni
d'accordo, però questi 5 milioni dovrebbero giocare almeno nel
valore di quello che noi prendiamo adesso come... Quindi, questo
almeno dovrebbe essere l'indirizzo che noi dovremmo seguire.
Montesano (P.S.D.I.)
- Un attimo lasciamo parlare il
Consigliere Manganone e poi l'Assessore Chantel risponde. Mi pare
ci sia anche il Presidente che ha chiesto la parola no?
Manganone (D.C.)
- Ho chiesto la parola per rettificare
in parte il lapsus di Chantel. È già stato chiarito, abbiamo una
prelazione. Io dico questo se si vuole continuare la medesima
attività in questa azienda, bisogna che ci preoccupiamo a non
lasciare allontanare i macchinari, macchinari sui quali noi abbiamo
la prelazione, perché mi risulta che la centrifuga si stia
smontando e venga imballata e portata via. Quindi visto che abbiamo
la prelazione e condivido in pieno il discorso fatto dal
Consigliere Fosson, visto che abbiamo anche la prelazione sui
macchinari, fermiamo per un tantino, un attimo, diciamo
l'allontanamento di questi macchinari. Manganoni, il capannone è un
prefabbricato precompresso e può anche essere smontato quel
capannone lì, direi che se non troviamo chi continua l'attività
potrebbe anche essere adibito secondo me per il ricovero dei mezzi
dell'Assessorato ai Lavori Pubblici.
Bordon (D.C.)
- Io vorrei fare una brevissima
considerazione per la quale non posso però stare zitto perché
qualche volta si dibattono dei problemi, qui dentro, in tale
atmosfera politica che l'Amministrazione va a carte 48 e quindi
siccome nella... a forza di prendere legnate in testa ci si fa
furbi, qualche volta si finisce per lasciare l'Amministrazione e si
va avanti soltanto con la politica.
È indubbio che la chiacchierata che ha fatto Fosson era una
chiacchierata seria, perché se qui non giocassimo con i milioni dei
valdostani ci sarebbe da ridere. Vogliamo fare un po' la
cronistoria di questo stabilimento? È arrivato in Valle, abbiamo
visto dei Signori che sono venuti qui, hanno trovato le porte della
Regione aperte per avere dei contributi, 7-8 milioni sono stati
portati in questo Consiglio regionale, li abbiamo esaminati, con la
promessa di avere 50-30-40 non so quanti operai impiegati e,
quindi, di non avere più la disoccupazione, gli abbiamo dato gli 8
milioni, non glieli abbiamo dati tutti per un caso perché se
passava ancora un po' di tempo glieli davamo tutti, gliene abbiamo
dati 6 e tanti, a un certo momento a... per una difficoltà io non
so perché non posso mai pensare che sia la malafede di colui che
viene qui, ma se effettivamente ci fosse qualcheduno in malafede
trova veramente la Mecca in Valle d'Aosta, perché a un certo
momento si arriva, si dice "io vado a impiantare uno stabilimento
lassù, incominciano a darmi 8 milioni e i terreni comperati a
Champdepraz", qui devo andare adagio perché sennò in questo momento
prende il sopravvento l'amministratore non più il politico, cosa
che non voglio fare sia ben chiaro, arrivati a un certo momento i
terreni che ha comperato a Champdepraz li conosciamo tutti, io sono
sicuro che non sono stati pagati 800 lire al metro. Quindi,
arrivati a questo punto io seguo il discorso di Manganoni e sono
d'accordo con lui bisogna comperare questi terreni perché ne
avevamo bisogno e perché lì di fronte i dirimpettai di Verrès ce
l'hanno messa tutta per avere dei terreni, non sono riusciti a
prenderli, però, a un certo momento mi sembra che il ragionamento
di Fosson sia più che giusto, perché noi abbiamo il diritto di
prelazione, gli abbiamo già dato 6 milioni e tanto, allora questo
complesso valeva 18 milioni perché io quanti gliene devo dare qui,
cioè 18 quelli che valevano, quanti gliene dovevo dare, ne abbiamo
tenuto conto di questi 6 milioni? Nossignore, perché a un certo
momento non si corre neanche il pericolo o l'alea di andare ad un
appalto, si fa subito, perché si ha paura che qualcheduno arrivi e
ce lo porti via, ma io credo che il buonsenso ci dica proviamo ad
andare a un appalto, vediamo cosa viene offerto di questo perché
alla fine dei conti, non tutti correranno a prendere questi terreni
di corsa, perché non credo che sia una grande speculazione, è vero
che io mi sto divertendo e lo dico francamente; lo dicevo con
l'amico Savioz mentre era seduto qui, io avevo le mie perplessità e
dicevo: ma insomma un certo pericolo mi sembra che ci sia, domani
avremo questi terreni nel caso di Champdepraz,  io sono
d'accordo ma parleremo anche del caso della SIRCA-DAVIT e ne
riparleremo dopo, ma a un certo momento le perplessità cadono
tranquillamente perché si vede che questa storia qui attraverso la
parola di Chantel che rappresenta la Giunta per la Regione è un
affarone, io vi dico non lasciamocelo scappare, perché casi come
questi non ne accadono più, Signori non corriamo neanche il
pericolo di andare a un appalto, perché andando a un appalto a un
certo momento ce lo potrebbero portare via in conclusione questo
dice Chantel. Non ha detto questo e allora l'ho detto io e allora
arrivati a questo punto io sono del parere che non si debba
lasciare scappare l'occasione ma che sarebbe stato opportuno di
vedere di tenere conto dei 6 milioni e tanti che già abbiamo
versato prima perché qui non si fa una figura molto molto seria,
perché ripeto diamo prima per farli venire qui, dopo un po'
di  mesi che sono qui o dopo un po' di anni, abbiamo visto
anche altri casi come la FERA, a un certo momento queste Società
vanno male o per motivi propri o per motivi superiori ed eccoci che
a un certo momento noi andiamo dentro e li rileviamo.
Naturalmente in questo caso ripeto ci sono i 15 mila metri di
terreno che possono anche fare un po' di gola, ma io voglio poi
vedere dopo di che cosa si parlerà quando si parlerà della
SIRCA-DAVIT.
Pedrini (P.L.I.)
- Io debbo dire a nome del Partito
Liberale che sono molto perplesso, sono molto perplesso per...
(Voce)
...No, sono perplesso per due motivi: primo perché
evidentemente quanto ha detto Fosson non è sbagliato, evidentemente
si poteva arrivare a questo acquisto in un'altra maniera e forse
risparmiando qualcosa, ma il problema che io voglio sollevare non è
tanto questo di cui altri hanno già parlato, quanto quello
sollevato dal Consigliere Manganone. Egli dice che lì ci sono i
macchinari e bisognerebbe comperarli. A questo punto non è che io
dissenta da quanto dice il Consigliere Manganone, ma mi preoccupo
moltissimo, perché a un dato punto qua la Regione diventa lei
l'impresario, qua la Regione a questo punto cosa fa? Affitterà poi,
affitterà a qualcuno perché dice ci sono già i macchinari, ma
Signori miei, ma chi pagherà il deperimento di questi macchinari
quando dopo il contratto, ipotesi dopo dieci anni, con chi subentra
va bene verrà, ci ritornerà evidentemente solo del rottame pur
pensando che facendo il contratto noi dovremmo tener conto di
questa diminutio di capitale ecc., ecc., ma questi sono
ragionamenti troppo difficoltosi e mi pare che qua se ne parli con
una estrema leggerezza. Ma qua sono fior di milioni, Signori miei,
ma qua non giochiamo alle noccioline o al bowling, qua giochiamo
con i milioni dei Valdostani. Io sono contrario, dico subito, ad
una impostazione di questo genere, di acquistare per esempio i
macchinari, così solo per affittarli eventualmente a qualcuno va
bene, perché è contro a ogni impostazione finanziaria economica ma
non soltanto di un Ente che dovrebbe maggiormente essere
preoccupato che non è un privato, ma di un privato stesso il quale
non farebbe mai una bestialità del genere.
Ora se noi vogliamo, effettivamente, no, ma io capisco il tuo
ragionamento Manganone, io non voglio essere contro questo
ragionamento, però, a un dato punto quando si esprime un concetto:
"Sa, lì stanno già facendo su la roba, bisogna comperare", ma non
acquistiamo niente perché noi sappiamo perfettamente che un
macchinario e modestamente io sono, se non in quello, in un campo
più o meno affine, diciamo, e quindi so che cosa vale il
macchinario acquistato, che cosa vale il macchinario acquistato
dopo sei mesi in cui uno ha lavorato sopra, quindi, a un dato punto
ci troviamo ad avere soltanto della merce in casa che non servirà
in effetti a niente, perché lo stesso che vorrebbe per ipotesi un
domani affittare, si troverà nelle condizioni di dire: "Ma questo
macchinario è già usato, ma c'è questa pezza che manca, quindi non
vale più quello, manca sto bullone", ogni occasione sarà buona per
diminuire il prezzo, per far diminuire l'affitto o addirittura
arrivare alla lira simbolica pur di avere qualcuno che venga a
fallire un'altra volta, perché questa è la realtà di fatto.
Ora su queste cose, io come Liberale penso che debba pensare
quattro volte prima di fare le cose a casaccio, se hai da comperare
dei terreni noi siamo d'accordo, sui terreni siamo sempre
d'accordo, perché sono un capitale, che rimangono alla nostra
regione e a tutti i Valdostani, su questo non discutiamo nemmeno,
poiché siano a Champdepraz o a Pila o a Courmayeur o al Breuil o a
Pont Saint Martin o dove non ha importanza, noi siamo per
l'acquisto quando è possibile a dei prezzi evidentemente
accessibili, questo è pacifico, perché la Regione ha bisogno di
terreni, ci troviamo in tutti i Comuni a avere delle grosse
anomalie proprio dovute alla mancanza di proprietà nei centri
urbani di terreni comunali, di terreni regionali, quindi questi
soldi sono evidentemente ben impiegati, per il resto faccio tutte
le mie riserve e vedrò in seguito durante la discussione, mi
riservo di entrare nuovamente in argomento con dati di fatto più
concreti ancora, che eventualmente preparerò.
Chantel
(P.S.I.)
- Facciamo subito una rettifica e
poi risponderemo alle altre questioni poste.
La Giunta l'ha portato in Consiglio appunto perché il Consiglio
eventualmente assuma le sue responsabilità e decida come meglio
crede, il fatto è chiaro se noi vogliamo recuperare i 4.500.000
possiamo servirci fra i creditori del fallimento però perdiamo il
diritto di opzione se il Consiglio ritiene che sia più vantaggioso
assumendosi la responsabilità di inserirci nel fallimento, di
rinunciare al diritto di opzione e di lasciare andare avanti le
cose come vanno in via di fallimento e ritiene che a una eventuale,
diciamo così, enchère noi dobbiamo inserirci e pigliare poi il
terreno e lo stabilimento all'enchère, se vada poi più o vada poi
meno questo non è più una cosa dove io personalmente posso dare il
giudizio, qui il giudizio l'hanno dato gli altri, per me questo
stabilimento è ben diverso di quello della FERA, perché la FERA non
ha terreno di espansione, la FERA può anche essere comprata per
essere trasformata e non più servirsene come industria, perciò
sulla FERA la Giunta non ha fatto nessuna proposta e non ha svolto
il suo sguardo verso la Fera, l'ha svolto qui perché ci sono 15.000
metri di terreno, perché ci sono le attrezzature e perché le
attrezzature che ci sono sono attrezzature industriali che servono
eventualmente per qualsiasi impiego. Questo è il giudizio, se
bisogna adoperare il diritto di prelazione o meno, o seguire
l'altra strada, rinunciare al diritto di prelazione, inserirsi nel
fallimento per il credito di cui abbiamo diritto lasciando le cose
come vanno, questo è un giudizio personale in cui ognuno può vedere
secondo il suo modo di vedere come possono andare le cose e allora
arrivati a questo punto, dato che ho dato esaurientemente le
risposte anche sulla questione della possibilità di recuperare e
non di recuperare di inserirci nel fallimento, non che possiamo
andare a dire non sono crediti privilegiati, purtroppo, perché la
nostra legge non prevede i...  privilegiati in questo caso
perciò questo è un giudizio che deve dare il Consiglio come meglio
crede per arrivare a una conclusione.
Fosson (U.V.)
- Io non credo che il diritto di prelazione
venga scartato dall'inserimento nel...
(interruzione di Chantel
fuori microfono)
...Sì, ma bisogna vedere a chi...
(Chantel:
a Giansoldati...) ...Un momento, ma non si deve
andare a chiederlo all'interessato eventualmente perché io penso,
non sono un giurista, abbiamo dei giuristi qui nell'Amministrazione
regionale e potrete eventualmente sentirlo anche attraverso gli
Uffici, potrete sentirlo attraverso gli Uffici, ma credo che la
questione del credito di inserimento nel fallimento sia una cosa,
quello della prelazione per la vendita e la cessione di quelli che
sono i terreni e lo stabilimento sia un'altra.
(interruzione di
Chantel fuori microfono)
Montesano (P.S.D.I.)
- Allora nessun altro intervento?
Chi approva la delibera dell'oggetto n. 5 alzi la mano. Contrari?
Astenuti? Il Consiglio approva.
Astenuto chi? Allora a verbale: astenuto il Consigliere Pedrini.
Il Consiglio approva.
Oggetto n. 6.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK