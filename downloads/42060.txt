Consiglio Regionale della Valle d'Aosta - Oggetto del Consiglio n. 1015 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Asili nido
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1015 del 23 ottobre 2019 - Resoconto
OGGETTO N. 1015/XV - Interrogazione: "Previsione di criteri e
modalità per l'ammissione dei bambini alle scuole per l'infanzia in
applicazione della legge 119/2017".
Farcoz (Presidente) -
Procediamo quindi con il punto n.
24 all'ordine del giorno. La parole à l'assesseur Certan pour la
réponse.
Certan (AV)
- A seguito di una richiesta di precisazioni
in merito ai tempi di consegna della documentazione comprovante la
regolarizzazione della situazione vaccinale inviatami da un gruppo
di dirigenti scolastici, a me personalmente e al collega Mauro
Baccega, nonché ai dirigenti referenti dei due assessorati
competenti durante il periodo estivo, è il protocollo n. 2335 del
18 luglio 2019, è stato organizzato un incontro tra i dirigenti
dell'Assessorato istruzione, dell'Assessorato sanità, salute e
politiche sociali e dell'azienda USL della Valle d'Aosta, alla
presenza anche di un funzionario del Dipartimento legislativo Aiuti
di Stato per fornire delucidazioni in merito. Questo per quanto
riguarda il vostro quesito: "
per sapere se vi siano state, nel
corso della stagione estiva, specifiche indicazioni da parte
dell'USL...
", scusate non ho ripreso il quesito, quando
rispondiamo alle interrogazioni, non viene ripreso. È stata quindi
organizzata una riunione tra gli assessorati competenti e l'USL.
Nello specifico si sottolinea che non sono stati rivisti a livello
regionale i criteri e le modalità per l'ammissione dei bambini alle
scuole dell'infanzia rispetto allo scorso anno in applicazione alla
legge n. 119 del 2017. Come previsto dalla normativa vigente, in
particolare dall'articolo 3bis della legge del 31 luglio, a seguito
dell'acquisizione dall'azienda sanitaria locale dell'elenco dei
soggetti che risultano non in regola con gli obblighi vaccinali, i
dirigenti scolastici e i responsabili dei servizi educativi per
l'infanzia, dei centri di formazione professionale regionale, delle
scuole private non paritarie invitano i genitori esercenti la
responsabilità genitoriale, i tutori o i soggetti affidatari dei
minori indicati nei suddetti elenchi a depositare la documentazione
necessaria, presso la scuola o l'azienda, ricordando che, come
previsto dal comma 5, per le scuole dell'infanzia la mancata
presentazione della documentazione comporta la decadenza
dall'iscrizione, fermo restando, ai sensi del comma 4, la
comunicazione del mancato deposito all'azienda USL per gli
adempimenti di competenza, quindi se ci fossero state nuove
documentazioni non ancora presentate... avrebbero dovuto
comunicarlo. Questo era quanto già previsto per la legge e quindi
non è stata data nessuna indicazione diversa rispetto allo scorso
anno.
Président -
La parole au collègue secrétaire Vesan pour
la réplique.
Vesan (M5S) -
Assessore, la ringrazio tantissimo per
avermi tranquillizzato su questo punto, anche perché la riunione di
cui parla fa riferimento al 18 luglio 2019, hanno partecipato i
dirigenti. Il caso di cui sono venuto a conoscenza e per il quale
ho fatto questa interrogazione è relativo a una richiesta di
documentazione fatta a genitori di bambini della scuola per
l'infanzia, che prevedeva un certo tipo di documentazione in data
30 luglio, quindi successiva, quindi non dovrebbe essere subentrata
nessun tipo di indicazione da parte sua e quindi, trattandosi degli
stessi bambini, degli stessi genitori, dello stesso istituto e
dello stesso Sovrintendente agli studi, visto che quello nuovo ce
l'abbiamo già da maggio, probabilmente si tratta solo di
un'incomprensione legata al fatto che nell'interregno cioè fra il
30 luglio e il 2 settembre, quando hanno ricevuto un sollecito che
chiedeva altre cose... è legata solamente alla differente
sensibilità del dirigente che nella stagione estiva è subentrato.
Nella fattispecie i genitori che hanno prodotto la documentazione
richiesta ai sensi dell'articolo 3bis si sono visti recapitare un
sollecito contestuale, nel senso che il sollecito e la loro
documentazione fornita alla scuola erano entrambe nelle mani delle
Poste nello stesso periodo, il problema è solo che, sentita
telefonicamente la scuola, la dichiarazione da parte della scuola
sul verbale è stata che comunque la documentazione non era
sufficiente, perché era diversa, perché erano intervenute
differenti indicazioni. Non sapevamo da chi e quindi abbiamo fatto
questa domanda. Siamo particolarmente contenti del fatto che invece
non ci sia nessuna indicazione di tipo diverso e che quindi i
genitori che hanno inoltrato una specifica richiesta di
vaccinazione all'USL possono serenamente continuare a portare i
loro bambini a scuola. È un po' triste il fatto che questi genitori
abbiano ricevuto telefonicamente delle indicazioni di non portare i
loro bambini a scuola, altrimenti avrebbero trovato i Carabinieri
che glieli facevano portare via, mi tranquillizza un po' il fatto
che questi Carabinieri fino a questa data non si siano ancora
visti, anche se abbiamo dovuto discutere in un tempo più lontano
questa interrogazione. Confidiamo che il rispetto di una legge che
non è cambiata da parte di amministratori regionali che non sono
cambiati permanga nonostante il trascorrere della stagione
estiva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK