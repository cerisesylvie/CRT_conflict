Consiglio Regionale della Valle d'Aosta - Oggetto del Consiglio n. 679 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 679 del 23 maggio 2019 - Resoconto
OGGETTO N. 679/XV - Interrogazione: "Tempistica per la
presentazione all'esame del Consiglio del "programma strategico di
interventi" per il potenziamento del trasporto pubblico".
Rini (Presidente) -
Punto n. 24 all'ordine del giorno.
Per la risposta, la parola all'Assessore Bertschy.
Bertschy (AV) -
Siamo a pochi giorni dalla presentazione
del programma strategico. Avevamo indicato una data presunta per i
primi giorni di maggio. Forse come Consiglieri sarebbe bello farvi
fare una visita ogni tanto ai dipartimenti per rendervi conto quali
sono le strutture dietro agli Assessori e di quanto personale
dispongono a volte i dirigenti per svolgere tutte le funzioni. Le
strutture sono molto limitate e stressate dai carichi di lavoro e
stanno cercando di completare la scrittura del piano strategico
anche mettendo insieme le informazioni e le osservazioni sul piano
regionale trasporti. L'obiettivo, tra l'altro, nell'incontro
mensile che stiamo facendo con il Comitato VDA Riparte... avevamo
indicato una data presunta: intorno a questa settimana, siamo
appunto alla scrittura finale del programma e io spero nel corso
della prossima settimana di poterlo portare alla discussione in
modo da avviare il confronto.
Mi preme anche dire che il lavoro che stiamo facendo va nella
direzione di cercare di tenere questo programma sempre aggiornato
visto che le cose cambiano alla velocità della luce. Nei giorni
scorsi abbiamo avuto la notizia estremamente positiva - la notizia
stampa, quindi vedremo se sarà confermata - dell'impegno a
finanziare già nel programma strategico 2020 l'elettrificazione
della linea, quindi gli 80 milioni che servono per definire, una
volta fatto il progetto, gli investimenti. Nei giorni scorsi ho
riscritto al Ministro Toninelli, al Sottosegretario Dell'Orco e al
Sottosegretario Rixi ringraziando per questa informazione che è
pervenuta nella sua visita in Valle d'Aosta, ma chiedendo di
confermarcela mettendolo su una nota e su un protocollo ufficiale,
anche perché, se questi fossero i tempi, evidentemente ci sono
tutta una serie di organizzazioni e anche di programmazioni da
mettere in campo che non sono di poco conto. Spero che a questa
nota ci sia una risposta, alla precedente nota non avevamo avuto
risposta, ma avevamo avuto una risposta ufficiale a livello
politico. È chiaro che, oltre quelle del livello politico, noi
speriamo di avere note che confermino queste informazioni, che sono
importanti e delle quali non possiamo che ringraziare, soprattutto
se saranno definitive e scritte sui programmi di RFI come
investimenti e come disponibilità.
Per tornare alla risposta, a brevissimo presenteremo il
programma, che terrà conto, appunto, di tutte le cose che anche in
questo periodo sono successe.
Presidente -
Per la replica, la parola alla collega
Minelli.
Minelli (RC-AC) -
Grazie Assessore, se le cose stanno
come lei ci dice - e non ho motivo di dubitarne -, tiriamo un
sospiro di sollievo, anche perché, quando ho presentato questa
interrogazione, era praticamente un mese fa ed era appunto
presentata per il Consiglio di inizio maggio, termine entro il
quale avrebbe dovuto arrivare in commissione il programma
strategico. Se sarà così per i primi giorni... a questo punto
immagino del mese di giugno, la risposta è accettabile. Ricordo
però che il ritardo è un ritardo molto, molto pesante e
significativo. La legge n. 22/2016 stabiliva 180 giorni per
presentare il programma strategico al Consiglio e durante il 2017
gli uffici dell'Assessorato dei trasporti - e io rispetto il lavoro
degli uffici, perché so che hanno lavorato tanto - hanno iniziato
la predisposizione del piano strategico e hanno elaborato i
contenuti essenziali. Sia nel corso del 2017 che nel corso del 2018
si è ancora lavorato, però è sempre mancato il passaggio finale,
cioè il documento che deve approdare in Consiglio. Ci sono due anni
di ritardo. Ovviamente io non imputo la responsabilità di tutto
questo all'Assessore, che è in carica da qualche mese, però è
oggettivo che siamo in una situazione davvero di grave ritardo.
Auspichiamo che in questi sei mesi si sia lavorato, e sappiamo
che si è lavorato, però vorrei anche dire che se aspettiamo le
novità che, come lei ci ha detto, di settimana in settimana, di
mese in mese si presentano, noi non riusciremo mai a varare questo
programma strategico, per cui, a mio avviso, bisogna mettere dei
paletti e dei punti fermi. Il programma strategico è pronto nelle
sue linee essenziali da molto tempo. I ritocchi necessari sono
sicuramente stati fatti, ora bisogna vararlo, dopodiché
in
itinere
, perché c'è anche tutta la questione del piano
regionale dei trasporti, saranno sicuramente fatte altre modifiche
per quello che riguarda la nostra mobilità, però questo è un
documento che deve arrivare qui e che dobbiamo approvare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK