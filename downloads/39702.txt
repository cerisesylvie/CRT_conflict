Consiglio Regionale della Valle d'Aosta - Oggetto del Consiglio n. 2794 del 20 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2794 del 20 giugno 2017 - Resoconto
OBJET N° 2794/XIV - Communications du Président de la
Région.
Rosset (Président) -
Point n° 2 de l'ordre du jour. La
parole au Président de la Région, Marquis.
Marquis (SA) -
Mi associo anch'io ai saluti al nostro
collega Consigliere Ferrero, che riprende oggi l'attività in
Consiglio regionale.
Informo inoltre che il 15 giugno, insieme all'Assessore al
turismo, sport, commercio e trasporti, Claudio Restano, ho
partecipato, su invito del Vicepresidente della società Stadler,
Peter Jenelten, alla presentazione del primo treno bimodale Flirt,
di cui è stata completata la costruzione, a ventiquattro mesi dalla
stipula del contratto. Il treno è stato presentato presso lo
stabilimento Stadler nei pressi di Zurigo ed entrerà in funzione al
termine del procedimento di omologazione. Alla presentazione hanno
preso parte anche i Consiglieri regionali membri della IV
Commissione, Aurelio Marguerettaz e Luca Bianchi. Inoltre hanno
assistito rappresentanti delle Regioni italiane, nonché di società
di trasporto ferroviario operanti in Italia e in Europa.
L'Association Union Valdôtaine de Paris a fêté ses 120 ans
d'activité samedi dernier, à Paris. Aux émigrés valdôtains s'est
réunie, sur invitation du Président de l'Association, Monsieur
Pedretti, une délégation composée, entre autres, par le
Vice-Président du Gouvernement régional, Laurent Viérin, par le
Sénateur Albert Lanièce et par les Assesseurs Chatrian et Certan.
L'Assesseur à l'éducation et à la culture accompagnait également,
avec le Vice-Président du CELVA, Ronny Borbey, les élèves et les
enseignants, lauréats du concours éducatif "La Commune à
l'école".
Je profite de l'occasion pour remercier l'association et nos
émigrés pour leur attachement à la Vallée d'Aoste et à sa culture.
Nous aurons l'opportunité de renouveler nos liens lors de la
prochaine "Rencontre Valdôtaine", qui aura lieu à Lillianes,
dimanche 6 août.
Informo, inoltre, che è stato pubblicato il decreto ministeriale
del MEF, che ha determinato per la Valle d'Aosta il contributo in
termini di saldo da finanziare pari a 144 milioni di euro. Tale
decreto contrasta, in funzione della lettura della sentenza della
Corte costituzionale n. 77/2015, con l'articolo 1 della legge n.
24/2016 e con l'articolo 16, comma 3, del decreto legge n. 95/2012.
Sull'argomento è attivo un confronto con la Ragioneria dello Stato
e con il Governo.
Presidente -
Ci sono richieste di intervento? Non ve ne
sono. Ha chiesto la parola il Consigliere Perron; ne ha
facoltà.
Perron (UV) -
Per chiederle, Presidente Marquis, se fosse
disponibile ad un approfondimento nella Commissione competente
sull'ultimo punto che lei ha citato circa le comunicazioni della
Ragioneria. Credo sia un argomento interessante da approfondire
anche con gli altri Commissari, anche perché lei, in una recente
cerimonia, evidenziava la necessità di un patto nuovo nei rapporti
finanziari tra lo Stato e la Regione. Credo sia giusto, magari
doveroso che l'intero Consiglio o la Commissione competente possa
riprendere questa materia, anche alla presenza dell'Assessore, per
fare un quadro e un ragionamento un po' più approfondito. Credo sia
la II Commissione, se il suo Presidente è disponibile magari a
calendarizzare degli incontri. Ritengo ne valga la pena, perché su
questa materia penso si giochi uno dei destini futuri di questa
nostra Regione. L'autonomia finanziaria è uno degli elementi che ha
sempre caratterizzato l'esistenza stessa di questa Regione come
entità autonoma e, se ci fosse la possibilità di approfondirla, noi
le chiederemmo, Presidente, una disponibilità in tal senso.
Presidente -
Ha chiesto la parola il Presidente della
Regione; ne ha facoltà.
Marquis (SA) -
Accogliamo con favore la proposta e la
richiesta avanzata dal collega Perron. Io credo che, con la
disponibilità del Presidente della II Commissione, Fabbri, e
dell'Assessore Chatrian, calendarizzeremo un incontro per fare il
punto della situazione sui rapporti finanziari in corso.
Presidente -
Ha chiesto la parola il Consigliere Fabbri;
ne ha facoltà.
Fabbri (UVP) -
Naturalmente sarà mia premura convocare la
Commissione il più presto possibile, secondo le disponibilità del
Presidente e dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK