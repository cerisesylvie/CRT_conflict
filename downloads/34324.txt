Consiglio Regionale della Valle d'Aosta - Oggetto del Consiglio n. 2122 del 21 dicembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2122 del 21 dicembre 2011 - Resoconto
OGGETTO N. 2122/XIII - Interpellanza: "Chiusura della piscina
comunale di Gressoney-Saint-Jean durante le vacanze
dell'Immacolata".
Interpellanza
Appreso che, oltre alla mancata apertura degli impianti
sciistici per mancanza di neve, a Gressoney-Saint-Jean rimarrà
chiusa per l'intero Ponte dell'Immacolata anche la piscina
comunale;
Preso atto che le motivazioni di tale scelta si fonderebbero,
secondo quanto riportato dagli organi di stampa, sulle elevate
spese di gestione dell'impianto, non proporzionali agli incassi
preventivati per il ponte dell'8 dicembre, nonché sulle spese
connesse ad alcuni necessari interventi di manutenzione;
Considerato che l'apertura della piscina, se pur non potendo
da sola promuovere il turismo della zona, rappresenta un servizio
aggiuntivo per tutti coloro che scelgono la località di Gressoney
per le loro vacanze, nonché per tutti coloro che non amano
sciare;
Ritenuto fondamentale sotto il profilo dell'incentivazione
turistica la valorizzazione di tutti i servizi presenti nelle
stazioni sciistiche che fungano da attrazione proprio nelle
situazioni, come quella attuale, di mancanza di neve e che, in ogni
caso, arricchiscano e diversifichino l'offerta presente sul
territorio;
i sottoscritti Consiglieri regionali
Interpellano
l'Assessore competente per sapere:
1) se fosse a conoscenza di tale decisione relativa alla
chiusura della piscina comunale di Gressoney;
2) se intenda organizzare un tavolo di confronto con gli enti
locali della regione per adottare soluzioni comuni di fronte a tal
genere di problematiche, al fine di sostenere e promuovere
l'attività turistica del territorio.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie.
Appreso che, oltre alla mancata apertura degli impianti
sciistici - con questa interpellanza mi riferisco al periodo del
ponte della Immacolata, adesso non siamo in quelle condizioni,
perché la neve è arrivata - per mancanza di neve, a
Gressoney-Saint-Jean rimarrà chiusa per l'intero ponte
dell'Immacolata anche la piscina comunale; preso atto che le
motivazioni di tale scelta si fonderebbero, secondo quanto
riportato dagli organi di stampa, sulle elevate spese di gestione
dell'impianto, non proporzionali agli incassi preventivati per il
ponte dell'8 dicembre, nonché sulle spese connesse ad alcuni
necessari interventi di manutenzione; considerato che l'apertura
della piscina, seppur non potendo da sola promuovere il turismo
della zona, rappresenta un servizio aggiuntivo per tutti coloro che
scelgono la località di Gressoney per le loro vacanze, nonché per
tutti coloro che non amano sciare; ritenuto fondamentale sotto il
profilo dell'incentivazione turistica la valorizzazione di tutti i
servizi presenti nelle stazioni sciistiche che fungono da
attrazione proprio nelle situazioni - come quella attuale - di
mancanza di neve e che, in ogni caso arricchiscono l'offerta
presente sul territorio, volevamo sapere dall'Assessore se fosse a
conoscenza di tale decisione relativa alla chiusura della piscina
comunale di Gressoney; se intenda organizzare un tavolo di
confronto con gli enti locali della regione per adottare soluzioni
comuni di fronte a tal genere di problematiche, al fine di
sostenere e promuovere l'attività turistica del territorio.
Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie Presidente.
Per quanto attiene all'interpellanza, rispetto alla prima
domanda:
"se fosse a conoscenza di tale decisione"
, questa
decisione è stata da me appresa dagli organi di stampa, quindi
assolutamente i Comuni hanno totale autonomia, così come spesso
richiesta anche dalle forze di opposizione, ed ovviamente,
nell'ambito delle loro potestà, decidono le loro strategie.
Rispetto alle motivazioni, al fine di poter dare in Consiglio
maggiori elementi, ho avuto modo di rapportarmi con il Sindaco del
Comune di Gressoney per capire meglio la questione, quindi anche lì
mi è stata fatta una piccola relazione da parte del Consiglio di
amministrazione della Gressoney Sport Haus, dove si precisa che il
periodo normale di apertura della piscina andrebbe da Natale ai
primi di maggio per quanto riguarda il periodo invernale. Negli
ultimi due anni si era tentato l'esperimento di apertura nei giorni
dell'Immacolata, il primo anno per vedere la risposta dell'utenza
(scarsa), e il secondo anno perché in concomitanza si svolgevano le
gare di Coppa Europa di sci alpino e poteva essere un servizio in
più per l'eventuale flusso di persone: in entrambi i casi gli
incassi sono stati pochi ed i costi altissimi; quindi, rispetto a
questo, la sperimentazione è stata di scarsa soddisfazione.
Quest'anno le valutazioni che sono state fatte sono di natura
tecnica ed economica, così come rappresentate dai giornali; mi
dicono però - questa relazione è a disposizione - che per aprire la
piscina si comincia a lavorare almeno quattro giorni prima, perché
va svuotata, pulita, disinfettata, riempita, 40 ore circa solo per
quest'ultima operazione, alla fine dei tre giorni di apertura va
chiusa e le operazioni richiedono altri due giorni di lavoro per
poi ripetere tutto dopo dieci giorni. Insomma, c'è un elenco di
motivazioni che sono abbastanza puntuali e fanno pensare che le
motivazioni indicate dal Comune abbiano un loro fondamento,
dopodiché tutto è opinabile, anche l'orario delle piscine.
Per quel che è della seconda questione:
"se intenda
organizzare un tavolo di confronto con gli enti locali"
,
sicuramente no, perché non c'è motivo per fare un confronto con
tutti gli enti locali. C'è la disponibilità però, da parte
dell'Amministrazione regionale, a verificare caso per caso le
situazioni contingenti, perché mettendo insieme tutte le varie
infrastrutture andremo a parlare di palazzetti del ghiaccio come di
piscine, come di palasport, che hanno delle motivazioni diverse.
Quindi di volta in volta, come abbiamo fatto qualora il Comune o la
Comunità intenda rapportarsi con l'Amministrazione comunale per
vedere, c'è tutta la disponibilità, così come con il Comune di
Aosta. Ma fare una riunione con tutti gli enti locali si ritiene
poco proficuo, anche perché i temi sono uno diverso dall'altro.
Presidente
- La parola alla Consigliera Carmela
Fontana.
Fontana (PD)
- Non so perché, Assessore, ogni volta che
le faccio un'interpellanza, lei la prende sempre con rabbia la
risposta, quando mi risponde!
La mia era un'intenzione, visto che parliamo sempre di
turismo... Ieri sera, nella conferenza, ha fatto un intervento
euforico dicendo che bisogna rilanciare il turismo; mi chiedo cosa
ne facciamo di tutte queste infrastrutture enormi, spendendo una
barca di soldi, per poi non tenerle aperte perché non abbiamo i
soldi! Allora forse si dovrebbe fare una riflessione fra
tutti...non che non c'è la volontà di fare un confronto di
risolvere i problemi...perché se facciamo delle belle piscine e poi
le lasciamo chiuse, poi ci chiediamo perché il turismo non va
avanti! Lei metta in atto quello che ha detto ieri sera e ci metta
tutta la buona volontà affinché queste infrastrutture funzionino e
vedrà che il turismo avrà successo!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK