Consiglio Regionale della Valle d'Aosta - Oggetto del Consiglio n. 3316 del 27 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3316 del 27 marzo 2018 - Resoconto
OGGETTO N. 3316/XIV - Interrogazione a risposta immediata:
"Costituzione di parte civile dell'Amministrazione regionale
nell'eventuale processo penale nell'ambito dei finanziamenti alla
"Casino de la Vallée"."
Farcoz (Président)
- Point n° 3.02 de l'ordre du jour. La
parole au collègue Cognetta pour l'illustration.
Cognetta (GM) -
A seguito della notizia apparsa sui
media
locali relativa all'intenzione da parte
dell'Amministratore unico del Casinò, avvocato Di Matteo, di
costituirsi parte civile nell'eventualità di un processo relativo
all'inchiesta che coinvolge diversi Assessori regionali e gli
Amministratori della Casa da gioco, nonché i membri del Collegio
sindacale, mi sono chiesto se anche il Governo regionale ha
intenzione o comunque ha già dato indicazioni affinché,
nell'eventualità di un processo, si costituisca anch'esso parte
civile, in quanto anche l'Amministrazione regionale è
sostanzialmente parte lesa rispetto a questa eventualità.
Con questa interrogazione sono pertanto qui a chiedere se è
intenzione del Governo regionale o se ha già dato mandato al
Presidente della Regione.
Président -
La parole au Président de la Région pour la
réponse.
Viérin (UVP) -
Collega Cognetta, lei si porta avanti,
come sempre. Ragionando semplicemente in termini amministrativi e
anche sequenziali, abbiamo interpellato il Dipartimento legislativo
e legale dell'Amministrazione regionale, Dipartimento che si occupa
di tali questioni, il quale precisa che, allo stato, nessun atto è
stato notificato alla Regione come parte offesa in merito a questa
inchiesta di cui si è letto - peraltro dai giornali - inerente a
presunte irregolarità sui finanziamenti o che comunque vi sarebbero
indagini in corso. Sicuramente l'Amministrazione segue l'evoluzione
della questione e quando la stessa avrà gli elementi, assumerà le
determinazioni e le decisioni conseguenti ad una tutela della
posizione che l'Amministrazione sempre fa valere nel caso in cui vi
siano elementi determinanti una lesione degli interessi della
Regione e dell'Amministrazione. Come ci segnalano gli uffici, ai
sensi dell'articolo 79 del Codice di procedura penale, il primo
momento utile per la costituzione di parte civile è l'udienza
preliminare. Si segue chiaramente l'evoluzione di tale questione,
ma oggi nessun atto o nessuna notizia ufficiale è stata data.
Président -
La parole au collègue Cognetta pour la
réplique.
Cognetta (GM) -
So benissimo anch'io che non c'è alcun
atto formale, infatti l'Amministratore unico ha semplicemente detto
che, qualora ci fosse questa possibilità, si sarebbe costituito
parte civile. È la stessa domanda che ho fatto a voi: qualora ci
fosse questa possibilità, se avete intenzione o comunque se avete
dato mandato. Sul fatto che tecnicamente non sia ancora successo
nulla siamo poi tutti d'accordo.
Mi interessava però sapere quale indicazione politica voleva
dare lei, Presidente, al di là della questione puramente formale e
tecnica, per questo ho posto questa domanda. Mi sembra di aver
capito - non so se ho capito male - che, qualora ci fosse questa
possibilità, lo farete, se ho capito bene, Presidente. Mi fa
piacere se lo farà, se sarà di nuovo lei il Presidente, o se il
nuovo Governo manterrà fede a quanto da lei affermato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK