Consiglio Regionale della Valle d'Aosta - Oggetto del Consiglio n. 366 del 28 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 366 del 28 febbraio 1984 - Resoconto
OGGETTO N. 366/VIII - SERVIZIO PUBBLICO DI AUTOBUS TRA I
COMUNI DI PONT-SAINT MARTIN, DONNAS, BARD E HONE.
-(Interrogazione)
PRESIDENTE
: Do lettura dell'interrogazione scritta
presentata dai Consiglieri Tonino e Cout.
INTERROGAZIONE
Il 1° settembre 1983 è entrato in funzione il nuovo servizio di
autobus che collega, con un servizio a frequenza oraria, i Comuni
di Pont-Saint Martin, Donnas, Bard e Hône.
Il servizio si sta dimostrando di indubbia utilità, ma alcuni
inconvenienti ne impediscono una più completa fruizione e sviluppo.
In modo particolare la mancanza assoluta di segnaletica (per cui è
quasi impossibile sapere dove si ferma l'autobus e qual è l'orario
di transito) e l'assenza di una campagna di informazione e
pubblicità sui vantaggi che derivano dall'uso del mezzo
pubblico.
Ciò premesso si
INTERROGA
l'Assessore regionale all'Industria, Commercio, Artigianato e
Trasporti per conoscere:
1) per quali cause, a distanza di ben 5 mesi dall'avvio del
nuovo servizio di autobus, non si sono ancora installate le tabelle
segnaletiche che indicano i luoghi di fermata dell'autobus e
l'orario di transito;
2) se è in programma una iniziativa di informazione e pubblicità
sui vantaggi del nuovo servizio pubblico.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Fédération D.P.- U.V.P.):
Debbo dire che
questo servizio è in fase di sperimentazione, anche perché vogliamo
sperimentare le reali esigenze degli utenti e la rispondenza a
questo servizio. D'altra parte la legge stessa fa riferimento a
questo primo periodo di sperimentazione. Comunque debbo dire che,
per quanto concerne il problema della segnaletica, l'azienda che ha
questo servizio ha già la disponibilità dei cartelli segnaletici,
ha dato appalto ad una ditta per collocarli e ci è stata data
assicurazione che entro il mese di marzo questi cartelli
segnaletici saranno collocati. Ad un'altra domanda posta dagli
interroganti debbo rispondere che, per quanto riguarda la
pubblicità, sempre nel mese di marzo è previsto l'insediamento del
Comitato Regionale per il trasporto collettivo, al quale sarà
sottoposto il risultato dei primi cinque o sei mesi di questa
sperimentazione, dopo di che verrà dato avvio alle iniziative di
informazione e di pubblicità necessarie in questi casi. Le ultime
designazioni per la formazione di questo Comitato sono giunte in
questi giorni e quindi appena in tempo; nell'arco della settimana
prossima, faremo la designazione definitiva del Comitato e quindi
il suo insediamento e procederemo secondo gli obblighi di
legge.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Prendo la parola per dire che sono
parzialmente soddisfatto della risposta, nel senso che è
apprezzabile il fatto che la segnaletica sarà finalmente
installata. Devo comunque rilevare che è difficile misurare gli
effetti di un servizio dopo un periodo di sperimentazione che è
stato fatto nascere in modo "monco"; in effetti in alcuni punti è
impossibile sapere dove si ferma l'autobus, non c'è nessuna
indicazione sugli orari e finora è mancata addirittura
un'informazione pubblicitaria completa sui vantaggi e sull'utilità
del servizio. Se si riunirà questo apposito Comitato, tenga
presente nel valutare il servizio che lo stesso è nato per fornire
un servizio, non dei disservizi che, speriamo, siano presto
risolti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK