Consiglio Regionale della Valle d'Aosta - Oggetto del Consiglio n. 2071 del 23 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2071 del 23 aprile 1991 - Resoconto
OGGETTO N. 2071/IX Comunicazione al Consiglio di
provvedimento amministrativo concernente variazioni al bilancio di
previsione della Regione per l'anno 1991.
Oggetto n. 1159 in data 8 febbraio 1991:
Variazione al
bilancio di previsione della Regione per l'anno 1991 per maggiori
assegnazioni statali.
Presidente Ha chiesto la parola l'Assessore alle Finanze
Lavoyer.
Lavoyer (ADP)
Il decreto legge 4 novembre 1986 n. 65,
convertito in legge 30 dicembre 88, n. 556, ha previsto misure
urgenti e straordinarie in vista dello svolgimento dei mondiali di
calcio 1990 per la realizzazione di strutture turistiche, ricettive
e tecnologiche.
Il Ministro del Turismo e dello Spettacolo, con decreto del 14
dicembre1989, ha approvato i progetti a carattere regionale per la
Valle d'Aosta, da finanziare ai sensi delle norme sopracitate, e
precisamente: l'area attrezzata in zona Arco di Augusto, il "Foyer
de montagne" in Valgrisenche, nonché la concessione di contributi
in conto capitale, per la realizzazione, per un importo di 4
miliardi 129 milioni.
L'ufficio regionale del turismo, con due note del 16 agosto
1990, n. 16743 e 16744, ha chiesto all'Assessorato alle Finanze di
provvedere alla relativa variazione di bilancio.
Peraltro l'erogazione dei contributi di cui trattasi avverrà,
giusta nota del Ministero del Turismo e dello Spettacolo in data 12
giugno 1990, successivamente alla comunicazione dell'avvenuta
approvazione da parte dell'organo di controllo della delibera della
Giunta regionale concernente l'aggiudicazione, seguendo le normali
procedure di appalto dei lavori.
Per tale ragione si è provveduto alle variazioni di bilancio in
soli termini di competenza e non già di cassa.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Volevo chiedere se questo progetto di
area attrezzata di interesse turistico in zona Arco di Augusto è
l'area attrezzata in Via Chabod. Immagino che sia questo, perché
non saprei cosa possa essere diversamente. In Via Chabod era stato
affidato un incarico di progettazione credo ormai quattro anni fa
agli architetti Bettiol e Maschio, che prevedeva quest'area
attrezzata a verde anche utilizzabile come area picnic per i
turisti, con un collegamento che consentirebbe, passando accanto al
vecchio cimitero, di arrivare nella zona di S. Orso e via S.
Anselmo.
Vorrei sapere intanto se questo progetto, che richiede per la
sua realizzazione la disponibilità di aree, è quello che dicevo
prima, se questa disponibilità delle aree per intervenire esiste e
se quindi questo progetto, per cui è stato assegnato il
finanziamento, può essere appaltato e realizzato in tempi
brevi.
Presidente
Ha chiesto di parlare l'Assessore al
Turismo, Urbanistica e Beni Culturali Pascale, ne ha
facoltà.
Pascale (PSI)
Il progetto è effettivamente quello
indicato dal Consigliere Riccarand. A tal proposito la Giunta ha
già approvato una integrazione del programma generale di
infrastrutture sportive, che sarà sottoposto all'esame del
Consiglio regionale, nel quale è compresa questa iniziativa,
altrimenti non possiamo utilizzare i fondi dello Stato.
Non sono in grado di dire se c'è già la disponibilità dell'area,
perché questo mi pare fosse di competenza del Comune di Aosta.
Penso di sì, però non sono in grado di dare una risposta. Il
Consigliere Bich dice di no.
Presidente
Il Consiglio è chiamato a prendere
atto.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK