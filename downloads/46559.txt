Consiglio Regionale della Valle d'Aosta - Oggetto del Consiglio n. 2967 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2967 del 22 novembre 2023 - Resoconto
OGGETTO N. 2967/XVI - Interrogazione: "Rinvio della
presentazione del libro 'Assalto alle Alpi' di Marco Albino Ferrari
al Forte di Bard".
Marguerettaz (Presidente) -
Punto n. 29 all'ordine del
giorno. Per la risposta, la parola all'assessore Guichardaz.
Guichardaz J. (FP-PD) -
La prima domanda: i problemi
tecnici interni connessi ai lavori di sostituzione dei tesseramenti
sono conclusi. Il completamento del nuovo rifugio, che sarebbe
stato posizionato in Piazza d'Armi purtroppo, da un primo rinvio di
breve termine, nonostante la calendarizzazione della posa per la
fine di settembre inizio ottobre, non ha ancora la data effettiva
di chiusura, per cui l'installazione del bivacco della ricerca è da
ritenersi ancora rinviata.
Chiedeva "Quando verrà completata e presentata un'istallazione
mobile per lo studio dei ghiacciai", oggetto di rinvio; il Forte
risponde di essere in attesa della comunicazione da parte
dell'équipe di progetto. L'installazione temporanea presso il
complesso monumentale sarà fissata in un futuro momento.
Alla domanda "Se è stata definita una nuova data per la
presentazione": la giornata sulla montagna, in particolare sulla
funzione dei rifugi, in una situazione di cambiamenti climatici,
sarà recuperata il 9 dicembre 2023 con un programma in via di
definizione che sarà comunicato a metà novembre, ma non è prevista
la partecipazione del signor Albino Ferrari che, contattato, ha
comunicato all'Associazione Forte di Bard di non voler chiedere di
fissare una nuova data.
Presidente -
Per la replica, la parola alla collega
Guichardaz.
Guichardaz E. (PCP) -
A parte i tempi non rispettati
rispetto a quanto ha detto, quindi all'installazione, comprendo
anche le motivazioni di Marco Albino Ferrari che, in qualche modo,
aveva già esplicitato - immagino perché, anche nella fase di
accordi iniziali, si era poi trovato a un certo punto la data
cancellata senza avere grandi spiegazioni.
Di questo me ne dispiace perché credo che quel libro possa
essere d'assoluto interesse soprattutto per l'attività del Forte,
riferita proprio alle tematiche ambientali e alle tematiche dei
ghiacciai, quindi secondo me è un'occasione persa forse per
un'incapacità, in questo caso, di relazioni del Forte. Chiederemo
conto rispetto a questo diniego di cui oggi ci ha parlato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK