Consiglio Regionale della Valle d'Aosta - Oggetto del Consiglio n. 2706 del 18 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2706 del 18 aprile 2017 - Resoconto
OGGETTO N. 2706/XIV - Interpellanza: "Interventi per la
salvaguardia dei livelli occupazionali presso il Parco naturale del
Mont Avic".
Rosset (Presidente) -
Punto 22 all'ordine del giorno, per
l'illustrazione ha chiesto la parola il consigliere Cretier, ne ha
facoltà.
Cretier (PD-SIN.VDA) -
[...] il collega Lanièce che mi ha
firmato l'interpellanza. Gli ho chiesto di leggere prima, con
coscienza, l'argomento, perché il rischio era di infilarsi in un
ginepraio e quindi, come mia abitudine, quando mi vengono fatte
delle proposte, le vado a leggere prima di firmarle. Visto che ogni
volta sono richiamato in causa, mi sembrava doveroso comunque
evidenziarlo.
Abbiamo presentato un'interpellanza per mettere in evidenza un
ripetuto problema legato al Parco naturale del Mont Avic. Siamo
convinti che il parco possa fare da volano per il territorio, e io,
in modo personale, ne sono convinto. Non solo per l'ambiente, ma
anche per il settore turistico e ricreativo e per l'agricoltura e
le aziende locali, in quanto il flusso dei visitatori è importante
per una zona che non ha altri atout, se non l'aspetto
naturalistico. L'interpellanza viene presentata oggi, ed è soltanto
un caso che arrivi dopo il
battage
mediatico della settimana
scorsa, perché su diversi giornali ho visto che l'argomento era già
stato trattato. Ma, poiché il regolamento ci impone di presentare
dieci giorni prima le interpellanze, secondo me non è a caso che se
ne sia parlato.
Agli inizi la manutenzione dei sentieri all'interno del parco
era garantita da due squadre di operai (circa dieci unità), che
lavoravano per cinque mesi e operavano per il ripristino e la messa
in sicurezza dei percorsi naturalistici. Nel 2016 sono rimasti in
quattro e hanno lavorato solo per due mesi, grazie al Comune di
Champorcher che ha immesso dei fondi. Questo ha fatto sì che non
fosse garantita un'entrata dignitosa ai lavoratori, nemmeno ai
livelli dei cantieri forestali, dove l'anno scorso perlomeno hanno
lavorato tre mesi. Abbiamo notizia che anche quest'anno le giornate
di lavoro si aggireranno forse sulle quaranta o cinquanta, malgrado
un contributo straordinario elargito dall'Amministrazione regionale
nel 2016.
Ma tutta la politica ambientale del parco ruota attorno alla
percorribilità dei sentieri e al progetto "Giroparchi", che
consiste in una strutturazione della fitta rete di stradine di
montagna, dove il turista più o meno esperto percorre in lungo e in
largo tutto il territorio, che si estende tra lo spartiacque dei
Comuni di Champdepraz e Champorcher. I sentieri sono mantenuti in
efficienza, sicurezza in un ambiente fragile di media montagna.
Anche la certificazione ambientale UNI ISO 14001 descrive le scelte
dell'ente, che persegue un miglioramento delle prestazioni
ambientali e, di conseguenza, dello stato di conservazione e di
valorizzazione del territorio: se i sentieri non sono visibili ai
più, non si possono raggiungere i siti, in quota o distribuiti nel
territorio di competenza. Abbiamo visto, e ho letto personalmente
anche il bilancio 2015 dell'ente, che è consistente; non intendiamo
passare in analisi tutte le voci in elenco ma, secondo me, e
secondo noi, con qualche ritocco si potrebbe - come abbiamo fatto
tutti - effettuare delle economie per poter spendere su coloro che
operano materialmente sulla manutenzione dei percorsi, danneggiati
più dalle condizioni metereologiche, o dal lungo inverno, che da un
visitatore rispettoso delle bellezze naturali dell'ambiente alpino
locale.
Ricordo solo che a bilancio 2015 c'erano 650 mila euro per il
personale a tempo indeterminato del parco. Sarebbe, quindi,
necessario indicare chiaramente all'ente di porre in essere delle
economie per garantire le giornate minime - come si fa per i
cantieri forestali - oppure ricercare qualche
partner
o
sponsor
disponibile a sostenere economicamente l'iniziativa
per garantire le giornate lavorative. In alternativa, chiedo un
ulteriore contributo straordinario, ma con vincolo di destinazione,
come già fatto per altre iniziative. Quello che chiediamo è un
intervento per la soluzione del problema perché per noi ha
un'importanza notevole, anche se numericamente meno rilevante
rispetto ad altri fatti. Sono pur sempre quattro lavoratori che
sono in difficoltà e siamo preoccupati anche della sicurezza e
della fruibilità della sentieristica, che potrebbe pure far perdere
visitatori al parco.
Presidente -
Per la risposta ha chiesto la parola
l'assessore Laurent Viérin, ne ha facoltà.
Viérin L. (UVP) -
Je remercie les collègues pour cette
initiative, qui nous permet de signaler et surtout de parler du
Parc Mont Avic, comme nous avons eu l'occasion de faire dans ces
derniers jours, lors de la présentation de l'activité que le parc
même nous avait demandé de véhiculer aux organes d'informations, de
façon que la synergie surtout sur les initiatives puisse être en
quelque sorte connue.
Cela a été aussi le moment où les journalistes ont posé des
questions, auxquelles nous avons répondu volontiers, vu que
quelques jours auparavant la minorité avait tenu une conférence de
presse pour illustrer les initiatives et l'argument du Parc Mont
Avic en faisait partie.
Il s'agit d'une importante réalité car, au-delà du parc
national, la loi régionale, qui a institué le parc du Mont Avic, en
fait une évidence régionale qui valorise une zone et un territoire
de la Vallée d'Aoste, une opportunité importante aussi à travers la
valorisation du tourisme avec des retombées sur le territoire.
Per arrivare alle risposte, nelle premesse ci sono delle
considerazioni che ci vedono sicuramente d'accordo, nel senso che
noi pensiamo che le risorse umane che oggi garantiscono la
possibilità di intervento sulla sentieristica e sul territorio del
parco, fanno del parco stesso un
atout
fondamentale.
Sull'alta via credo ci sia un refuso, perché si tratta dell'alta
via numero due e non dell'alta via numero uno, ma concentra
comunque l'interesse sull'alta via e non solo su dei territori
della nostra comunità che sono da valorizzare. Quindi in queste
ultime settimane, anzi all'atto dell'insediamento e nel corso di
incontri con tutte le realtà, il presidente del Mont Avic ci aveva
segnalato questa criticità e, collega Cretier, vi farò avere la
lettera con cui avevo chiesto di formalizzare una nota dove si
analizzavano delle criticità da risolvere. E quindi credo che con
un po' di sinergia, e anche sollecitati da questa iniziativa, che
la soluzione si potrà trovare.
Sulle premesse, io ci terrei a segnalare che non dobbiamo tanto
sollecitare l'ente ad avere maggiore attenzione per i lavoratori,
ma dovremmo sollecitare noi stessi. Vorrei ricordare che purtroppo
le dotazioni finanziarie dell'ente negli anni, da cifre che erano
importanti, sono giunte a subire una drastica riduzione. Quindi noi
parliamo nel 2011 di 1,245 milioni, per arrivare a 900 mila euro
nel 2015, e adesso siamo addirittura sotto queste cifre.
Giustamente dobbiamo promuovere una oculata gestione, che peraltro
c'è, nel senso che anche nei verbali e nelle analisi dei revisori
dei conti ci sono alcune osservazioni che sono tenute in
considerazione. Però la prima sollecitazione la dobbiamo dare a noi
stessi, nel senso che, vincolando giustamente le dotazioni
finanziarie alla parte di interventi, credo che un piccolo sforzo
si potrebbe fare anche solo con dei risparmi all'interno
dell'Assessorato, per ridare quella parte di finanziamenti, che
effettivamente possono servire per garantire e mantenere queste
professionalità, del lavoro che svolgono.
Vorrei anche ricordare che l'ente destina quest'anno una parte
del proprio avanzo d'amministrazione (10 mila euro) a questa
finalità.
Mi fa piacere che il collega Lanièce abbia firmato
l'interpellanza, perché il Comune di Champorcher l'anno scorso ha
immesso 9 mila euro del proprio bilancio - e conosciamo le
difficoltà dei Comuni per questo - e ne garantisce 13 mila
quest'anno, mentre il Comune di Champdepraz non ha messo un euro.
Quindi le chiediamo, visto che Champdepraz è il suo territorio, se
può agire da sollecitatore nei confronti dell'Amministrazione
comunale. Noi ci crediamo. Può essere che ci creda il parco ma che
ci credano anche gli enti locali, magari anche solo con un piccolo
gesto. Ma zero è sempre zero, questo lo vorrei far rilevare.
Tutti assieme potremo in qualche modo essere garanti perché
anche il territorio possa credere in questa importante realtà e
soprattutto dare delle garanzie a queste figure professionali che
purtroppo proprio in un momento di difficoltà rischiano di subire
delle riduzioni che poi ricadono sulle famiglie e su chi lavora.
Quindi per quest'anno, a seguito anche dell'istanza da parte
dell'ente stesso, a partire dal mese di maggio a questa squadra di
quattro unità - sia attraverso il probabile intervento degli enti
locali, sia attraverso una rivisitazione del nostro sostegno in
sede di assestamento - saranno garantite questa possibilità. Perciò
per quanto riguarda la prima domanda ("Se eravamo a conoscenza"):
chiaramente sì, soprattutto grazie al confronto con i responsabili
del parco. Quindi per le giornate lavorative noi cercheremo di
andare nell'ottica di ciò che è stato richiesto.
Per quanto riguarda invece la seconda domanda ("Se si intenda
sollecitare gli amministratori del parco"), come dicevo prima,
sulla gestione le fornirò dati, che sono più che altro tecnici,
però sono interessanti nella misura in cui, a fronte del disavanzo
sul 2017 dei 30 mila euro, c'era una nota dei revisori per andare a
mettere dei paletti sull'utilizzo di questi fondi. Ed è per questo
che il parco, per quanto riguarda il 2017, va ad utilizzare questo
avanzo di 10 mila euro.
Invece, per la questione della sinergia, ciò che lei diceva,
collega Cretier, io lo condivido per quello che questo parco può
rappresentare effettivamente; le presenze che registra adesso - si
è parlato anche di misurazioni - sui centri visitatori, al di là di
Cogne che fa numeri diversi, sono pari ai centri visitatori del
Parco del Gran Paradiso, sono segnali interessanti.
Quindi noi crediamo che, soprattutto se ci potesse essere una
sinergia nell'utilizzo di una parte di bilancio che noi potremmo
rivedere per garantire questa serie di manutenzioni, potremmo anche
- e per quanto ci riguarda, e ne stiamo ragionando - affiancare le
nostre squadre forestali, quelle dell'Amministrazione regionale,
senza andare a toccare il lavoro importante che fanno, ma per
implementare, per garantire maggiormente che ci sia una possibilità
d'intervento sul territorio, quindi miscelando gli interventi.
Al di là dei contributi degli enti locali, negli anni si sono
utilizzati anche dei fondi inerenti al "Giroparchi", che prevedeva
un utilizzo di fondi strutturali. E quindi raccogliendo l'invito ad
agire per avere, in concorso con altri enti, dei progetti europei
che vadano a mantenere e a garantire altre iniziative, si potrebbe
recuperare una parte dei fondi che potrebbero essere effettivamente
utilizzati, anche per il mantenimento del periodo maggio-ottobre
per i quattro operai, in modo da contare almeno su una durata
lavorativa che garantisca una continuità importante. Oggi siamo
certi che questo possa rappresentare effettivamente un atout.
Dicevo sulla sinergia. Credo che sia Fondation Grand Paradis sia
il Parco del Mont Avic sia altri enti funzionali, o comunque
collegati all'Amministrazione regionale, uniti in cooperazione
possano effettivamente sviluppare delle azioni comuni o accedere a
fonti di finanziamento, sempre con obiettivi comuni, magari anche
transfrontalieri, per poter avere una crescita di un turismo
naturalistico, che è quello dei parchi, che effettivamente già è in
crescita ma che in certi territori maggiormente in difficoltà -
come quello della bassa e media montagna, perché poi non è solo
l'alta montagna che forse ha un
appeal
maggiore dal punto di
vista turistico - può rappresentare un rilancio che tutti assieme
potremmo portare avanti. Comunque ringrazio per l'iniziativa.
Presidente -
Per la replica, ha chiesto la parola il
consigliere Cretier. Ne ha facoltà.
Cretier (PD-SIN.VDA) -
. Sono soddisfatto della risposta.
Chiaramente sia voi, sia io e il collega Lanièce vigileremo che
questi fondi siano destinati effettivamente agli operai, che
possano almeno lavorare - come ha detto lei - cinque mesi. Quindi
spero che vada in porto, altrimenti lo ricorderò, a lei ed
eventualmente al parco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK