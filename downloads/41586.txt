Consiglio Regionale della Valle d'Aosta - Oggetto del Consiglio n. 689 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 689 del 23 maggio 2019 - Resoconto
OGGETTO N. 689/XV - Interrogazione: "Azioni poste in essere
per la promozione dell'area megalitica di
Saint-Martin-de-Corléans".
Rini (Presidente) -
Punto n. 35 dell'ordine del giorno.
Per la risposta, la parola all'Assessore Viérin Laurent.
Viérin (AV) -
Concordo in premessa con i colleghi sul
fatto che è necessaria un'azione puntuale... una serie di azioni,
una strategia promozionale del sito di Saint-Martin, che ha appunto
recentemente aperto dopo anni di investimenti. Per quanto riguarda
le cose che sono state fatte fino ad oggi e quali saranno le azioni
che invece si intendono mettere in campo, ci si è affidati nei mesi
scorsi a una società, la CPA Service, che è un'azienda che opera
nel settore della comunicazione e che ha dedicato un'azione mirata
per quanto riguarda, appunto, la promozione del sito tra
pubblicazioni e articoli e servizi su testate giornalistiche. Sono
stati organizzati 3
presstour
a cui hanno preso parte
giornalisti di importanti testate. Nel corso degli ultimi mesi ci
sono stati 49 articoli e servizi TV, tra i quali si segnala in
particolare il servizio in prima serata su Canale 5 della rubrica
di Davide Rampello "Paesi e Paesaggi" all'interno della
trasmissione "Striscia la Notizia", nonché la pubblicazione di
articoli su riviste di tiratura nazionale quali "National
Geographic Traveler", "Marco Polo", "PleinAir", "Traveller" solo
per citarne alcuni. Si sono poi acquistati spazi pubblicitari,
abbiamo fatto fare un
report
alla Sovrintendenza:
"Didatour", Editrice Bandusia, "Vedere a Torino e Piemonte" e
inoltre diciamo altre azioni su riviste specializzate. Per il
2019... intanto tra le recenti azioni promozionali, come sapete, si
è sensibilizzato... visto che avevamo la produzione di Rocco
Schiavone che era in Valle d'Aosta, si è dedicata un'attenzione
particolare nel segnalare le varie azioni da poter mettere in
campo, Saint-Martin è stato appunto oggetto di una serie di
riprese. Ho di recente incontrato i responsabili di Torino Musei e
a loro abbiamo chiesto, tra le varie collaborazioni che prenderanno
avvio da qua all'estate, di dare particolare attenzione nei loro
circuiti, che sono circuiti molto importanti, a Saint-Martin.
Per il 2019 è stato fatto un piano che, collega, magari le
fornirò proprio nel dettaglio. Cercherò di riassumerlo, ma è
abbastanza articolato: acquisizione degli spazi pubblicitari su "Il
Giornale dell'Arte" Umberto Allemandi editore, con le relative
pagine, così è un dettaglio che le potrà essere utile; acquisizione
di spazi pubblicitari sulle riviste "Vedere a Torino e Piemonte",
sempre di Allemandi, queste sono indagini che sono state appunto
fatte per il tramite della parte promozionale. Per diffondere la
conoscenza del sito attraverso attività dirette, al di là della
promozione anche in loco, a diversi
target
- "target" inteso
come scuole, famiglie e giovani -, sono stati organizzati
laboratori e attività didattiche presso l'area megalitica. Ricordo
che durante tutto il mese di luglio ci sarà "il mese della luna",
che è una delle azioni che abbiamo messo in campo proprio per
valorizzare Saint-Martin, in collaborazione con una realtà che sta
lavorando molto bene: l'Osservatorio astronomico. A cinquant'anni
dal primo viaggio sulla luna, è una serie di iniziative che
copriranno quest'anno l'intero mese e che solo a Saint-Martin, ma
con Saint-Martin come fulcro, avranno una visibilità e una serie di
azioni divulgative interessanti. In quelle passate c'è stato: l'8
marzo per festeggiare la donna, la Festa della donna; il 17 marzo
il "Museo in Famiglia", aspettando la Festa del papà; il 18 e 24
marzo "
Les Journées de la
francophonie
"; il 19, il 21
e il 23 visite guidate in francese; il 23 marzo le visite per le
scuole; dal 13 aprile il laboratorio di esperienze per adulti; nel
mese di aprile visite guidate lungo il percorso museale. Come sa, è
stata creata la parte di visita guidata, perché la prima parte di
conoscenza di questo sito ha una necessità di avere una visita
guidata. Nel mese di maggio i laboratori esperienziali; poi la
collaborazione per la "Giornata internazionale dei musei"; poi a
giugno... appunto durante tutto il mese di luglio ci sarà anche una
collaborazione poi con "GiocAosta", manifestazione molto
suggestiva, che è una delle manifestazioni estive con le maggiori
affluenze, abbiamo chiesto una collaborazione anche con questa
parte e poi da qua a novembre tutta una serie di iniziative che
verranno messe in campo. Stessa cosa: sinergia con la
manifestazione "Celtica" agli organizzatori della quale abbiamo
chiesto di valorizzare anche una parte all'interno di
Saint-Martin... appunto "Dalla Terra alla Luna" che è stato citato,
solo per scorrere velocemente... per invece le azioni più pregnanti
e, diciamo, istituzionalizzate... Il progetto, che prevede ancora
una parte di sviluppo, prevede l'installazione di
totem
multimediali in quattro lingue, la fornitura di apparati portatili
noleggiabili con video guida, questa è una parte importante...
quattro lingue; il sito
web
dedicato esclusivamente al parco
archeologico, altra azione per distinguere all'interno del percorso
dei beni culturali... la visibilità appropriata per questo sito.
Questo è inserito nella parte di pre-commerciale che abbiamo
recentemente approvato con l'utilizzo di fondi europei. Infine è in
fase di elaborazione un protocollo d'intesa con i musei che
espongono statue, stele e
menhir
con l'obiettivo della rete,
dei siti internazionali che maggiormente sono conosciuti e che
possono vedere Saint-Martin inserito in questo circuito che è molto
interessante. Tra gli enti che saranno coinvolti chiaramente ci
sarà anche quello di Torino Musei, altri Comuni... il Museo delle
Statue Stele Lunigianesi, altri enti con cui si stanno tessendo
reti di cui le fornirò l'elenco, perché crediamo che la rete,
soprattutto per quanto riguarda la preistoria, questo sito molto
interessante, sia fondamentale.
In conclusione, una volta messa in campo la strategia, l'idea è
anche di commisurare ciò che viene fatto a un'altra attività che
possa rendere suggestiva la parte di visita in loco. La parte
multimediale, che ancora deve essere elaborata, è sicuramente una
parte molto interessante. L'impegno credo sia l'impegno che è stato
messo in campo... perché, quando ho citato, collega Manfrin, certe
azioni erano azioni che peraltro erano state intraprese anche nel
2018 sia nella prima parte del 2018 ma anche nella seconda parte e
quindi anche dal collega Sammaritani. È un lavoro che è stato
portato avanti in condivisione per una certa parte sul 2019 e per
gli anni a venire, soprattutto sul 2019-2020 il piano di strategia
per inserire definitivamente Saint-Martin e per mettere in campo
azioni che possano essere propedeutiche alla valorizzazione di
questo sito, che è un sito incredibile, seppur ancora con delle
parti da completare... sono azioni che, appunto, fanno parte di
questo piano di cui le fornirò dettaglio.
Presidente -
Per la replica, la parola al collega
Manfrin.
Manfrin (LEGA VDA) -
Ringrazio l'Assessore per la
risposta fornita. Ha fatto un piccolo cappello alla fine
relativamente all'operato dell'allora Assessore Sammaritani, che ci
ha tenuto informati ovviamente del periodo di Assessorato anche
relativamente alla questione, appunto, dell'area megalitica, dove
ci si è appunto prodotti nello sforzo di inserire l'area megalitica
all'interno di un circuito anche esterno piemontese, esterno alla
Valle d'Aosta, ma anche internazionale in maniera da poter attirare
un afflusso maggiore. Quello che mi ha impressionato e mi ha
lasciato un po' stupito era appunto il crollo verticale delle
presenze - questione che era stata sollevata in Consiglio - che
erano precipitate dai 13.800 del 2017 ai 9.000 del 2018, 9.800 del
2018. Quello che però mi ha fatto precipitare... era la
potenzialità straordinaria di questo sito, un sito che si stima
dovrebbe riuscire ad attirare 100.000 persone e la straordinarietà
di questo sito è, credo, unica in Europa, se non nel mondo, e la si
può percepire... io e la collega Spelgatti abbiamo avuto l'onore di
poter fare un primo giro prima ancora che aprisse con il Consiglio
comunale di Aosta e abbiamo potuto prendere visione di un qualcosa
di meraviglioso. Sul tutto il fatto che in una parte di quest'area
megalitica, addirittura, al di là dell'oggetto principale, c'è una
traccia di aratura cerimoniale - un pezzo che è stato ritrovato -
che riscrive addirittura la storia mondiale dell'agricoltura e fa
di Aosta un vero polo culturale che va assolutamente valorizzato. È
un bellissimo pezzo dove - vi invito ad andare a vederlo - si vede
questo segno di aratura e l'impronta di un ungulato che veniva
utilizzato per trascinare l'aratro su questo piano ed è una cosa
bellissima, meravigliosa, perché si è conservato perché è stato
ricoperto, appunto, dal ghiaccio, è una cosa veramente
meravigliosa. Un'altra cosa meravigliosa nel giro che ci è stata
sollevata è questa stele, una stele che viene conservata a una
delle... quando c'è la parete dedicata alle stele, l'ultima in
fondo. È una stele bellissima - ed era presente l'archeologo che ha
fatto la scoperta di questa stele -, questa stele era stata
utilizzata come, diciamo, seduta per tutta la durata dei lavori e,
quando poi ci si è accorti che da un bordo sporgeva un'incisione,
la si è sollevata e questa stele lucida di rugiada ha brillato al
sole e, se andrete a vederla, scoprirete veramente una trama
straordinaria. Sembra fatta di triangolini bianchi e neri, in
realtà sono fatti sollevando soltanto il primo millimetro di
materiale del sasso, lasciando scoperto il materiale successivo, ma
con una regolarità straordinaria, una precisione fantastica,
peraltro è fatto con un materiale... è fatto a pietra, cioè tutto
con la pietra a mano, quindi pietra su pietra, una cosa
meravigliosa. Una struttura di questo tipo riteniamo debba avere
davvero una promozione e debba essere un polo culturale di
eccellenza.
La sfida però non è soltanto nella promozione, posto il fatto
che avrò anche questo piano e mi auguro che questo piano contenga
anche l'apertura di un sito dedicato, perché ad oggi un sito
dedicato per l'area megalitica purtroppo manca, sono felice se
verrà inserito.
Bisogna anche ripensare a quella zona, perché se noi pensiamo
che quella zona può diventare un polo di interesse e può attirare
quella fetta di visitatori che è stata preconizzata (100.000
persone), se guardiamo l'area in cui è inserita e pensiamo a
100.000 persone che giungono in viale Europa e a dove potrebbero
fermarsi le macchine e i pullman, ci rendiamo conto che quell'area
sarebbe completamente ingolfata, va ripensato quindi anche il
sistema di arrivo, di scarico e di stazionamento.
Va pensata anche la parte superiore della struttura
principale... è ancora tutta da ripensare, si è preconizzato anche
qui: in un primo momento quella doveva diventare una piazza, poi
doveva diventare un centro commerciale, poi doveva diventare un
centro benessere e ad oggi è soltanto un lago catramato, quindi
anche quel pezzo va ripensato.
Bisogna ovviamente valorizzare al massimo un'attrazione che,
come abbiamo detto, non ha pari davvero al mondo e che può
diventare davvero un volano anche questo per il turismo e per lo
sviluppo di tutta la nostra regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK