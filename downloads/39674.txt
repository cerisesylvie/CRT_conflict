Consiglio Regionale della Valle d'Aosta - Oggetto del Consiglio n. 2783 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2783 del 6 giugno 2017 - Resoconto
OGGETTO N. 2783/XIV - Interpellanze: "Mancata nomina di un
advisor per la quotazione in Borsa della società Compagnia
Valdostana delle Acque" e "Illustrazione alla competente
commissione consiliare delle procedure adottate per la quotazione
in Borsa della società CVA".
Rosset (Presidente) -
Il punto n. 15 viene discusso
insieme al punto n. 12, come concordato. Per l'illustrazione,
chiede la parola il collega Gerandin, ne ha facoltà.
Gerandin (GM) -
Prima di tutto una breve premessa, nel
senso che è un argomento un po' delicato, un po' ostico con dei
termini soprattutto in inglese, anche perché questi sono i termini
che si usano in queste operazioni. Chiedo scusa se magari è un
argomento dove sarà difficile fare un discorso molto comprensibile
a 360 gradi. Proprio per questo chiedo a chi mi risponderà se è
possibile di farmi poi avere anche le risposte per iscritto tenuto
conto che molto difficilmente si riuscirà a dare una risposta e
prendere appunti eventualmente per la replica per quello che
riguarda questo argomento della quotazione in Borsa di CVA.
Faccio una breve premessa. Queste interpellanze che ho scritto
con il collega Padovani non nascono dall'esigenza di eventualmente
fare un momento di ripensamento, questo sarà argomento del futuro
quando uscirà il nuovo decreto, quello che è stato annunciato da
più parti, il quale è il seguito di quanto è stato deciso in
seguito alla modifica dell'articolo 4 del decreto legislativo n.
175, che è stato deciso nella Conferenza unificata e che, da quello
che mi risulta, è stato anche deliberato nelle commissioni
parlamentari e che in questo momento è in attesa di essere recepito
con decreto-legge. Non andiamo pertanto nel merito di chiedere una
moratoria, che qualora andasse avanti questo decreto, che di fatto
toglierebbe l'obbligo ai sensi della Madia di privatizzare le
società di produzione di energia elettrica da fonti
rinnovabili...sarà oggetto sicuramente di una seconda richiesta in
quest'aula. Queste iniziative sono meramente legate a quello che è
stato un processo di quotazione in Borsa sancito, a nostro parere,
già con la legge finanziaria all'articolo 27, dove ci sono due
commi in cui si definisce la volontà da parte della Regione di
procedere alla quotazione in Borsa di CVA e nulla più.
La prima anomalia che leggiamo su questa finanziaria è che si
decide di portare in Borsa CVA, che è notoriamente una società in
questo momento con un utile importante che possiamo quantificare in
50-60 milioni all'anno, senza neanche peraltro in legge fissare un
limite con cui si deve procedere alla quotazione in Borsa. Dicevo
che il passaggio susseguente è stato quello, da parte nostra, di
verificare cos'è successo in questo periodo di tempo, in questo
lasso di tempo in merito alla quotazione di questa società. La
prima cosa che ci è balzata agli occhi è che da nessuna parte si è
mai parlato di un iter da seguire da parte di tutte le società che
hanno deciso la quotazione in Borsa. C'è un iter ben preciso che
non è legato a CVA, ma è legato a tutte le più grosse
privatizzazioni che sono state fatte, le quotazioni in Borsa che
sono state fatte a livello nazionale. Non ultima vi cito che
ultimamente addirittura Alitalia, che in questo momento sta
trattando la vendita, la prima cosa che hanno fatto i commissari
che sono stati nominati è la nomina dell'advisor, per cui sono
andato a vedere com'era l'iter di una quotazione in Borsa di una
società, una società che può essere chiaramente Alitalia, può
essere Trenitalia, ma può essere una società molto piccola.
Leggo nella nota della Borsa italiana dove dicono: "la scelta
del
team
di consulenti che accompagnano la società in
quotazione, in particolare nell'identificazione dell'advisor,
costituisce un passaggio fondamentale per il successo
dell'operazione di ammissione al mercato. È opportuno che la scelta
sia accurata, ben ponderata perché imprese e consulenti lavoreranno
insieme nella fase di preparazione della quotazione e per tutto il
periodo di permanenza della società. La società dovrà infatti
scegliere il nome del
broker
, lo specialista e gli altri
consulenti legali e di comunicazione. I nomi delle figure centrali
per questo tipo di quotazione devono essere ammessi da Borsa
italiana, sono iscritti in un apposito registro: può essere una
banca d'affari, un intermediario, una società che opera
prevalentemente nel settore
corporate
della finanza, deve
valutare l'appropriatezza della società ai fini dell'ammissione al
mercato, supportata nel mantenere un profilo adeguato e di
trasparenza informativa nei confronti degli investitori, stimolare
l'attenzione della società al rispetto delle regole derivanti
dall'essere quotata". Vi è poi un passaggio che per noi è
fondamentale: "...massimizzandone i benefici". Dice anche: "il
ruolo di questo advisor è quello di effettuare delle
due
diligence
descritte nel regolamento di Borsa italiana, al fine
di valutare se la società è appropriata per l'ammissione sul
mercato, gestire il processo di quotazione coordinando il team di
consulenti definendo la tempistica, guidando la società nella
redazione del documento di ammissione. Dare consulenza all'impresa,
una volta quotata, circa gli adempimenti previsti nei regolamenti
emittenti. Assistere la società quotata per tutto il periodo di
permanenza sul mercato".
Ora, si viene a sapere che, almeno da quanto ci risulta - poi
può darsi che questo advisor sia stato nominato, ma a noi non
risulta -, si è già provveduto ad andare avanti e a nominare il
ruolo di
global coordinator
, di
joint bookrunner
e di
sponsor dell'IPO
. Noi chiediamo: come mai e chi ha deciso di
non fare un avviso pubblico e di nominare prioritariamente
l'advisor, perché quest'ultimo è in contrapposizione con il
pool
di banche che si occuperanno della quotazione, è quello
che deve cercare di fare gli interessi della società quotata e
chiaramente chi fa l'advisor non può in nessun caso essere membro
del pool di banche che eventualmente tratteranno la quotazione in
Borsa. Noi vorremmo capire come mai non si è deciso da subito di
nominare questo advisor, proprio perché è fondamentale al processo
di quotazione, per cercare di portare a casa il più possibile
benefici da questa quotazione. E se non c'è questo advisor, chi ha
scritto i contenuti relativi alle lettere di invito a manifestare
interesse per il ruolo di global coordinator, joint bookrunner e
sponsor dell'IPO? Sempre in assenza dell'advisor, chi ha letto,
studiato, classificato le risposte di tutte le banche invitate alla
gara della manifestazione di interesse?
Ci sono poi dei criteri classici per dare questi importanti
mandati come i ruoli alle banche del consorzio di collocamento,
sono:
Equity Story
,
League Table
e offerta economica.
In mancanza di un advisor, da chi è costituito il team, le cui
professionalità hanno consentito di valutare tutte le risposte e di
dare mandato alle banche del consorzio di collocamento? Per dire,
Equity Story, significa - che è di fatto la storia della società -
che le banche che si candidano al consorzio di collocamento devono
dimostrare di conoscere bene sia il settore merceologico di
riferimento, chi i numeri e i potenziali della società
privatizzanda, indispensabile per andare poi a vendere agli
investitori. Il League Table è di fatto la classifica che ricopre
la banca candidata ad aspirare al ruolo in operazioni simili, in
questo caso le privatizzazioni. Si chiede di mettere nella risposta
alla gara di solito fino a dieci operazioni simili fatte in Italia
e altrettante fatte in Europa per comprovare la capacità della
stessa a concludere con successo operazioni simili. Ora, non c'è
sempre solo il prezzo che fa eventualmente la percentuale di chi fa
l'offerta, ci sono tutti questi fattori per capire se
effettivamente il soggetto, il pool di banche che si occuperanno
della quotazione è un pool di banche che farà gli interessi. È
chiaro che la quotazione sarà quello da cui dipende eventualmente
il valore della società e il profitto e quanto incasserà in questo
caso da questa operazione.
Sempre in mancanza di un advisor individuato da CVA, da chi e
con che criterio sono state spedite le lettere di invito a
manifestare interesse per il ruolo di global coordinator, joint
bookrunner e sponsor dell'IPO? A quante e a quali banche e quante
di queste hanno risposto, come? In mancanza dell'advisor, in base a
cosa si è ritenuto di selezionare due global coordinator e un joint
bookrunner? Qual è stato il punteggio attribuito alle risposte
delle banche all'offerta economica? Qual è risultata la classifica
finale in base a Equity Story e League Table e quale il
corrispettivo al netto dell'IVA riconosciuto al consorzio di joint
global coordinator individuato?
Su questo, da una parte, bisogna capire se la Giunta era a
conoscenza, o chi e com'è stata gestita questa operazione;
dall'altra, chiediamo di venire comunque a riferire nella
commissione competente. Ma perché c'è questa preoccupazione? C'è
questa preoccupazione perché CVA non è che ha un percorso così
limpido nel suo passato. Noi veniamo da una situazione in cui
abbiamo verificato nella Commissione speciale d'inchiesta che il
socio per quello che riguarda la fornitura di turbine cinesi è
stato individuato mediante un annuncio su un sito internet in cui
si diceva: "la Compagnia Valdostana delle Acque rende noto che nel
periodo giugno 2008-2009, a seguito della crescita rilevante del
prezzo di fornitura che si è registrata negli appalti affidati nel
corso degli anni 2007-2008, solo in parte giustificata dal costante
rialzo dei prezzi delle materie prime, ha condotto un'indagine di
mercato nel contesto industriale cinese, recandosi sul posto per
verificare la tecnologia adottata relativamente alla produzione di
turbine, alternatori, condotte forzate da utilizzare per la
produzione di energia idroelettrica. CVA S.p.A. ritiene i risultati
di indagine soddisfacenti, riscontrando nel settore verificato
interesse e opportunità di commercio con il mercato cinese. La
Direzione gestione impianti di CVA si rende sin d'ora disponibile a
confrontarsi con gli operatori industriali interessati ad avere
informazioni sugli esiti della suddetta indagine. A tal fine le
aziende interessate possono richiedere informazioni al responsabile
dell'esercizio al numero X". Se noi abbiamo individuato dei partner
con queste modalità, vorremmo capire se la quotazione in Borsa sta
seguendo lo stesso iter. È una legittima preoccupazione tenuto
conto che, da quello che ci risulta in questo momento, non è stata
seguita la prassi normale; noi siamo un po' preoccupati.
L'ultima considerazione è quella legata al fatto che poi una
quotazione così delicata normalmente dovrebbe avere un minimo di
segretezza. Io leggo qua che nel TG3 della Valle chi probabilmente
ha seguito questo tipo di operazione il 29 novembre annunciava già
che la quota oggetto di quotazione è una percentuale tra il 25 e il
35, ma allora come si è decisa questa quota? Chi l'ha decisa? In
finanziaria non se n'è parlato, nel DEFR non se n'è parlato. Chi
l'ha decisa? E come mai questo non è oggetto di uno studio che
parte da un'analisi, da una presentazione corretta in Borsa, a
cominciare dalla nomina dell'advisor?
Presidente -
Per la risposta, chiede la parola il
Presidente della Regione, ne ha facoltà.
Marquis (SA) -
Grazie colleghi per aver portato
all'attenzione dell'aula un tema importante, un tema che è anche di
grande attualità in questo periodo. Così com'è stato anticipato
nell'illustrazione, le due interpellanze che trattiamo in modo
univoco e congiunto sono interpellanze che intervengono e chiedono
chiarimenti sulla procedura in corso del processo di quotazione in
Borsa. Sono delle questioni molto tecniche, quindi non sarà facile
sicuramente per gli ascoltatori avere chiara contezza di quello che
noi rappresentiamo. Comunque, tenuto conto di questa complessità,
io mi rendo sin d'ora disponibile ad ottemperare alla richiesta di
riferire in commissione e in via più generale sul processo di
quotazione in Borsa e per le argomentazioni che non saranno
probabilmente del tutto chiarite oggi. Allo stato attuale riferisco
quanto acquisito dalla società CVA su quanto è stato richiesto.
Per quanto riguarda la prima domanda: "perché non si è deciso
subito di nominare tramite procedura pubblica un
Advisor
per
la quotazione in Borsa prima di procedere alla selezione delle
banche del consorzio di collocamento" e a quante e quali banche
sono stati inviati gli inviti, da chi è gestita la procedura,
riferisco quanto segue. CVA evidenzia che preliminarmente all'aver
intrapreso questo percorso di quotazione in Borsa, a seguito
dell'approvazione della finanziaria di quest'anno a dicembre 2016,
già sin dal secondo semestre 2014, tramite dei primari consulenti
finanziari - ovvero degli Advisor, perché gli Advisor sono dei
consulenti finanziari - aveva fatto un percorso di analisi del
progetto per una possibile quotazione in Borsa. Inoltre sul finire
del 2015 e poi nel primo semestre del 2016 CVA aveva ripreso
quest'attività esplorativa in vista di una possibile valutazione
con l'ausilio di un primario consulente finanziario.
Relativamente all'Advisor, CVA evidenzia che, nelle operazioni
di quotazione sul mercato azionario gestito da Borsa italiana, il
ruolo di Advisor, ruolo non imposto per legge ma facoltativo, è
generalmente svolto dagli stessi istituti finanziari ai quali
vengono affidati gli incarichi di
Global Coordinator
e/o di
Sponsor
. Si segnala, ad esempio, che su un totale di 18
operazioni di quotazione in Borsa iniziale, come quella di CVA,
realizzate nel periodo 2013-2016, solo 6 operazioni sono state
seguite da istituti finanziari nel ruolo di Advisor diversi
rispetto a quelli che rivestivano il ruolo di Sponsor e/o di Global
Coordinators. Inoltre si evidenzia che la nomina di tale figura
avrebbe comportato significativi oneri aggiuntivi di spesa. Per
questi motivi, Finaosta ha conferito a fine 2016 a CVA un mandato
senza rappresentanza avente ad oggetto lo svolgimento di una
procedura di selezione e individuazione di una o più banche cui
assegnare l'incarico di
Joint Global Coordinators
e di
Joint Bookrunners
e che il Mandato non prevedeva la nomina
di Advisor.
Le richieste di offerta sono state redatte sulla base degli
elementi emersi dall'esito delle attività esplorative che avevo
citato poc'anzi attraverso i consulenti finanziari e inviate sulla
base dei rispettivi
standing
di mercato e alla copertura dei
potenziali mercati di interesse italiano, europeo e americano, a
Mediobanca, Goldman Sachs, Morgan Stanley, Crédit Suisse, Société
Générale, Unicredit, Merrill Linch, Banca IMI, Equita e BNP
Paribas, quindi ai principali operatori in un contesto italiano,
europeo e mondiale. Dei 10 istituti invitati, Goldman Sachs e
Morgan Stanley hanno comunicato la loro rinuncia, mentre gli altri
Operatori hanno regolarmente presentato la propria offerta entro il
termine assegnato del 23 dicembre 2016.
La procedura di selezione per l'affidamento degli incarichi di
Joint Global Coordinators e di Joint Bookrunners è stata svolta dal
management
di CVA, unitamente alla Funzione Acquisti e
Appalti e alla Funzione Affari Legali e Societari e questo è
avvenuto ai sensi dell'articolo 17, lettera e), del Codice dei
contratti pubblici, ovvero il decreto legislativo n. 50/2016. In
particolare, CVA ha formulato apposita richiesta di offerta agli
istituti finanziari invitati di indicare tutte le informazioni
relative all'
Equity Story
, al posizionamento, al
marketing
, alla tempistica, al
team
di lavoro, alle
credenziali, alla forza vendita, distribuzione e attività
after
market
, alla ricerca, alla composizione del consorzio di
collocamento, alle commissioni (Fee) e all'
engagement
letter
, cioè i parametri sui quali sono state poi desunte le
relative classifiche. Le offerte ricevute sono state minuziosamente
esaminate dal management, con il supporto della Funzione Acquisti e
Appalti e della Funzione Affari Legali e Societari. Tutti gli
istituti finanziari sono stati successivamente convocati per
esporre personalmente la propria offerta presso la sede di CVA e
presentare direttamente il team che avrebbe seguito le operazioni
di IPO.
Le offerte quindi sono state attentamente valutate dal
management, con il supporto della Funzione Acquisti e Appalti e
della Funzione Affari Legali e Societari, ed è stata elaborata una
dettagliata relazione scritta in merito al completo svolgimento
della selezione. In data 15 febbraio 2017 CVA ha trasmesso a
Finaosta la suddetta relazione scritta in conformità al Mandato. In
data 24 febbraio 2017 il Consiglio d'amministrazione di Finaosta,
audito l'Amministratore delegato di CVA, ha espresso parere
positivo circa la proposta di aggiudicazione del servizio di Global
Coordinators nell'ambito di un'offerta globale di azioni di CVA al
consorzio di collocamento individuato dalla medesima e alle
condizioni da quest'ultima negoziate, consorzio composto dai
seguenti primari istituti bancari: Mediobanca in qualità di Joint
Global Coordinator, Joint Bookrunner, Sponsor e
Specialist
;
Crédit Suisse in qualità di Joint Global Coordinator e Joint
Bookrunner; BNP Paribas in qualità di Joint Bookrunner.
Relativamente alla domanda: "in mancanza dell'Advisor, in base a
cosa si è ritenuto di selezionare due Global Coordinator e un Joint
Bookrunner", CVA evidenzia che, dall'analisi delle IPO italiane, si
rivela come normalmente le stesse siano condotte da un consorzio di
collocamento composto da una pluralità di istituti finanziari o di
banche. In particolare, per le operazioni analoghe per dimensioni a
quella di CVA, le analisi hanno evidenziato sindacati composti da
due o tre istituti o banche in qualità di Global Coordinator e di
Bookrunner, oltre ad eventuali ulteriori Bookrunner. All'interno
del consorzio del Global Coordinator è normalmente presente un
Istituto italiano al quale è affidato anche il ruolo di Sponsor in
virtù del fatto che lo stesso ha il compito di curare i rapporti
istituzionali con CONSOB e Borsa italiana. Oltre all'operatore
italiano, il sindacato è abitualmente composto anche da istituti o
banche di rilevanza europea e internazionale, al fine di garantire
il positivo collocamento delle azioni a livello globale, nel
rispetto del principio di complementarietà, perché statisticamente
il 20 percento del collocato in Borsa viene collocato sul mercato
nazionale e l'80 percento su quello estero.
Quanto all'ulteriore domanda: "qual è stato il punteggio
attribuito alle risposte delle banche sull'offerta economica, qual
è risultata la classifica finale in base a Equity Story e
League
Table
e quale corrispettivo (Fee) al netto dell'IVA
riconosciuto al Consorzio di Joint Global Coordinator individuato",
si significa quanto segue. CVA evidenzia che la Commissione ha
eseguito le valutazioni analizzando le offerte sui parametri
tecnici ed economici. Il peso relativo alle offerte economiche
attribuito è stato pari al 40 percento, mentre il peso complessivo
relativo ai parametri tecnici è stato pari al 60 percento suddiviso
sui seguenti parametri: Equity Story, presentazione offerta,
credenziali Global Coordinator IPO italiane, credenziali Bookrunner
IPO italiane, credenziali Sponsor IPO italiane, credenziali Global
Coordinator IPO europee, credenziali Bookrunner IPO europee. Sulla
base delle valutazioni preliminari, delle offerte presentate, delle
sessioni di approfondimento svolte con gli Operatori e delle
indicazioni ottenute dagli stessi, la commissione di CVA ha
individuato la struttura del consorzio di collocamento adeguata
all'operazione, ritenendo opportuno che l'Incarico fosse svolto da
un consorzio di collocamento composto da due Joint Global
Coordinator, anche in funzione di Joint Bookrunner, di cui: un
Operatore italiano, anche in qualità di Sponsor, con una presenza
consolidata sul mercato in grado di gestire al meglio i rapporti
istituzionali con Borsa Italiana e CONSOB; un Operatore globale,
con una presenza consolidata sui mercati internazionali (sia sui
mercati europei, sia sul mercato americano); un ulteriore Joint
Bookrunner, rappresentato da un Operatore in grado di supportare il
Joint Global Coordinator nel collocamento delle azioni ampliando il
novero degli investitori, specialmente internazionali, da
coinvolgere nell'operazione.
Relativamente alle classifiche relative ai parametri tecnici
sopraindicati, si fa presente che sono state individuate tre
graduatorie: graduatoria Operatori italiani per Global Coordinator,
Bookrunner e Sponsor; graduatoria Operatori Globali per Global
Coordinator e Bookrunner; graduatoria complessiva per ulteriore
Joint Bookrunner. In merito invece al corrispettivo riconosciuto al
consorzio, CVA fa presente che l'esame delle IPO italiane sul
Mercato Telematico Azionario di Borsa italiana, eseguite nel
periodo 2013-2016, evidenzia come la Fee Lorda media attribuita
complessivamente ai Global Coordinator sia stata di circa il 2,69
percento; la Fee Lorda aggiudicata al consorzio individuato da CVA
è pari all'1,85 percento del capitale collocato.
Per quanto riguarda solo alcune considerazioni a conclusione,
c'è da significare che ci saranno anche delle ulteriori necessità,
perché, quando si parla di consulenze o Advisor, sarà bene avere
una figura che affianca la società nel momento in cui bisogna
verificare la bontà o meno della collocazione in funzione del
controvalore economico che viene dato all'azienda e quindi sarà
quello il momento in cui l'azionista farà le sue verifiche
attraverso un consulente di fiducia per poter verificare la
correttezza o la convenienza della quotazione a livello
definitivo.
Presidente -
Per la replica, chiede la parola il collega
Gerandin, ne ha facoltà.
Gerandin (GM) -
Io sono molto deluso dalla risposta che
ho ottenuto, nel senso che non fa assolutamente chiarezza. Partendo
dall'ultima dichiarazione che lei ha fatto da quanto mi pare di
capire, l'
advisor
verrà nominato a breve proprio per
avere...o comunque un consulente, se non è l'advisor, sarà il
consulente, lo chiamerete con un altro nome per il semplice fatto
che l'advisor va nominato prima, non esiste che ci sia un
consulente nominato dopo. Le dico in tutta sincerità, perché -
capisce - che lei mi dica che tutta la procedura è stata esaminata
dal
management
...io le chiederò poi in una seconda puntata
di capire chi è questo management perché ho l'impressione che sia
lo stesso management che si è occupato delle turbine cinesi. Se è
lo stesso management delle turbine cinesi, mi permetta, Presidente,
di non avere qualche dubbio, ma tanti dubbi in più. Pensavo fosse
semplicemente un errore, magari un errore non voluto, ho capito che
la cosa non è così, che questa è stata una procedura
pianificata.
Quando lei mi dice che, quando manca l'advisor, il ruolo viene
svolto dal
global coordinator
e dal
bookrunner
, le
dico in tutta sincerità che non è così, nel senso che il global
coordinator e il bookrunner sono quelli che fanno gli interessi
propri, perché presentano un'offerta economica, una percentuale.
Lei mi ha detto che è l'1,85. Poi dirò anche, in modo che i
valdostani sappiano: se la quotazione fosse 1 miliardo, questi si
portano a casa 18 milioni, che sia chiaro il concetto...
(interruzione del Presidente della Regione, fuori
microfono)
...come no? Sul collocato. Se il collocato il valore è 1
miliardo, se il collocato il valore è 500 milioni, si porteranno a
casa 9 milioni e mezzo, comunque non ho idea, non lo so quale sarà
il collocato, ma mettiamo che siano 800 milioni...però fosse anche
500 milioni il collocato, questi si portano a casa quasi 10
milioni, il
business
è su quello! E dico questo
perché...tanto per tornare al discorso che è successo con il
problema di Alitalia, Alitalia nel chiedere l'advisor finanziario
che sarà di supporto al collegio commissariale per la vendita della
stessa...alla rosa hanno partecipato Merrill Lynch, Mediobanca,
Citigroup, Lazard, tutti nomi più che conosciuti. Giusto? A questa
richiesta non ha partecipato un gruppo italiano che è Citi in
quanto era interessata al ruolo...per la quotazione Citi...- c'è
proprio scritto così -: "con Alitalia c'era anche Citi interessata
al ruolo. Per la quotazione Citi non avrebbe mai partecipato in
quanto i soldi si fanno con il consorzio di collocamento in
conflitto di interessi con il ruolo di advisor". L'advisor è in
conflitto di interessi con il ruolo di chi si occuperà di global
coordinator e di bookrunner. Che ci sia stata invece questa
sostituzione dell'advisor con questi a me preoccupa molto, ma
andremo a fondo a questa cosa, eccome se andremo a fondo!
Tranquilli, perché non è mica finita qua la partita con quello che
avete detto qua, ma ci mancherebbe altro! Io voglio sapere nome e
cognome di chi comunque ha partecipato a questo management, perché
se è così, il futuro di CVA è un futuro roseo perché, siccome gli
advisor sono iscritti in un apposito ruolo della Borsa italiana,
noi potremmo davvero avere dei grossi vantaggi: occuparci di
collocazione in Borsa di qualcuno perché abbiamo i manager interni,
abbiamo le professionalità interne, abbiamo quelli che possono
sostituire l'advisor. Allora c'è da preoccuparsi molto perché non
c'è trasparenza in questo e, tenuto conto che questa società non
brilla in trasparenza, è opportuno che si chiariscano tante cose,
ma davvero tante cose. Ci sarà una seconda puntata in cui andremo a
fondo su questo problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK