Consiglio Regionale della Valle d'Aosta - Oggetto del Consiglio n. 684 del 24 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 684 del 24 settembre 2014 - Resoconto
OGGETTO N. 684/XIV - Interrogazione: "Proroga del piano degli
interventi per il contenimento dei corvidi".
President
e - Ha chiesto la parola l'Assessore Testolin,
ne ha facoltà.
Testolin (UV) -
Grazie Presidente e buongiorno ai
colleghi.
In merito all'interrogazione in oggetto, mi permetto di
segnalare come i presupposti della stessa appaiano non esattamente
corretti. I Consiglieri regionali interpellanti, infatti,
dichiarano che la Giunta regionale ha prorogato per altri cinque
anni i piani di controllo in periodo di nidificazione a difesa
delle colture di mele. Al riguardo, si precisa che le azioni
finalizzate alla difesa delle colture previste dal piano di
controllo possano essere attuate solo nei comprensori maggiormente
interessati dai danni e nel periodo compreso tra il 1° giugno e il
30 settembre, evitando quindi proprio le zone del periodo di
nidificazione della specie. La ghiandaia, infatti, costruisce i
nidi tra i rami degli alberi in bosco, e il periodo di cova va
dalla fine di aprile all'inizio di giugno. I Consiglieri
interpellanti inoltre ritengono che i risultati finora ottenuti
siano da considerarsi negativi. Si ritiene, al contrario, che le
attività di controllo delle popolazioni di corvidi attuata negli
ultimi 10 anni abbiano ottenuto risultati concreti e positivi,
proprio per quel che attiene alla diminuzione dei danni. Tale è
infatti l'obiettivo perseguito, cioè la riduzione dei danni e non
già la loro completa eliminazione.
Fatte queste premesse, e passando all'esame dell'interrogazione
per quanto riguarda il primo punto, cioè:
"se il piano
quinquennale approvato è stato effettuato sulla base di una
revisione critica dell'attività finora svolta"
, si conferma a
questo proposito che il nuovo piano di controllo numerico dei
corvidi è stato elaborato sulla base di un'attenta analisi da parte
delle strutture competenti delle attività svolte nell'ambito del
piano precedente, al fine di verificare l'efficacia dello sforzo
profuso e la dinamica dei danni contestualmente registrata. In
particolare, gli elementi oggetto dell'analisi sono stati il numero
dei capi eliminati, il numero di gabbie e di operatori impiegati,
l'efficacia del sistema espressa come rapporto catture-operatore e
catture-gabbie. I suddetti dati hanno permesso di elaborare il
nuovo piano confermando le azioni giudicate più performanti ed
inserendo eventuali aggiustamenti o modifiche riguardanti i vari
aspetti operativi. La relazione è stata esaminata dall'ISPRA e,
considerato il buono
status
delle popolazioni regionali di
corvidi, visto il perdurare del prelievo esercitato dalle stesse a
carico delle produzioni di mele, e stante la non duratura efficacia
dei mezzi impiegati per la prevenzione degli stessi (i cosiddetti
"metodi ecologici"), ha espresso parere favorevole al prosieguo del
piano regionale di controllo dei corvidi per il quinquennio
2014-2018, all'interno delle stazioni forestali dove maggiori sono
i danni.
In merito al 2° punto:
"se nei confronti della dirigenza
responsabile del competente servizio siano state effettuate delle
riduzioni della retribuzione, legate al mancato raggiungimento
dell'obiettivo"
, si segnala, alla luce di quanto sopra, come le
azioni predisposte dalla competente struttura regionale, approvate
dall'Amministrazione regionale e attuate dal personale del Corpo
forestale con la collaborazione volontaria e a titolo gratuito di
cacciatori appositamente formati, abbiano effettivamente raggiunto
l'obiettivo di ridurre i danni causati dai corvidi, e come non si
ritenga dunque opportuno adottare eventuali provvedimenti a carico
della struttura competente.
Merci
.
Presidente -
Ha chiesto la parola il Consigliere Ferrero,
ne ha facoltà.
Ferrero (M5S) -
Grazie Presidente. Ringrazio l'Assessore
per averci dato delle nozioni riguardo alle abitudini di
accoppiamento e di gravidanza delle ghiandaie, che sicuramente ci
saranno utili.
Devo però dire che, sia dal punto di vista mediatico, che dal
punto di vista dei risultati, questa questione è stata gestita
veramente in maniera penosa! Noi, tutti i Consiglieri, abbiamo
ricevuto centinaia di messaggi di posta elettronica da parte di
turisti che erano infuriati e che guardavano appunto questo piano
di contenimento delle ghiandaie; così com'è successo per i
cinghiali, anche in questo caso, per le ghiandaie, dopo anni di
piani di studio, interventi specifici e tavoli di lavoro, si è
ottenuto un unico risultato: che dove prima c'era una ghiandaia
adesso ce ne sono tre! Non parliamo poi, appunto, di questa
gestione a livello comunicativo che veramente è stato un
boomerang
per l'Amministrazione regionale e per il nostro
turismo! Io vi leggo solo una parte di una mail che è arrivata:
"In qualità di consumatore consapevole farò attenzione al
consumo di mele prodotte e derivanti da provenienza valdostana,
nonché a scegliere la Valle come meta per le mie vacanze e
gite"
...sono arrivate 470-480 mail, e le mail, la maggioranza
dei messaggi di posta elettronica erano di questo tenore! Quindi
altro che l'Assessore Marguerettaz che minaccia di denunciare il
fotografo Unthertiner che avrebbe leso l'immagine della Valle
d'Aosta, chiedendo appunto il boicottaggio dei turisti! Qui chi
dovremmo querelare, accidenti, se andiamo a vedere la botta che è
stata data a livello di immagine alla Valle? E allora, forse,
secondo noi ci vuole un pochino meno di boria e di presunzione e
bisogna lasciar perdere quel vecchio ritornello di
"tout va
bien, Madame la Marquise"
e "abbiamo fatto tutto il possibile
che poteva essere fatto", perché in questo caso non è stato
fatto.
Noi riteniamo veramente, Assessore, che forse bisogna iniziare a
riflettere e dobbiamo smetterla di impallinare le ghiandaie e i
corvi e iniziare la "caccia agli allocchi", e gli allocchi non sono
quei graziosi volatili che assomigliano ai gufetti, ma gli allocchi
sono una parte degli Amministratori regionali e una parte di quei
dirigenti che in questi anni non sono stati in grado di svolgere il
loro lavoro. Questo bisogna riconoscerlo, una volta per tutte: i
cinghiali continuano a proliferare, le ghiandaie e i corvidi
dappertutto continuano a proliferare come se nulla fosse stato
fatto. E allora io vorrei che qui, in quest'aula, lei, Assessore,
dichiarasse aperta ufficialmente la caccia agli allocchi, senza
restrizione sul numero di capi da abbattere e sui periodi di caccia
e vedrete che i problemi di riduzione dei danni, secondo noi, si
risolveranno quasi istantaneamente, andando ad individuare bene le
responsabilità di chi ha mal gestito in questi anni questi piani e
tutti gli interventi. Quindi auspichiamo un provvedimento, magari
un decreto assessorile di apertura a questo tipo di caccia.
Grazie.
Presidente -
Grazie Consigliere Ferrero. Punto 9
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK