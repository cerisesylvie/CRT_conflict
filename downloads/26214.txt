Consiglio Regionale della Valle d'Aosta - Oggetto del Consiglio n. 177 del 3 aprile 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 177 del 3 aprile 1973 - Resoconto
OGGETTO N. 177/73 - Aumento del contributo regionale per
acquisto di macchine ed attrezzi agricoli. (Approvazione di
Mozione)
Montesano (P.S.D.I.) -
Io prego di cercare l'Assessore ai
Lavori Pubblici, Gal ha sentito che cosa ho detto? Prego di cercare
l'Assessore ai Lavori Pubblici.
Ma no, è lo stesso, sono tutti dei Lavori Pubblici: Lavori e
sistemazione del torrente; allargamento della strada; accesso alla
Frazione Berby; sottopassaggi.
È mozione il 29 sa, quindi facciamo le interrogazioni.
Vuol illustrare la mozione?
Pedrini (P.L.I.) -
Io penso che so già più o meno che
cosa l'Assessore mi risponderà, perché con mossa abilissima durante
la mia assenza del Consiglio precedente è stata fatta passare una
leggina, diciamo, che in un certo senso vorrebbe sottendere questa
mozione.
Ora, io sono evidentemente d'accordo su questa posizione presa
dalla Giunta e penso che sia molto chiaro: i nostri contadini - qua
ho dei dati precisissimi - i nostri contadini oggi, del contributo
che avevano dalla Valle del 33% per quanto riguardava il contributo
per i mezzi agricoli ecc., abbiamo fatto un conto con il regime IVA
ecc. l'importazione, MEC e stra MEC ecc. ecc., comunque vengono a
perdere dal 12 al 20%. Quindi il contributo del 33% ai nostri
agricoltori praticamente è annullato.
Chiedevamo noi Liberali che evidentemente si trovasse la maniera
per venire incontro a queste esigenze, a questo aumento di prezzi
anche, a questa I.V.A, a questa esenzione doganale che prima c'era
e che adesso con il MEC evidentemente non si sa più bene con quale
impostazione, cioè sappiamo ma viene, c'è una tariffa doganale di
0, un'imposta di conguaglio del 6,5, la I.G.E. che prima si pagava
del 3,30 porta il tutto al 9,8. Insomma c'è tutto un guazzabuglio
di cose per cui, quando il contadino va a pagare, la realtà è una
che anziché avere - ipotesi - su 100.000 lire 33 lire risparmiate
oggi ne ha sì o no 10.
Domanda: può il Consiglio Valle, può la Giunta prendere in esame
questo e vedere di aumentare il contributo al fine che il contadino
non venga leso nei suoi giusti diritti? Grazie.
Montesano (P.S.D.I.) -
Chi chiede la parola?
Maquignaz (D.P.) -
Quando il Consigliere Pedrini aveva
presentato la prima interpellanza, io nella risposta avevo detto
che probabilmente non avrei soddisfatto e quindi preferivamo come
Giunta che fosse stata trasformata in mozione in modo da consentire
a tutti i Gruppi di pronunciarsi, perché non è un problema piccolo,
è un problema che ha una notevole importanza.
Quindi è chiaro che avrei preferito, prima di prendere la
parola, comunque eventualmente questo lo potrò fare anche dopo,
sentire un po' qual è l'opinione anche da parte degli altri Gruppi
politici presenti nel Consiglio.
Quello che vorrei però precisare subito è questo: non è che
abbiamo passato la legge sull'agraria regionale perché era assente
il Consigliere Pedrini, solo che quel giorno combinazione erano
assenti diversi e quindi è chiaro che a un certo momento abbiamo
dovuto un po' prendere gli argomenti in cui era possibile fare
questa discussione e, combinazione, siamo arrivati a quel numero
lì.
Ora, io direi che il problema che abbiamo affrontato con
l'agraria regionale a mio avviso ha già toccato un po' la sostanza
del problema, perché sono convinto che se questa dovesse funzionare
com'è previsto nella legge per l'approvvigionamento sia delle
macchine agricole, sia degli attrezzai, sia dei mangimi, degli
anticrittogamici, dei concimi, l'agricoltura potrebbe trovare
quell'organizzazione e naturalmente difendersi non solo sulla
vendita dei prodotti ma anche sull'acquisto dei beni di
produzione.
Quindi io ritengo che il giorno in cui sarà funzionante
l'agraria regionale, un primo passo per fare in modo che
l'agricoltore abbia la possibilità di dire una sua parola anche in
questo campo ci sarà. Dipenderà molto evidentemente da come potrà
funzionare, quindi dalle persone che saranno nel Consiglio di
Amministrazione.
Vorrei anche precisare, cioè aggiungere, che da quando abbiamo
approvato la legge sul fondo di rotazione, noi abbiamo previsto dei
prestiti al 2% da restituire in cinque anni, proprio per l'acquisto
delle macchine ed attrezzi agricoli.
Quindi anche questo è un'altra possibilità che noi diamo
all'agricoltore, siccome i contributi devono tardare un po' perché
la mole di domande è enorme, è chiaro che, volendo, l'agricoltore
può chiedere il mutuo e ha un vantaggio anche notevole perché il 2%
è un tasso bassissimo.
Vorrei anche aggiungere che la Regione Valle d'Aosta è l'unica
Regione in Italia che concede ancora dei contributi in conto
capitale per l'acquisto delle macchine.
Infatti il Piano verde del '61 prevedeva un contributo per le
macchine, fino a un milione, del 25%, sopra il milione solo
prestito al 3%.
Per quanto riguarda invece il secondo Piano verde, esso ha
abolito anche il contributo in conto capitale e ha solo più
concesso il mutuo, il prestito, al 3%.
Quindi la Regione è rimasta la sola in Italia che dà contributi
in conto capitale.
La Francia mi risulta che ultimamente, avendo approvato per le
zone di montagna assieme quell'indennizzo, aveva portato avanti una
proposta per un contributo del 25%, sempre però per delle macchine
di una certa potenza e quindi non per le piccole.
È chiaro che avendo istituito l'Agraria regionale, avendo
approvato nel fondo di rotazione questa possibilità per i prestiti,
e rendendoci conto che con l'aumento del contributo noi non è che
veniamo ancora incontro diciamo, al problema dei ritardi, perché se
adesso passiamo 2.400 domande all'anno con 300 milioni dando il
50%, noi passeremmo le 2.400 domande con 500 milioni e avremmo
portato il finanziamento a un mezzo miliardo, se non vogliamo
ritornare indietro invece di guadagnare quel margine che abbiamo.
Perciò anche questo, mi pare, è da considerare.
Tenendo conto che con l'aumento al 50% avremmo certamente un 20%
in più di domande quindi noi dovremmo arrivare - con una previsione
fatta molto, molto moderata - a circa 800 milioni all'anno, non per
aumentare, per avvantaggiare, per dare il contributo subito,
semplicemente per mantenere quel distacco che abbiamo adesso di un
anno e mezzo circa tra la presentazione della domanda e il momento
della liquidazione.
Ecco perché io vi dicevo che non è un problema da poco, che è un
problema che ha la sua importanza, e avrei veramente gradito
sentire un po' anche il pensiero dei Gruppi che sono qui in
Consiglio in modo da vedere.
Quindi io mi riserverei di fare eventuali proposte, se ci sono
prima degli interventi, in caso contrario farò in un secondo tempo
una proposta che ritengo sia opportuno fare in questo momento.
Montesano (P.S.D.I.) -
Chi altri chiede la parola?
Consigliere Manganoni.
Manganoni (P.C.I.) -
Io penso che l'iniziativa per
l'agraria regionale è ottima anche perché oggi col sistema attuale
si sono verificate molte storture. Storture, sia chiaro, di cui non
si può incolpare nessuno, anche l'Assessorato, perché ci vorrebbe
un esercito di vigili e di persone che vadano ad accertarsi, ciò
che non è possibile.
Infatti vi sono state anche delle speculazioni, si assiste allo
spettacolo doloroso di vedere delle macchine nuove acquistate,
abbandonate per tutto l'inverso sotto la neve, sotto le intemperie.
Ora, queste sono storture che dovrebbero essere eliminate.
Comunque, comunque con l'agraria regionale forse si potrà
attenuare se non eliminare questi inconvenienti.
Però, diceva l'Assessore, se dovesse funzionare. Ecco, il
problema è lì, di farla funzionare; primo, secondo di non farne un
carrozzone.
Perché noi sappiamo per esperienza, purtroppo, che tante
iniziative, ottime come principio, però in effetti come
funzionamento, come realizzazione si creano le bardature
burocratiche, dal Presidente al Vice Presidente, al Direttore, alla
dattilografa da sedere sulle ginocchia, quella che batte a macchina
e tutto quel che ne segue, ed allora noi sappiamo cosa ne viene
furori.
Quindi, iniziativa ottima, però, però farla funzionare ed
evitare il carrozzone.
Pedrini (P.L.I.) -
Io evidentemente, Signor Presidente,
dopo quanto esposto dall'Assessore Maquignaz, io devo dare atto
all'Assessore Maquignaz che la collaborazione nei cinque anni è
stata proficua, io penso che evidentemente non ci sia niente da
imputare all'Assessore Maquignaz su un piano amministrativo, e
anche politico, se vogliamo, ma purtroppo egli, come tutti quelli
che penso sono seduti a quel banco, è legato da determinate
bardature che noi Liberali, in qualche caso e più di un caso, non
possiamo approvare.
E guarda, si dà proprio il caso che questo caso noi non lo
approviamo. Ma perché? Ma mi si parla di una Agraria regionale, io
prima di tutto dico e ringrazio l'amico Claudio Manganoni che mi ha
rubato la parola, io sono contro i carrozzoni, noi liberali siamo
contro i carrozzoni, contro questi carrozzoni che sono creati, non
faccio un'accusa alla persona specifica ma evidentemente sono
contro a quello che è il libero commercio, sono contro a quello che
è l'iniziativa privata, sono contro a quello che è la libera
offerta, la libera richiesta, sono contro a tutto un mercato non
già come calmieratore, ma evidentemente soltanto per speculazione
politica, al fine di mettere in quei carrozzoni quelle determinate
persone che avranno il gettone di presenza, lo stipendio mensile,
lo stipendio annuale e magari anche la tredicesima.
Quindi noi siamo contrari in pieno a questa impostazione.
Mi si dice, noi abbiamo 2.400 domande, io già l'altra volta
Signor Assessore, con enorme rammarico... (
voce
) ...sì, sì
annualmente, appunto, io sono, anche già l'altra volta, io mi
ripeterò probabilmente, Lei mi deve sopportare due minuti, è
l'ultima riunione poi per un certo lasso di tempo non vedrà più la
mia faccia e quindi potrà magari sorridere più facilmente, ma,
evidentemente, noi dobbiamo dire come abbiamo detto l'altra volta,
ci sono due, una persona in quell'ufficio che svolge queste
pratiche. Io a quell'una, due persone, tolgo il cappello, mi metto
anche in ginocchio se volete, ma non si può prendere umanamente di
più da una, due persone, quando vi sono dei contadini e vi dò la
parola d'onore, e tu Claudio che giri anche le campagne me ne devi
dare atto, va bene ci sono dei contadini che hanno i cappelli
bianchi e che hanno quasi il piede nella tomba e sono due anni, tre
anni, non un anno e mezzo che aspettano il contributo! Questa è la
realtà, perché dopo un anno e mezzo se si viene ad accorgere che
manca un determinato documento, saranno pochi i casi, io non lo so,
molti o pochi, ma la realtà è questa e allora, insomma spendiamo un
sacco di soldi, possibile che non si possa staccare un impiegato,
due impiegati in più al fine di dare una mano, un tecnico in più
che va sul posto a vedere queste cose e accelerare un momentino
queste pratiche?
E mi si dice, noi passando, oggi come oggi noi abbiamo in
bilancio 300 milioni, abbiamo sempre avuto in bilancio, grosso
modo, 300 milioni, grosso modo, ultimamente insomma, almeno in
questi ultimi anni, in questi ultimi anni, tre, quattro, cinque,
non lo so, grosso modo, tre anni per lo meno, va bene. Ma, a parte
questo, c'è da dire una cosa, noi oggi sono 300 milioni, è esatto?
L'anno scorso erano 300 milioni, quanti erano? 150, la svalutazione
mi pare che porti regolarmente ad un 300 milioni, ma il nostro
bilancio non è stato valutato o svalutato come voi volete, perché
questo è il punto, e dai 20-22 ecc. siamo passati - e qua il
Presidente della Giunta mi darà merito - non entriamo in quel campo
rimaniamo a questo, perché sennò il discorso sarebbe molto più
lungo ma evidentemente noi oggi abbiamo un bilancio di 50 miliardi
e allora io dico: ma possibile che noi non troviamo, parliamo di
spopolazione della montagna, parliamo proprio di quelle latterie di
cui abbiamo parlato prima, parliamo dei nostri contadini che
vogliono andare a fare le otto ore in fabbrica perché non si
sentono più di stare a 2.000 o a 1.000 metri ad avere la mucca, a
fare quei lavori pesanti, a iniziare alle cinque del mattino e
qualche volta finirlo alle dieci di sera e noi guardiamo i 200 da
300 andiamo ai 500 milioni con un bilancio come il nostro,
guardiamo i duecento milioni in confronto di una categoria come
quella agricola che adagio, adagio si va impostando con enormi
difficoltà e si sta inserendo in quello che è le previdenze, in
tutto quello che è il nuovo vivere di oggi.
Ma io, Signori, vi dico sinceramente che duecento milioni in più
non ritengo che sia una cifra eccessiva e se questo, se fossero
solo i duecento milioni, io vorrei sentire chiunque di voi che cosa
pensa e che voto dà su questa mozione quando i duecento milioni in
più significherebbe poter dare il 50% ai nostri agricoltori. Questa
è la realtà di fatto. Ma allora, se vogliamo aiutarli penso che
ognuno di voi in coscienza debba dire: "sì voto questa mozione, non
perché è portata dal Partito Liberale, ma evidentemente solo e
solamente perché così si frena lo spopolamento della nostra
montagna e così si dà una nuova possibilità ai nostri contadini di
avere delle macchine agricole a disposizione perché possano
lavorare il loro terreno".
E quando mi si dice, da parte ancora dell'Assessore, che noi
siamo la sola Regione in Italia che dà ancora il contributo; io mi
ribello a questa affermazione e dico, meno male che siamo, non con
disdegno, siamo la sola Regione. Non dovremmo più darli? No, meno
male che siamo la sola Regione che ancora pensa ai nostri
contadini, meno male che abbiamo ancora la forza, proprio per la
nostra autonomia, di battersi per le nostre montagne, meno male
che, evidentemente, siamo gente che capisce la fatica di questi
agricoltori e andiamo loro incontro.
E c'è da aggiungere che quando il Piano verde dice: togliamo il
contributo, lasciamo il mutuo, ma, Signori miei, vogliamo mettere
una pianura padana, vogliamo mettere un latifondo del meridione o
del centro d'Italia in confronto alle nostre rocce e ai quattro
metri quadri di terreno che hanno i nostri contadini da lavorare
che devono tener su con le pietre? Questa è la realtà di fatto che
a un dato punto noi dobbiamo vedere ed esaminare.
Vorrei dire chiaro che questa impostazione è di mesi fa, quindi
non è un'impostazione elettorale, i contadini voteranno per chi
vogliono, non è che approvando questo diano un voto di più al
Partito Liberale, o meno, io so soltanto che in coscienza io posso
dire rivolgendomi a voi amici Consiglieri che approvando questa
mozione almeno se non arriviamo al 50, arriveremo al 45 - diamo la
impressione a questa gente che veramente noi pensiamo al loro
lavoro e il premiano in questa maniera per le fatiche che fanno. È
solo questo che io desidero e lo desideriamo veramente al di fuori
della politica con enorme affetto per coloro che ancora... ma io
sono al punto che l'ho già detto qua, io sono arrivato al punto che
chiederei addirittura di rimettere le giornate di corvè, perché
tutti i contadini se sarebbero felici, anche se sono state abolite.
Tutti i nostri sentieri di montagna sono a catafascio, non c'è più
un muretto che sta su, perché? Ma perché, evidentemente, abolite le
giornate di corvè e questi sono i carrozzoni, Signori miei, i
carrozzoni silenziosi che non si vedono, la nebbia che evidente
scende sulle nostre montagne; non abbiamo più niente del nostro
patrimonio di anni fa quando i nostri vecchi tiravano su e
passavano, e tiravano su la pietra e mettevano a posto il muretto;
adesso tutt'al più si mette il piede sopra l'altra pietra vicino
per farla cadere.
Questa è la realtà e mi pare con questo di aver illustrato, se
non illustrato almeno risposto in parte veramente con cuore a
quello che l'Assessore dovrebbe con la Giunta fare in merito a
questa mozione.
Ho detto prima, noi diamo atto all'Assessore Maquignaz, con
estrema onestà, del lavoro che Egli ha fatto nel campo agricolo e
lo facciamo onestamente perché ci sentiamo di farlo e non è né una
sviolinata perché noi liberali, tanto meno Pedrini, non siamo
abituati a suonare il violino, nemmeno il violoncello, ma
evidentemente solo e solamente perché riteniamo in dovere di dover
dire un grazie su diversi provvedimenti; noi pensiamo che sia la
Giunta che l'Assessore, prima di respingere questa mozione,
vogliono veramente mettere a fuoco questo problema e vedere quello
che è possibile fare in più, sarà poco, ma ripeto, è un
riconoscimento per coloro che lavorano dalle cinque del mattino
alle dieci di sera e non hanno da timbrare la cartolina perché la
cartolina la timbrano con il loro portafoglio giorno per giorno col
vento e con la neve, col ghiaccio o col sole, quella è la loro
cartolina.
Io mi auguro che al momento della chiusura, al momento della
votazione, si pensi a questo e si pensi che facendo e approvando
questa mozione ancora una volta diamo la possibilità in più ai
nostro contadini, ai nostri agricoltori di rimanere fermi nelle
loro case, di amare ancora di più la loro terra.
Bancod (U.V.)
- Con provvedimento recente è stata
approvata l'Agraria regionale. Soffermiamoci un po' su questo
provvedimento: quando andrà in funzione, quanto tempo passerà
ancora e come funzionerà, se funzionerà effettivamente come
dovrebbe funzionare per venire incontro a questi agricoltori.
Comunque, a parte questo problema, sappiamo che in questi ultimi
anni c'è stata una svalutazione della moneta, formidabile, sappiamo
che tutti i contributi sono passati, sono aumentati ed è giusto se
si vuole avere un efficace intervento a favore degli agricoltori, e
poi, giustamente, come dice il Consigliere Pedrini, il fatto del
ritardo del pagamento di questi contributi. Questa è una questione
che da anni non soddisfa l'agricoltore, non lo soddisfa perché
anche se è contento naturalmente di quel contributo, però quando
quel contributo non arriva tempestivamente perde la sua
efficacia.
Quindi, io direi che effettivamente manca del personale,
bisognerebbe integrarlo per poter arrivare a colmare quel
vuoto.
Dayné (U.V.)
- À propos de cette motion j'entends
exprimer un point de vue tout à fait personnel, pour mon compte
approuver totalement la motion serait aller un peu trop loin,
porterait à une dépense si imposante, on pourrait arriver à une
espèce de compromis et au lieu de arriver au 50% arriver au 40 tout
en établissant un plafond, par exemple jusqu'à un million, à un
million et demi ou deux millions et outre à cette somme qu'on
recoure au Fond de rotation, un point de vue...
Andrione (U.V.)
- Pur approvando le ragioni esposte dal
Consigliere Pedrini e da altri circa la necessità di venire il più
possibile incontro agli agricoltori, per una ragione di principio
esprimo ancora una volta la mia sfiducia personale nel sistema dei
sussidi e proprio in questo campo abbiamo constatato per molti anni
come in realtà il sussidio che sarebbe dovuto andare
all'agricoltore si perdeva in parte per strada e non raggiungeva
quegli scopi che in Consiglio regionale si era prefisso.
Secondo me la somma di 300 milioni spesa bene, che arrivi
effettivamente ai contadini, in questo momento dovrebbe essere
sufficiente, non si tratta di ingigantire tanto la somma quanto
quella di ottenere che questa somma vada a coloro ai quali è
destinata.
Credo che il Consigliere Manganoni mi capisca molto bene, e
allora riprendendo qualche cosa che è stato detto anche dal
Consigliere Bancod, forse una migliore organizzazione e uno
sveltimento delle pratiche burocratiche porterebbe più vantaggio
che non aumentare lo stanziamento e porterebbe ai contadini
quell'aiuto per il quale ha fatto la mozione il Consigliere
Pedrini... (
voce
) ...Guardi, secondo me, noi tutte le volte
che aumentiamo i sussidi creiamo semplicemente una serie di
appetiti che non sempre sono quelli per i quali noi abbiamo i
sussidi. Mi creda e proprio in questo campo potremmo continuare la
discussione e portare le prove di quello che diciamo, per cui,
ripeto, più che aumentare il numero di milioni per questo
intervento, sotto forma di raccomandazione noi diremmo
all'Assessore di studiare uno sveltimento di tutte le pratiche e la
possibilità di liquidare questi sussidi immediatamente
all'interessato e non attraverso altri canali.
Chabod (D.C.)
- Quello che volevo dire io l'ha detto il
Dr. Andrione e io chiarirò un po' il mio punto di vista del Gruppo
e mio, certo che aumentare un po' ai contadini sarebbe una cosa
opportuna perché è già un po' di anni che io ne avevo parlato, sia
nell'interno del nostro Gruppo che anche con i vari Consiglieri,
anche con Pedrini stesso ne avevo parlato di questo, perché si
diminuirebbe un po' anche quella, non so quei Consorzi che non
funzionano tanto bene, tanta gente potrebbe magari aggiustarsi lo
stesso, acquistarsi lo stesso questo piccolo trattore senza avere
di quei grossi macchinari che poi magari non gli servono e per i
Consorzi sappiamo che tanti non funzionano tanto bene.
Per me, dico la verità, quella faccenda di sveltire le pratiche
è una cosa molto interessante ed opportuna, perché abbiamo delle
pratiche che sono da tre anni che sono lì ferme e non vanno avanti;
gli agricoltori se devono prendere trenta o quaranta o cento mila
lire, dopo tre anni non fa più quell'effetto che a prenderli dopo
cinque o sei mesi o dopo un anno al massimo, io personalmente, non
so se il mio Gruppo sarà d'accordo, ma io voterei a favore di
questa mozione.
Maquignaz (D.P.)
- Vorrei ritornare solo un minuto sul
problema dell'Azienda agraria regionale. Ho sentito parlare di
carrozzone, direi che non è un carrozzone, basta solo pensare da
chi è composto il Consiglio di Amministrazione: ci sono quattro
rappresentanti dei conduttori diretti, tre rappresentanti
dell'Amministrazione regionale e un rappresentante della categoria
dei commercianti.
Quindi mi pare che è limitato all'essenziale e non c'è
assolutamente con questo la possibilità di costituire dei
carrozzoni.
I tre compiti fondamentali di questa Agraria sono quello di
acquistare e vendere agli agricoltori tutti i beni di produzione e
quindi è chiaro che il primo compito è commerciale, il secondo è di
costituire dei centri per fornire agli agricoltori delle macchine
in affitto, compreso l'operatore per evitare che le macchine
naturalmente passando in varie mani si logorino in poco tempo,
questo naturalmente non come sostituzione del contributo, è
un'altra cosa che si fa in più, la piccola azienda che non ha
interesse ad acquistare una macchina, perché poi gli rimane ferma
per dodici mesi l'anno, volendo potrà anche chiedere questa
lavorazione. Se si mettono d'accordo chiedono una moto falciatrice
e naturalmente possono fare un certo lavoro... (
voci
) ...è
stato già sperimentato questo e ha dato dei validi risultati.
Come ripeto questo non è una sostituzione di quello che si
faceva precedentemente, è una possibilità in più che diamo, che
naturalmente verrà utilizzato nella misura in cui gli servirà,
quindi è da sperimentarsi.
Perciò direi che non è un carrozzone, ha dei compiti così
precisi che naturalmente si tratterrà di vedere se veramente
funziona e la Regione dovrà seguire attentamente questo problema.
Però non è con quello che riteniamo di aver risolto il problema, il
problema sussiste.
Per quanto riguarda il problema dei ritardi che mi pare che è
quello che è più sentito in questo momento, ho già avuto occasione
di dire, quando ho risposto all'interpellanza, che non dobbiamo
dimenticare che prima c'era un finanziamento di 60 milioni portato
poi a 80, portato a 100, l'anno scorso portato a 150, alla fine
dell'anno aumentato ancora di 100 milioni il mese di ottobre in
sede di assestamento di bilancio e quest'anno a 300 milioni. Quindi
l'aumento è stato notevole. Perché si è creato questo ingorgo anche
negli uffici? Proprio perché negli ultimi anni abbiamo aumentato,
ma notevolmente il finanziamento... (
voce
) ...è triplicato
in due anni, è triplicato in due anni e quindi è chiaro che questo
ha portato un lavoro maggiore per l'Assessorato e non solo per
l'Assessorato all'Agricoltura, anche per l'Assessorato alle
Finanze.
Ogni deliberazione sono 200 nominativi e quindi è chiaro che
comporta un certo lavoro.
Noi abbiamo cercato di rimediare a questo potenziando l'Ufficio,
quindi c'è una persona in più che si occupa in questo momento e
predisponiamo già tutte le delibere pronte in modo che come passano
in Giunta immediatamente vanno al Centro Meccanografico, quindi
abbiamo cercato di fare il possibile per ridurre e per passar
almeno tutte le pratiche che abbiamo in base alle disponibilità di
bilancio.
Ci rendiamo conto del ritardo, abbiamo fatto il possibile
potenziando gli Uffici e aumentando i finanziamenti e non è un
problema di portarlo a 5 o a 7, io prima ho fatto delle
considerazioni per dare degli elementi sulla discussione, è chiaro
che il bilancio regionale può anche sopportare i 700 milioni, però,
dicevo solo, è opportuno? Se noi sappiamo che le macchine rimangono
ferme quasi tutto l'anno? Questo è il problema, questo è il
problema, non solo quelle dei Consorzi... (
voce
) ...quindi è
chiaro che il problema qui è abbastanza complesso e, dico la
verità, sarebbe facile per noi in questo momento dire sì, siamo
d'accordo, aumentiamo, sarebbe proprio molto facile, però mi pare
che, proprio perché il problema è delicato, proprio perché è
complicato, non è che si possa approvare così pur essendo d'accoro
sulla mozione, quindi la mozione non è da respingere, la mozione a
mio avviso va semmai emendata ma non si può respingere, perché il
problema sussiste.
Vorrei aggiungere che la Giunta non è che sia stata insensibile
ai problemi degli agricoltori, perché se partiamo dalla legge sula
cooperazione, che è un caposaldo a mio avviso, se parliamo
dell'indennizzo per gli agricoltori, a lato naturalmente del
provvedimento per le strutture, se parliamo del provvedimento per i
miglioramenti fondiari alpeggi, mayens e acquedotti, al servizio di
assistenza sociale sono tutti problemi che sono stati esaminati da
questa Giunta e che naturalmente noi riteniamo che diano veramente
un apporto e un aiuto e degli strumenti validi in mano gli
agricoltori.
Quindi questa Giunta è sensibile a questi problemi, abbiamo
fatto tutto il possibile, però è chiaro che di fronte a una
richiesta di aumento, io direi che quanto meno bisognerebbe solo
esaminarla un po' in Commissione Agricoltura.
Quindi la proposta che io farei sarebbe di emendare la mozione
in questo modo:
"Il Consiglio regionale,
preso atto dell'aumento del costo delle macchine agricole sia a
seguito dell'introduzione dell'IVA sia per l'aumento praticato per
le case produttrici" aggiungere "demanda alla Commissione
all'Agricoltura l'esame per portare l'attuale contributo a favore
degli agricoltori per l'acquisto di macchine agricole dal 30 al
50%", cioè lasciare l'ultima parte e aggiungere solo "demanda alla
Commissione di Agricoltura l'esame per portare ecc.".
Mi pare che questo consentirebbe all'Assessorato di dare tutti
gli elementi e fare un esame più approfondito, passato in
Commissione; io sarei anche d'accordo che sia presente anche il
proponente, anche chi ha presentato la mozione, in modo da fare una
discussione seria e approfondita e poterlo riportare naturalmente
se poi si ritiene che sia veramente indispensabile questo
contributo, questo aumento.
Come vi dicevo prima, sarebbe molto facile dire "siamo
d'accordo", riteniamo opportuno un esame più approfondito.
Quindi io farei questa proposta.
Manganoni (P.C.I.)
- Io volevo precisare, Pedrini ha
fatto una affermazione dicendo: perché la mozione è stata
presentata dal Partito Liberare.
Pedrini, io ti faccio questa precisazione, noi del Gruppo
Comunista non guardiamo chi presenta la mozione, noi guardiamo la
sostanza... (
voce di Pedrini
) ...ecco, e nel passato, non
poche volte abbiamo appoggiato le proposte fatte dai Liberali,
proposte che secondo noi erano giuste, sensate e andavano
nell'interesse della Valle, questo come precisazione, no.
Ora, sullo spirito della mozione, noi siamo pienamente
d'accordo, cioè di fare uno sforzo per venire incontro a questa
benedetta agricoltura e non sto ripetendo quanto hai detto tu, che
è vero, sulla situazione dell'agricoltura, però a mio parere
bisogna innanzitutto, e questo si è detto, io lo ribadisco,
innanzitutto accelerare il pagamento, perché quando un agricoltore
deve prendere non so, un contributo, per il quale deve aspettare -
mi scusi l'Assessore - degli anni, in certi casi è questa è la
verità, d'altronde nella mozione, interpellanza che avevamo
presentato avevamo segnalato questo fatto, questo è già il primo
guaio da rimediare, perché non sempre ha i soldi disponibili poi
deve aspettare alcuni anni, a parte la svalutazione, no.
Secondo, bisogna fare in modo che questi contributi vadano
effettivamente nelle tasche degli interessati, mentre oggi non
sempre succede questo. Perché diceva, non so se Pedrini o
l'Assessore, che molte volte si perdono prima di arrivare nelle
tasche.
Allora, a mio parere, bisogna riesaminare tutto il sistema dei
contributi all'agricoltura, migliorandolo in modo che non siano
spesi male e che quelli che spediamo vadano nelle tasche degli
interessati.
Allora io aderirei alla proposta fatta dall'Assessore di
demandare questo problema alla Commissione, d'altronde è anche
giusto, perché normalmente i problemi vanno demandati alla
Commissione alla quale Commissione però io darei anche un altro
incarico: rivedere molti problemi del come noi diamo questi
contributi, questi sussidi che poi non sa neanche bene dove vanno a
finire, cioè rivedere un po' tutto il problema e certi contributi
che noi sappiamo, io non ve li accenno qui, che un'altissima
percentuale di questi contributi vanno nelle tasche non degli
interessati e io penso che l'Assessore ne sia informato, quindi
bisogna rivedere le cose.
Allora, d'accordo per la mozione presentata da Pedrini, però io
incaricherei la Commissione che deve esaminare tutto il problema
dei contributi di rivederlo, di riesaminarlo e di fare delle
proposte concrete in Consiglio, in modo che questo denaro vada
speso bene e si evitino le storture che vi sono attualmente.
Chabod (D.C.)
- ... Commissione dell'Agricoltura quand'è
che si riunisce, perché domani mi pare che sia l'ultimo
Consiglio.
Montesano (P.S.D.I.)
- Servirà per l'altro Consiglio, no,
ma non scadono mica, ma la Commissione, però allora sarà rimandato
per quest'autunno... Le Commissioni sono ferme com'è fermo il
Consiglio.
Ora io vorrei sentire prima il Comm. Pedrini perché, se del caso
devo intervenire anch'io, vorrei sentire prima la sua risposta alla
proposta dell'Assessore Maquignaz.
Pedrini (P.L.I.)
- Ma vede, Signor Presidente, io non
voglio essere cattivo, stiamo chiudendo il Consiglio, insomma
spiace proprio nelle ultime battute far veder i denti, digrignare
gli stessi, ma questa è una maniera bellissima, simpatica,
affettuosa per dire a questa mozione, noi la rimandiamo alle
calende greche e i contadini - Claudio e tu mi piaci quando dici
che io sono con lo spirito con te Pedrini con questa mozione - ma
vedi i contadini, i nostri agricoltori purtroppo non vivono di
spirito, vivono di lavoro prima di tutto, di calli alle mani e tu
me lo insegni perché quante volte da questa tribuna hai parlato in
loro favore, io te ne dò atto, ma tu m'insegni che se noi rinviamo
questo alla Commissione all'Agricoltura è come dire fin, "non
recevoir", i nostri contadini continueranno la loro, e quello che è
grave e qua io vorrei sempre proprio scindere le responsabilità del
nostro Assessore con la stima che ho per lui come uomo, ma come
Assessore io gli devo dire, ma quando Lei Assessore dice a me
"povero e disgraziato Consigliere che non è nelle alte sfere e non
sa quello che avviene nelle alte sfere", mi dice che non sa se quel
carrozzone che lui dice che non è carrozzone dell'Agraria
funzionerà o meno? Perché poi io voglio vederli questi quattro
coltivatori diretti, questi tre funzionari della Regione, questi
commercianti che vanno a comperare le macchine, che sentono i
rappresentanti ecc. Insomma stiamo con i piedi per terra, qua siamo
100 mila, ci guardiamo tutti in faccia, ci conosciamo tutti, stiamo
con i piedi per terra e diciamo subito che non è assolutamente
possibile perché lì o ci sarà il RAIS che farà alto e basso quello
che vuole e avrà otto che pedissequamente diranno sempre sì a tutti
gli acquisti che lui farà o alle vendite o cosa, in caso contrario
non ditemi che otto persone si mettono lì ad acquistare, sono delle
cose, delle incongruenze talmente formidabili che veramente mi fa
male al cuore doverle citare, perché non si dovrebbe nemmeno dire
che è impossibile che una cosa del genere funzioni, è impossibile,
io vorrei che funzionasse ma no, insomma siamo della gente pratica,
conosciamo questi problemi, mi rivolgo a te che sei ragioniere,
quindi fai dei conti, ma insomma capisci anche tu che è
assolutamente impossibile arrivare a questo, e allora diciamo
subito, questa mozione noi non la vogliamo, noi non vogliamo dare
niente ai contadini anche se c'è l'IVA, anche se c'è tutti, e voi
lo sapete bene, perché se tutti i produttori di questi macchinari,
se tutti quelli che fabbricano questi macchinari hanno aumentato
dal 15 al 30% proprio in quest'ultimo periodo i loro prezzi, allora
diciamo questo, Ennio Pedrini si siede, sta zitto, non dice più
niente e si adegua, però evidentemente io penso che in chiusura di
lavori, se l'Assessore e il Presidente della Giunta volessero, la
Commissione all'Agricoltura si può riunire oggi pomeriggio alle
15,30 o 16,00, non sono io che comando, io ben mi guardo, io
disegno una piccola strada, introduco un argomento, se la
Commissione all'Agricoltura si vuole riunire ce n'è la possibilità,
e allora io concordo con il Consigliere Dayné. Io ho scritto qua il
50%, graviamo troppo, non c'è Chantel, graviamo troppo
probabilmente sulle finanze della Regione, benissimo, troviamo il
45, troviamo il 40, diamo comunque, prima di andarcene da questa
sala, diamo l'impressione che effettivamente vogliamo fare qualcosa
come così, anche l'Agraria regionale tenta di fare qualcosa, anche
se io non ne sono convinto e per me è un esperimento fallito in
partenza, però l'Assessore tenta con questa Agraria regionale di
fare qualcosa. Date anche la possibilità a noi concretamente di non
tentare, ma di fare qualcosa in favore dei nostri contadini.
Io penso che quando noi aumentiamo del 7 o del 10% questo
contributo le nostre casse rimangono tali e quali, lo sbilancio è
minimo, non sono i 100 milioni su un bilancio di 50 miliardi che
possono mandarci in fallimento, abbiamo dei residui, mi piace che
non c'è Chantel, abbiamo dei residui passivi, avremo dei soldi
accantonati ecc. li possiamo prendere benissimo di lì, facciamo
questo sforzo, io sono convinto e non ne torna a vantaggio a me, ne
torna a vantaggio alla Giunta, io lascio la Giunta decidere, la
Giunta potrà scrivere: "la Giunta ha aumentato", noi non diremo
niente nasi faccia qualcosa.
Montesano (P.S.D.I.) -
Nessun altro intervento? E allora
io devo fare un intervento tecnico perché ha accennato già il
Consigliere Pedrini a che cosa io mi possa riferire cioè a dire c'è
l'imputazione di spesa la quale non è lieve, se è vero che con 30%
sono stati spesi o si spendono 300 milioni, con 50% si v a 500
milioni, quindi c'è 200 milioni da cercare e da trovare.
Ora naturalmente la mozione così com'è presentata ha questo
intoppo, cioè bisogna indicare la copertura di questo, ecco infatti
l'Assessore alle Finanze non c'è ma io sono obbligato...
(
voci
) ...quindi perciò questo discorso non vale più.
Pedrini (P.L.I.) -
(
non si sente, senza
microfono
)
Montesano (P.S.D.I.) -
Allora è necessario un'ulteriore
risposta dell'Assessore Maquignaz.
Maquignaz (D.P.) -
Capisco perfettamente l'opportunità di
esaminare anche celermente questo problema, però non dobbiamo
dimenticare anche che ci troviamo alla vigilia delle elezioni
all'ultima riunione di Consiglio.
Quindi dovremmo a mio avviso fare un lavoro con una certa calma
per farlo bene e non credo che sia possibile esaminare oggi questo
problema e poi naturalmente prendere delle decisioni.
Io direi, il problema oggi, e mi pare che tutti l'hanno
confermato, il problema urgente è di utilizzare quei 300 milioni
che abbiamo, perché noi ci troviamo con dei ritardi e, io lo so,
non possiamo fare di più, quindi lì o aggiungere ancora una persona
oppure studiare una proposta nuova come aveva chiesto il
Consigliere Andrione cioè che è quello di un'apertura di un conto
corrente postale in modo da inviare immediatamente, quando arriva
la delibera vistata, immediatamente l'assegno e si deve dire
all'Ufficio Postale, così faciliteremo anche di molto gli
agricoltori che non dovrebbero più venire ad Aosta o alle
Banche.
Quindi anche questo, a mio avviso noi lo dobbiamo vedere, quindi
la Giunta si impegna di fare in modo di raccorciare questo periodo,
di utilizzare i soldi che abbiamo in bilancio, questo lo facciamo
come prima cosa, ed è giusto che si faccia, nel frattempo la
Commissione credo che può esaminare questo problema, perché non è
scaduta oggi, quindi lo può ancora fare, quindi esaminiamo invece
il problema più vario, più complesso e naturalmente dopo verrà
portata al Consiglio, al prossimo Consiglio, diciamocelo pure
francamente, però il problema urgente oggi è quello di accelerare
tutto l'iter dell'esame delle pratiche, di fare in modo che i
contadini prendano subito il contributo.
Quindi io insisto e mantengo naturalmente la proposta di
emendamento, cioè quello di inserire, di demandare alla Commissione
dell'Agricoltura questo esame e naturalmente la poniamo ai voti
così.
Montesano (P.S.D.I.) -
Io vi dico così per chiarimento,
io voglio perché sia preciso, vero, che tutti i provvedimenti
legislativi, tutti i provvedimenti di qualsiasi genere cadono,
muoiono con la morte del Consiglio regionale, cioè non sono
rimandabili al prossimo Consiglio. Questo perché tutti lo sappiano,
vero, non ci sono provvedimenti che si riprendono dalla vecchia
legislatura, bisogna che siano riproposti. Questo perché gli
interessati lo sappiano che devono riproporre al prossimo Consiglio
i provvedimenti che eventualmente non sono passati o non passano in
questa legislatura.
Ma automaticamente tutto il residuo, il residuo di questo
Consiglio non viene rimesso all'altro Consiglio, è una fine che
investe l'Organismo maggiore del Consiglio più tutto il resto alle
Commissioni e anche i provvedimenti legislativi, i provvedimenti di
iniziativa consiliare.
Allora? La proposta l'ha fatta, l'accetta la proposta?
Pedrini (P.L.I.) -
Si poteva accettare la soluzione
prospettata dal Consigliere Dayné, mi scusi Presidente con 7% non
uscivamo fuori ma davamo un contentino agli agricoltori, ma appunto
con Chantel c'era la possibilità, se non si vuole Presidente è
un'altra cosa, Lei deve dire "noi non vogliamo, chiuso, finito", ho
già detto prima, io mi siedo e taccio.
Ma bisogna aver il coraggio di dire non si vuole, se invece si
vuole il Consigliere Dayné ha dato una prova di disponibilità
dicendo: il 50% chiesto da Pedrini sarà troppo? Troviamo un 40%,
c'è un 7% di aumento, Signor Presidente facciamo i conti, 50
milioni non li troviamo, Lei li trova Presidente della Giunta
quando e come vuole e non penso che faccio fare bella figura anche
a lei dopo tutto, se vuole dico che il merito è suo, "non lo vuole
Pedrini, è tutto dell'amico Dujany", quindi vede che non sono qua a
dire delle cose fasulle ma questa è una presa di posizione che
ritengo lesiva degli interessi dei nostri agricoltori.
È per questo che mi batto così, personalmente non me ne importa
niente, personalmente, però evidentemente, se noi guardiamo la
massa degli agricoltori, facciamo vedere, non troviamo 50 milioni
se vogliamo oggi, allora dite non li vogliamo, non vogliamo
chiuso.
Evidentemente io la mozione la lascio tale e quale, e ognuno
votandola assumerà le proprie responsabilità.
Dujany (D.P.) -
Io penso che il Consigliere Pedrini, se
cortesemente vuol seguirmi, abbia il desiderio acché la sua mozione
sia bocciata, perché questo gli permetta domani di uscire sul suo
giornale a titoli grossi, dicendo che il Partito Liberale ha
presentato una mozione richiedente l'aumento di contributi a favore
degli agricoltori ed è stato respinto credo, scusi, questo il
discorso... (
voce di Pedrini
) ...quindi penso che le
finalità della mozione sono finalità anche legate... (
voce di
Pedrini
) ...anche legate direi a questo problema di carattere
pre-elettorale.
D'altra parte, se vogliamo esaminare questo problema con una
certa serietà dobbiamo farlo non spinti da un puro, direi, atto
demagogico che possa togliere qualche voto alla vigilia elettorale.
Mi pare che il problema dei contributi alle macchine agricole in
Valle d'Aosta è un problema discusso da oramai parecchi mesi ed è
mai possibile che in Valle d'Aosta si acquistino delle macchine
agricole per un valore di un miliardo all'anno e la Regione
continui a seguire questo ritmo imposto così, su iniziativa libera
di privati e agricoltori, che non permette, questo atto
dell'Amministrazione, non permette nemmeno agli agricoltori di fare
i loro interessi.
Non è possibile che in Valle d'Aosta si diminuisce continuamente
il numero degli addetti all'agricoltura e si aumenta in un modo
direi velocissimo l'aumento dell'acquisto delle macchine agricole e
noi come Amministrazione regionale non facciamo altro che assistere
passivamente a questa corsa aumentando stanziamenti da bilancio a
bilancio senza dare nessuna direttiva e senza dare nessun
indirizzo?
Quindi siamo anche noi responsabili di questo tipo di azione e
di questo tipo di comportamento.
Tipo di comportamento e di azione che non è vantaggioso né per
la categoria degli agricoltori, né per l'Amministrazione regionale:
ha un unico vantaggio che è grosso ed è quello per i venditori,
questi sono quelli che veramente sono attori, diremmo così, che
hanno veramente gli utili di questa situazione.
Quindi se vogliamo esaminare il problema seriamente, in modo da
permettere una maggior meccanizzazione agricola e un migliore
intervento da parte dell'Amministrazione regionale, facciamolo,
perché è chiaro che anche l'attività agricola si indirizza sempre
di più verso una maggior meccanizzazione.
Ma che sia una meccanizzazione valida e che sia utilizzabile,
cioè che questi mezzi siano utilizzati per un largo periodo,
altrimenti richiamo solo di incoraggiare l'acquisto di macchine
utilizzate per dei periodi estremamente limitati dell'anno e
inutilizzati per gran parte dell'anno e questo mi pare che Pedrini
lo capisce benissimo, c'è una regola economica che t'impone di
utilizzare i mezzi meccanici per il maggior periodo possibile,
perché poi arrivano presto a usura o sono nello spazio di pochi
anni superati da altri modelli e da altri...
Quindi mi pare che se vogliamo affrontare il problema con
equilibrio e con serietà, direi che sia opportuno questo ulteriore
esame da parte della Commissione dell'Agricoltura, e non importa se
il provvedimento decadrà, perché qualunque Consiglio e i
Consiglieri, qualunque siano, che saranno rieletti, questo problema
se lo ritroveranno sul tappeto, perché è un problema reale ed è un
problema concreto. E bene avrà fatto se la Commissione in questo
frattempo prima dell'indizione delle elezioni per quel periodo in
cui continuerà a funzionare il Consiglio, potrà già dare una prima
occhiata e potrà naturalmente approfondire maggiormente questo
problema in modo da poter avere, da abbozzare alcune proposte.
E allora sì che potremo fare qualcosa di valido altrimenti non
facciamo altro che fare la corsa.
Il contributo del 30% lo portiamo al 40 oppure lo portiamo al
50, ma quali finalità vogliamo raggiugere? Ma che cosa vogliamo
farne di questa motorizzazione agricola? Ma questo è nel vantaggio?
Quello che facciamo torna di utilità all'agricoltore? Spinto a
tempi lunghi non a tempi brevi? È chiaro che finché si fa il
discorso invece di un contributo del 10% lo portiamo al 20% può
essere interpretato come un discorso allettante, ma è un discorso
allettante che dura pochi giorni e poco tempo, perché con questo
non abbiamo risolto il problema della meccanizzazione
dell'agricoltura e non abbiamo dato un contributo serio e onesto al
miglioramento della situazione agricola degli agricoltori.
Montesano (P.S.D.I.)
- Allora chiusa la discussione si
deve arrivare al dunque, alla conclusione per far votare la mozione
modificata o no e se non è modificata, ha detto il Consigliere
Pedrini, deve essere indicato anche un po' il reperimento
dell'imputazione di spesa. Quindi io domando al Consigliere Pedrini
che cosa vuol fare: se accogliere l'emendamento dell'Assessore
all'Agricoltura oppure portare avanti questa mozione, così com'è.
Però è monca, è monca, io aggiungerei semmai "delibera l'attuale
contributo agli agricoltori per l'acquisto delle macchine agricole
dal 30% al 50%" come si può dire "dando mandato alla Giunta del
reperimento", è che l'Assessore alle Finanze già rifiuta, quindi
vede... (
voce Pedrini
) ...sì, voterà contro, però in questo
emendamento si deve mettere "dando mandato alla Giunta per
l'imputazione di spesa" sono 200 milioni... (
voce
) ...sì,
prima l'emendamento, ecco se mi fa il favore, Assessore Maquignaz,
lo rilegga, in modo che tutti ascoltano, quindi come regola noi
votiamo prima l'emendamento proposto dall'Assessore Maquignaz che
adesso legge.
Maquignaz (D.P.)
- L'emendamento è questo: quando noi
diciamo al 3° rigo "sia per l'aumento praticato dalle Case
produttrici" dopo aggiungere "demanda alla Commissione Agricoltura
l'esame per portare l'attuale contributo a favore degli agricoltori
per l'acquisto di macchine agricole dal 30 al 50%.
Cioè rimane invariata tutta la parte finale aggiungiamo solo
"demanda alla Commissione Agricoltura l'esame".
Montesano (P.S.D.I.)
- Chi approva l'emendamento alzi la
mano, prego dichiarazione di voto, ecco uno per volta, Comm.
Pedrini.
Pedrini (P.L.I.)
- Io prima di tutto faccio una
dichiarazione di voto, Signor Presidente, nel senso che io mantengo
la mia mozione così com'è con l'aggiunta che abbiamo fatto dando
appunto mandato alla Giunta.
Montesano (P.S.D.I.)
- Nello stesso tempo prende atto che
viene approvato l'emendamento, cade il suo.
Pedrini (P.L.I.)
- Perfettamente d'accordo, non ha alcuna
importanza, io volevo soltanto respingere quanto ha detto il
Presidente della Giunta e in questa mia dichiarazione di voto
mantengo questa mozione proprio perché non è vero che è diminuita
la mano d'opera dell'agricoltura, perché sappiamo tutti che noi
abbiamo sotto un certo profilo ufficiale diminuita la mano d'opera
dell'agricoltura perché noi abbiamo gli operai che lavorano otto
ore in fabbrica e poi lavorano altre otto ore sui loro campi e giù
il cappello davanti a questa gente che ha bisogno proprio di quella
meccanizzazione per poter far andare avanti la povera piccola
azienda agricola che evidentemente senza le otto ore in fabbrica
non riuscirebbero a mantenersi, non riuscirebbero a vivere.
Ed è per questi motivi che io dichiaro proprio come voto che non
è una questione politica perché sono mesi che è stata presentata
prima un'interrogazione, un'interpellanza, dal sottoscritto che è
stata tramutata in mozione e che se è arrivata soltanto oggi è
perché è stata rimandata nel tempo, non so di quanto, ma per lo
meno di tre mesi senz'altro, e che evidentemente non desideriamo
fare alcuna speculazione politica pre-elettorale, su questo
respingiamo evidentemente questa accusa che non ci tocca, perché
abbiamo detto chiaro che se si trovava un accordo in materia noi
avremmo anche lasciato il merito tutto quanto alla Giunta e non
avremmo scritto una riga su questo problema se non dando atto che
tutto il Consiglio unanime aveva approvato questo.
Quindi va svuotata la mia mozione di contenuto politico.
Ora questo desidero che sia ben chiaro e evidentemente non è da
questa parte che si vuole fare della politica pre-elettorale,
perché non ne siamo capaci e non vogliamo farla. È evidente che noi
ci riserviamo di scrivere tutto quello che desideriamo sotto
qualsiasi forma, sotto qualsiasi profilo rispondendo di persona e
come Consigliere e eventualmente come Direttore responsabile del
giornale su quello che si scriverà sul Monitore o su altri
giornali, non ha importanza, ci assumeremo tutta la responsabilità,
ma evidentemente non ci sarà nessuno che ci tarperà le ali in
questa nostra libertà di scelta, di stampa, perché ringraziando il
buon Dio abbiamo alle spalle un qualcosa di resistenza - e non
voglio fare demagogia - e di libertà per cui ci siamo battuti e che
non vorremmo evidentemente oggi ritornasse in quest'aula.
Manganoni (P.C.I.)
- Dichiarazione di voto del nostro
Gruppo.
Noi siamo d'accordo con lo spirito della mozione di Pedrini
tendente a migliorare... (
voce
) ...no, su questo noi lo
abbiamo detto e o ribadiamo, però per le ragioni che abbiamo
esposto prima e che non ripetiamo, e tenuto conto che tutto il
problema dei contributi dovrà essere riesaminato a favore degli
agricoltori ed eliminando le speculazioni, le storture ecc. da
parte della Commissione dell'Agricoltura e .... un lavoro che non
può farlo adesso lo dovrà fare immediatamente nella prossima
legislatura se ci sarà, noi per queste ragioni votiamo a favore
delle proposte dell'Assessore Maquignaz, dell'emendamento.
Balestri (P.S.I.)
- Su questo argomento vorrei dire che,
essendo d'accordo nello spirito su quanto proposto in questo senso,
però i problemi dell'agricoltura su cui l'Amministrazione regionale
ha stanziato parecchi soldi, non credo che sempre siano stati ben
spesi. Mi riallaccio a quanto ha detto il Presidente della Giunta
prima, cioè che in molte cose i sussidi non servono.
Quindi io mi auguro che nel prossimo Consiglio quando verrà
ripreso questo argomento, perché è un argomento che andrà ripreso,
si facciano veramente degli studi per delle cose più durature per i
contadini, non sempre i sussidi risolvono i loro problemi, bisogna
studiare delle cose che veramente possano dargli un reddito
maggiore in una visione un po' prolungata, se non prendiamo certe
decisioni, abbiamo voglia di spendere centinaia di milioni per i
contadini, non risolvono niente, noi dobbiamo risolvere i problemi
dei contadini non dargli i sussidi.
Bordon (D.C.)
- ... Ultimi Consigli regionali,
l'atmosfera è elettrica, pare che sia sempre pronta a scoccare la
scintilla che può provocare il fulmine, noi della Democrazia
Cristiana cerchiamo di evitare questo. Noi vediamo con piacere che
si parla di spirito in linea di massima, questa è una dichiarazione
di voto quindi cerco di restringerla al massimo, noi diciamo che
seguiamo i problemi che riguardano lo spirito, però guardiamo anche
i problemi che riguardano la pratica e la sostanza.
Quindi non è nostra questa mozione, ma noi l'abbiamo fatta
nostra perché riteniamo che abbia della sostanza, che sia motivo
valido per i motivi che sono stati illustrati: c'è stato un aumento
dell'IVA, ci sono stati determinate provvidenze o danni a carico
degli agricoltori, tutti fruiscono di questa provvidenza.
Noi riteniamo però che è veramente doloroso il sentire parlare
sempre che i contributi che vengono dati agli agricoltori sono
quelli meno efficaci perché bisogna rivedere il tutto, perché i
contributi dati in determinati settori dell'attività economica
della Valle d'Aosta per altre cose vengono dati bene, quando
toccano gli agricoltori bisogna rivedere il tutto. Bisogna dare dei
provvedimenti di sostanza che risolvono il problema proiettato nel
futuro.
Intanto quelli là crepano di fame, se non crepano di fame
abbandonano la campagna e vengono via.
Dichiarazione di voto: noi riteniamo la mozione valida, potrebbe
essere guardata con simpatia e con utilità oggi pomeriggio stesso
com'è stato proposto, noi votiamo contro l'emendamento, perché
sennò svuotiamo la mozione. Votiamo a favore della mozione.
Chantel (P.S.I.)
- Sull'argomento io ribadisco quello che
ho già sostenuto diversi anni fa. Se eventualmente guardiamo dietro
di noi nel campo agricolo vediamo che i nostri vecchi con spirito
di comunità e di aiuto reciproco avevano saputo risolvere da soli
molti problemi interessanti. E già è inutile che tu rida, perché io
il contadino l'ho fatto quando tu eri ancora da nascere, hai
capito? Avevi ancora da nascere quando io lavoravo ancora da
contadino, hai capito?
(voce)
...non te ne preoccupare!
E ritenendo che effettivamente le latterie turnarie rientravano
in questo spirito di comunità, che l'irrigazione con i turni e con
le ore dosate in rapporto al quantitativo di terreno ritornava in
questo spirito di comunità, sostengo, come sostenevo allora, che
noi non dovevamo dare dei sussidi, noi dovevamo studiare la
situazione locale, villaggio per villaggio, zona per zona, dare
gratuitamente le macchine indispensabili senza fare dei doppioni
inutili e non spendevamo un centesimo di più, mentre in principio
abbiamo dato le macchine a chi aveva immediatamente i quattrini per
adoperarli, lasciando indietro i poveri diavoli, proprio quelli che
voi volete difendere, proprio quelli che hanno poco terreno e,
ribadisco ancora oggi, io mi auguro che la Commissione
d'Agricoltura studi questo fattore per risolvere i problemi e vi
dimostreremo che dando gratuitamente i mezzi alla comunità, con
l'obbligo di tenerli e conservarli come se fossero propri, noi
spenderemo meno di dare il 50% di sussidi e avremo risolto il
problema con un guadagno, è vero, avremo finalmente la statistica e
daremo finalmente i mezzi a chi veramente vuol lavorare il terreno
e a chi finalmente vive sull'agricoltura.
Io non ho altro da aggiungere, perciò ben volentieri appoggio la
mozione che rimanda alla Commissione dell'Agricoltura, una volta
tanto, qui mi sembra che ogni volta che si tocca un problema
definitivo, si voglia studiare, ci sia paura di urtarsi con delle
categorie di persone e si continua andare avanti con i metodi di 20
anni fa, perché allora si era ritenuto di dare un sussidio e dopo
30 anni non si deve studiare un'altra soluzione forse più atta che
quella dei sussidi perché sarebbe una soluzione che toccherebbe
tutti e andrebbe a favore di tutti, ragione per cui, avete parlato
anche voi, parlo anch'io, sai, ebbene sono nella dichiarazione di
voto, per questa ragione che ho specificato appoggio la proposta
della Giunta... (
voci
)
Montesano (P.S.D.I.)
- Altre dichiarazioni? Allora
mettiamo ai voti, Presidente ancora.
Dujany (D.P.)
- Volevo precisare quali erano i motivi per
cui la Giunta ha ritenuto opportuno di fare...
Montesano (P.S.D.I.)
- Guardi, Presidente, mi dia una
mano anche Lei che siamo in dichiarazione di voto, altrimenti
ricominciamo, ma se è la Giunta che propone cosa volete fare
dichiarazioni di voto? Sì appunto, aspetti, aspetti, io volevo
chiedere la collaborazione del Presidente della Giunta perché io
penso che la Giunta darà il voto a sé stessa, vero?
Io ringrazio il Presidente che si rende conto.
Dujany (D.P.)
- Ma io voglio fare la mia dichiarazione di
voto.
Montesano (P.S.D.I.)
- Sì, dichiarazione di voto, ma è la
Giunta che propone, naturalmente il voto è favorevole è vero,
Presidente mi guarderei bene di togliere la parola a Lei, quindi ha
una carica di grande responsabilità, è vero, la parola la può
prendere anche per spiegare le ragioni per cui è stato emesso
questo emendamento, però rimane fermo che è nella dichiarazione di
voto, cioè il Presidente della Giunta dà spiegazioni per la
proposta che ha fatto.
Dujany (D.P.)
- Sarò brevissimo, è una semplice
dichiarazione che tende a chiarire i motivi per cui riteniamo
opportuno che il problema venga riportato in Commissione.
Mi pare che sia il momento di prendere delle decisioni con un
certo coraggio che servono veramente agli interessati e dobbiamo
finirla di strumentalizzare gli agricoltori e di continuare un
metodo che tende a farne dei mendicanti e non degli uomini. Quindi
direi che lo scopo dell'Amministrazione Regionale è di aiutare
l'agricoltura, affinché gli agricoltori acquisiscano sempre più
capacità di prendere iniziative valide nel loro interno e nel loro
interesse.
Credo che questa Giunta non può essere accusata di carenza
d'interventi nei riguardi dell'agricoltura, credo che mai Giunta ha
emesso, ha proposto all'approvazione del Consiglio tali e tanti
provvedimenti a favore di queste categorie.
Montesano (P.S.D.I.)
- Allora passiamo alla votazione
della mozione emendata, anzi dell'emendamento proposto
dall'Assessore Maquignaz, chi è favorevole alzi la mano, allora
contare, contrari? 17 favorevoli, contrari 8, astenuto Montesano.
Il Consiglio approva.
Quindi essendo approvata questa mozione l'altra cade,
Consigliere Pedrini, quindi si chiude la discussione su questo
argomento e si passa all'oggetto n. 20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK