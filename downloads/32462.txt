Consiglio Regionale della Valle d'Aosta - Oggetto del Consiglio n. 1169 del 12 maggio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1169 del 12 maggio 2010 - Resoconto
OBJET N° 1169/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Grazie, Presidente. Prima di tutto
volevo fare un breve aggiornamento per quanto riguarda l'intervento
che la Valle d'Aosta realizzerà in Abruzzo nel comune di Lucoli,
come previsto dalla risoluzione consiliare del 7 ottobre, che
prevedeva dei periodici aggiornamenti. Farò una breve relazione e
pregherei poi il Presidente del Consiglio di distribuire una
relazione più compiuta, in modo da non dover annoiare i colleghi.
Il gruppo tecnico di lavoro, composto dai rappresentanti delle
Regioni, degli enti locali, del progettista dell'intervento, di
concerto con l'Amministrazione comunale di Lucoli, ha definito
l'intervento che si realizzerà in località San Menna nell'area in
cui sorgeva la tendopoli gestita dalla Protezione civile.
L'intervento consisterà nella creazione di una vasta area
polivalente che ospiterà fra l'altro un edificio in funzione di
palestra e spazio per attività sportive, predisposto anche per uso
quale area operativa del distaccamento di protezione civile. Il
progetto verrà sottoposto i prossimi giorni al Consiglio comunale e
entro lo stesso termine si prevede di procedere all'affidamento dei
lavori e all'avvio della procedura di gara per la fornitura della
struttura; la previsione è di consegnare l'opera al Comune di
Lucoli entro il prossimo inverno. Il quadro finanziario
dell'operazione, per dare conto di quello che è successo, è il
seguente: 300.000 euro sono già previsti nell'attuale bilancio
della Regione per il 2010; 295.241 euro sono già stanziati dal
CELVA; 124.287 euro sono stati raccolti attraverso il conto
corrente bancario, il conto corrente postale, le donazioni dei
dipendenti del comparto unico regionale e la vendita del CD
Aria
nuova-Valle d'Aosta per l'Abruzzo
; 500.000 euro saranno
ulteriormente previsti nel prossimo assestamento di bilancio in
parte sulla contabilità degli enti locali e per il resto della
Regione, metà e metà. Pregherei il Presidente del Consiglio di
distribuire questa relazione.
Ancora due brevi informazioni. Rispondendo a delle interpellanze
relative al riconoscimento dell'esposizione all'amianto dei
lavoratori della Cogne Acciai Speciali, avevo avuto modo di
informare questo Consiglio che erano in corso degli approfondimenti
sulle posizioni di alcuni lavoratori della Cogne, per i quali era
stato richiesto il riconoscimento, e che quindi avrei tenuto
aggiornata l'Assemblea, in particolare la collega Fontana che aveva
proposto questo tema. A conclusione di questi approfondimenti
condotti fra la Cogne Acciai Speciali, le organizzazioni sindacali
e l'INAIL, le ricostruzioni dei
curricula
professionali
hanno portato al riconoscimento dell'esposizione all'amianto per
ulteriori 7 lavoratori della Cogne. Rispetto a questa problematica,
inoltre riteniamo opportuno sottolineare che vi è sempre stata la
massima attenzione e collaborazione da parte dell'INAIL, che è
l'ente a cui compete per legge il rilascio del certificato di
esposizione all'amianto e che è il presupposto indispensabile per
conseguire i benefici previdenziali. A tal fine l'INAIL ha
esaminato ed evaso tutte le 2.133 richieste presentate, di cui il
65 per cento ha avuto esito positivo, fornendo chiarimenti e le
informazioni del caso ai lavoratori e alle organizzazioni sindacali
di riferimento, anche sulla base degli accertamenti tecnici che
hanno evidenziato livelli di esposizione al di sotto dei limiti di
legge fino a gennaio 1993 e ciò applicando con puntualità la
normativa vigente, che è completamente di competenza dello Stato, e
nessuna misura è riconducibile a competenze regionali: dico questo
perché in questi giorni c'è anche una polemica a livello locale di
alcune persone che hanno "ripreso" tale situazione:
"ma perché
le Regioni non esercitano competenze, non fanno leggi..."
,
questo è evidentemente un capitolo che non compete alle
Regioni.
Allo stato attuale della normativa pertanto, in assenza di atti
ministeriali che riguardino la Cogne Acciai Speciali o altre
aziende valdostane per il periodo fra il 1992 e il 2003, oppure di
diverse decisioni da parte del Governo e dell'INAIL, come avviene
per tutto il territorio italiano, non potrà accogliere nuove
domande o rivedere le situazioni già esaminate. Questo lo diciamo
perché, purtroppo, ci sono ancora delle tensioni e si è cercato di
rinfocolare tale tema facendo anche delle assemblee e apparire ai
lavoratori che erano esclusi di poter riaprire tutto il capitolo,
operando in questo modo credo in spregio alle norme esistenti e
quindi creando illusioni nei lavoratori. Dobbiamo dire che sia le
forze sindacali, sia le forze politiche su questo hanno avuto un
atteggiamento corretto e naturalmente l'INAIL, che ha dato tutte le
risposte del caso; lo dico per evitare false illusioni o allarmismi
inutili.
Un ultimo punto per quanto riguarda i lavoratori credo sia
giusto dirlo. In questi giorni c'è stata una certa attenzione per i
lavoratori della Tecdis, che hanno terminato il periodo di cassa
integrazione. Al riguardo, siccome per quanto riguarda la procedura
alcuni avevano previsto di attivare altre forme straordinarie, chi
ha competenza per aprire questo fronte è il commissario
liquidatore, è stata inviata una lettera - solo perché ci sia
contezza, tenendo conto che 74 lavoratori cessano i benefici di
legge dalla fine di questo mese - di tale tenore:
"In data 18
maggio 2009 è stato siglato presso il Dipartimento politiche del
lavoro e formazione il verbale di accordo sulla procedura di
mobilità ai sensi della legge 233/1991 a seguito della quale la
Signoria Vostra
- il curatore fallimentare -
collocava in
mobilità, a far data dal 24 maggio 2009, la totalità dei lavoratori
ai sensi degli articoli 3 e 4 della legge sopracitata. Tenendo
conto che alla scadenza del primo anno di mobilità, 74 unità di
lavoratori perderanno il diritto a percepire l'indennità di
mobilità, anche al fine di programmare iniziative e politiche
attive di lavoro, la prego di voler cortesemente indicare le
possibili prospettive aziendali, anche con riferimento alle
procedure in deroga relative ai lavoratori"
.
Questo per vedere se è esperibile un ulteriore passo. Lo dico
per informazione al Consiglio sulle modalità finora avviate.
Grazie.
Président
- La parole à la Conseillère Carmela
Fontana.
Fontana (PD)
- Per cortesia, mi può far avere l'elenco
dei lavoratori per quanto riguarda il riconoscimento
dell'esposizione all'amianto, glielo avevo già chiesto l'altra
volta. Grazie.
La séance est suspendue de neuf heures et quarante-six
minutes jusqu'à neuf heures et cinquante-six minutes.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK