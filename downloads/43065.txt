Consiglio Regionale della Valle d'Aosta - Oggetto del Consiglio n. 511 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 511 del 21 aprile 2021 - Resoconto
OGGETTO N. 511/XVI - Interrogazione: "Notizie in merito a due
avvisi pubblici di selezione per incarichi di collaborazione per
insegnamento pubblicati dal Conservatoire de la Vallée
d'Aoste".
Bertin (Presidente)
- Punto n. 24 dell'ordine del giorno.
Per la risposta, ha chiesto la parola l'assessore Caveri.
Caveri (VdA Unie) -
Anch'io ero rimasto incuriosito da
questi due avvisi pubblici che si sono susseguiti. La spiegazione
che mi è stata data è che è stato sospeso l'inizio delle lezioni di
questa disciplina che si chiama "Pedagogia musicale speciale e
didattica dell'inclusione", che erano state calendarizzate a
partire dalla seconda metà del mese di marzo 2021 perché si è
manifestata un'incompatibilità con lo svolgimento dell'incarico da
parte del docente designato che era stato individuato a seguito di
una selezione pubblica con un bando che risale al 29 gennaio del
2021. In seguito a questa questione, quindi al diniego del docente,
che era risultato l'unico candidato idoneo nella selezione
pubblica, si è provveduto ai sensi del regolamento per il
conferimento di incarichi, nell'ambito delle attività didattiche di
produzione e di ricerca, alla pubblicazione di un secondo bando in
data 1° aprile 2021, che contiene dei parametri che risultano, così
mi scrivono, meno restrittivi per permettere la partecipazione a un
numero più ampio di candidati.
Presidente -
Per la replica, ha chiesto la parola il
consigliere Sammaritani.
Sammaritani (LEGA VDA) -
Francamente mi aspettavo una
risposta un pochino più dettagliata ma, come lei avrà capito
essendo persona intelligente, questa era una prima iniziativa
esplorativa che credo però avrà un seguito, perché ci sono ancora
delle zone molto grigie in questa procedura, in questo
procedimento, perché effettivamente dall'esame degli atti, almeno
quelli che allo stato abbiamo e possediamo, non si comprende bene
come mai si siano fatti questi avvisi con delle condizioni
abbastanza restrittive quando, in realtà, la normativa non lo
richiede, perché nel primo bando si ponevano dei limiti consistenti
nella conoscenza della lingua francese ma non era necessario, si
metteva un altro limite che era quello di essere docenti
universitari ma non era necessario. È quindi chiaro che quando poi
il docente individuato vincitore che organizza già anche tutte le
lezioni all'ultimo minuto comunica agli allievi che in realtà le
lezioni non partono per una cosiddetta "incompatibilità", quella
stessa incompatibilità che lei ha citato ma che non ha indicato,
non lei naturalmente ma chi le ha preparato la risposta non ha
indicato nei giusti termini legali legislativi... ecco che si
creano un pochino... non dico sospetti ma degli interrogativi,
perché, per esempio, se l'incompatibilità era un'incompatibilità
originaria, allora ci sono delle responsabilità di chi ha posto
quelle condizioni; se invece era un'incompatibilità che è
sopravvenuta, come a volte può capitare, anche che solo nell'arco
di qualche settimana può cambiare una norma, e sembrerebbe questa
la spiegazione che il docente ha dato... Bisogna quindi andare a
fondo di questo, perché effettivamente non è sicuramente un buon
segnale di serietà quello di una scuola di alta formazione, quindi
di livello di fatto universitario, che avvia tutta questa procedura
e poi, nel momento in cui le lezioni devono partire, in realtà non
partono, mentre invece per le altre materie che erano oggetto degli
altri due avvisi di gennaio sono regolarmente partite.
La cosa poi ancora più curiosa è che - come giustamente lei ha
giustificato dicendo che sono stati poi messi dei criteri meno
restrittivi e quindi dopo si è rifatto di nuovo l'avviso - quei
requisiti di prima, cioè la conoscenza della lingua francese e
l'essere docente universitario sono scomparsi. Avremo quindi due
docenti che hanno dovuto rispettare determinati requisiti a gennaio
e un altro docente invece che farà lo stesso lavoro che fanno i
primi due ma che, siccome invece è stato scelto con l'avviso di
aprile, questi requisiti non li deve più osservare. Sono cose un
pochino che lasciano perplessi. Io ho fatto già anche un 116 al
quale non ho ancora avuto risposta perché voglio vedere la copia
delle delibere del Consiglio accademico con le quali sono stati
individuati questi requisiti sia generali che soggettivi di
partecipazione e voglio vedere anche i verbali di queste
Commissioni giudicatrici che probabilmente io credo che una qualche
perplessità anche i Commissari avranno avuto, oltretutto abbiamo
visto che nel frattempo la Commissione giudicatrice del primo
avviso era composta in un certo modo, quella del secondo in un
altro. Insomma, tante piccole zone grigie, purtroppo, come qualcuno
dice, a pensar male si fa peccato ma spesso ci si azzecca e allora
vediamo... io, per carità, non voglio dire che ci siano chissà
quali irregolarità, però una certa superficialità nella gestione di
questa cosa sicuramente sì e poi alla fine questo tipo di
superficialità si è riverberata in un disservizio nei confronti
degli studenti: questo poi è il senso della cosa ed è ciò che ci
interessa fondamentalmente.
Come dicevo, quindi questa è la prima puntata, temo che ce ne
sarà un'altra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK