Consiglio Regionale della Valle d'Aosta - Oggetto del Consiglio n. 385 del 24 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 385 del 24 febbraio 2021 - Resoconto
OGGETTO N. 385/XVI - Interpellanza: "Strategie adottate per
evitare criticità negli affidi di minori".
Bertin (Presidente) -
Punto n. 34 dell'ordine del giorno.
Ha chiesto la parola il consigliere Padovani per mozione
d'ordine.
Padovani (PCP) -
Sempre per chiedere la trattazione del
tema in seduta segreta vista la modalità di presentazione della
iniziativa nella quale è evidentemente riconoscibile un
soggetto.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Siamo quindi di fronte alla terza
censura della giornata, peraltro tutte verso le mie iniziative, mi
rincresce ma forse così mi diverte anche segnalarlo all'attenzione
di tutta l'Aula e soprattutto di chi ci ascolta e di chi non ci
ascolterà tra poco, ma in questo caso desidero però evidenziare
qualche colpa in più, visto che ho qualche minuto, posso fare anche
questa piccola citazione, perché questa interpellanza, in realtà,
ha un'origine ben più antica rispetto alla data odierna, un'origine
nella quale forse c'erano due mondi che si scontravano divisi da un
muro ma uno di questi due muri non aveva paura di far discutere
delle iniziative in aula.
Quando c'era questo muro, che non era quello di Berlino amato da
qualcun altro, io presentai questa interpellanza in maniera
estensiva, cioè cosa ho fatto? Un organo di informazione valdostano
ha fatto un ottimo lavoro di raccolta di numerose denunce dei
disservizi che riguardano il servizio appunto di affidamento dei
minori della nostra Regione raccogliendo delle testimonianze, e lo
dico ovviamente per chi ha appena parlato, che in realtà
riportavano dei nomi fittizi.
Riportando e intervistando dei genitori, dei figli che avevano
avuto a che fare con il servizio di affidamento minori, quindi
aveva deciso di oscurare questi nomi rendendoli fittizi, quindi
ovviamente eliminando ogni riferimento, e aveva raccontato le
storie di queste persone.
Avevo raccolto queste testimonianze - era il periodo in cui era
esploso in tutta la sua virulenza il caso di Bibbiano - e le avevo
poi poste all'attenzione dell'Aula e questa interpellanza era stata
accolta e poi era stata pubblicata sul sito. Immaginate la mia
sorpresa nel momento in cui vado a ripresentare questa iniziativa e
qualcuno mi solleva che io non potevo presentare quell'iniziativa
perché effettivamente ledeva la
privacy
. Mi sono trovato
quindi a sottolineare e evidenziare che quella stessa iniziativa
era già presente sul sito della Regione dal 2019. La risposta degli
uffici è stata: "allora andiamo a rimuovere anche quella". Gli
stessi uffici che non avevano rilevato alcuna criticità ai tempi
quindi hanno ritenuto che questa iniziativa non fosse pubblicabile
oggi e non parliamo di 50 anni fa.
Per venire incontro a queste fantasiose disposizioni sulla
privacy, quindi ho deciso a questo punto di pubblicare solo i
titoli dei giornali di interviste rilasciate che mettevano un nome
fittizio a copertura. Evidentemente nemmeno questa modalità è stata
apprezzata, perché qui noi abbiamo persone che hanno esposto la
loro testimonianza diretta di esperienza con il mondo degli affidi
in Valle d'Aosta, mondo dell'affido minori e, a fronte di questa
testimonianza diretta, non solo non viene accettata la trascrizione
integrale di storie in realtà coperte da nomi fittizi, ma
addirittura non vengono accettati nemmeno i titoli di giornali e
non viene accettato il fatto di discuterlo all'interno di
quest'aula.
Io ovviamente quindi sono assolutamente contrario rispetto a
questa interpretazione, però, ripeto, per fortuna, andremo anche
modificare questa disposizione sul Regolamento, così a questo punto
non ci saranno più criticità e saremo tranquillamente sereni e
liberi di poter discutere liberamente all'interno di quest'aula.
Dopodiché ovviamente ci faremo anche "furbi" nelle prossime
discussioni e nelle prossime presentazioni e faremo in modo che a
questo punto la Giunta non abbia più alcun riferimento concreto in
maniera che così non possa rispondere ma potremmo comunque esporre
le nostre iniziative e vedremo quale sarà la capacità degli
Assessori di rispondere al nulla cosmico.
Presidente -
La parola al consigliere Padovani.
Padovani (PCP) -
Sarò ripetitivo però, collega Manfrin,
questa criticità le era già stata segnalata nella Conferenza dei
Capigruppo e le era stata anche offerta la possibilità di ritirare
queste iniziative e riformularle in modo che lei avrebbe potuto poi
trattarle in una seduta pubblica. Ora, lei questo non l'ha fatto e
sa benissimo che l'articolo 45 del Regolamento ha una precisa
formulazione per la quale queste iniziative formulate in questo
modo vanno trattate in seduta segreta ed è per questo che l'ho
chiesto e lo ribadisco.
Presidente -
Aggiungo soltanto che per la prima
interpellanza a cui facevo riferimento oggi è intercorso, come lei
sa, un provvedimento da parte del Garante che ha chiesto un'ammenda
nei confronti del Consiglio, per cui, da quel punto di vista, sono
cambiate un po' le cose, non è riferito a questo ma ad altra
iniziativa.
Mettiamo in votazione la trattazione dell'interpellanza in
seduta segreta. La votazione è aperta. La votazione è chiusa.
Presenti: 33
Votanti           
: 33
Favorevoli: 20
Contrari: 13
Il Consiglio approva la richiesta di trattazione in seduta
segreta dell'interpellanza in oggetto.
Mi permetto di suggerire e di proporre, considerata l'ora, il
fatto che questa possa essere l'ultima interpellanza della serata e
che venga rinviata a domani la trattazione del punto n. 35
dell'ordine del giorno. Si riprenderanno i lavori del Consiglio
soltanto al fine di chiuderli.
La trattazione avviene in seduta segreta dalle ore 19:29 alle
ore 19:47.
Bertin (Presidente) -
Come d'accordo, con la trattazione
del punto n. 34, i lavori del Consiglio della giornata di oggi sono
conclusi. Ci aggiorniamo a domani mattina alle ore 09:00. Buona
serata.
---
La seduta termina alle ore 19:47.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK