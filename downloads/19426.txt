Consiglio Regionale della Valle d'Aosta - Oggetto del Consiglio n. 2584 del 17 aprile 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula
Oggetto del Consiglio n. 2584 del 17 aprile 2002 - Resoconto
OGGETTO N. 2584/XI Eventuali concessioni di contributi regionali
ad una cooperativa per anziani negli anni 2000/2001.
(Interpellanza)
Interpellanza Considerato che la Cooperativa Sociale degli
anziani per l'autogestione A.R.L. presentava in data 23/05/2001
all'Amministrazione regionale il proprio bilancio riferito all'anno
2000;
Evidenziato che tale bilancio comprendeva allegata relazione del
Collegio Sindacale che esprimeva parere contrario all'approvazione
del documento contabile rilevando gravi anomalie nell'utilizzo
delle risorse finanziarie;
il sottoscritto Consigliere regionale
Interpella
l'Assessore competente al fine di conoscere:
1) se la succitata Cooperativa ha beneficiato nell'anno 2000 e
nell'anno 2001 di contributi regionali;
2) se tali contributi sono stati erogati e su quali motivazioni
sono state ritenute valide le documentazioni presentate;
3) quali sono gli intendimenti dell'Assessorato circa la
valutazione di eventuali richieste di restituzione dei contributi
erroneamente erogati.
F.to: Lattanzi
Président
La parole au Vice-président Lattanzi.
Lattanzi (FI)
L'interpellanza è molto semplice. La
Cooperativa sociale degli anziani per l'autogestione ARL, che ha
sede in Aosta, ha presentato in data 23 maggio 2001 il proprio
bilancio riferito all'anno 2000. Il collegio dei revisori ha
espresso in merito a questo bilancio un parere negativo adducendo
una serie di irregolarità circa l'utilizzo e il consumo della carta
Vallée e dei carburanti, movimentazioni bancarie non del tutto
trasparenti e accantonamenti di danaro giacenti su conti diversi da
quelli della cooperativa stessa intestata a due dei
consiglieri.
Ci chiediamo - visto che probabilmente la cooperativa avrà non
solo documentato e depositato i propri
bilanci… lo avrà fatto per poter avere
dei contributi regionali così come fanno tutte le cooperative - se,
alla luce di queste indicazioni così negative del bilancio da parte
del collegio sindacale, abbiano poi percepito per l'anno 2000, e in
maniera preventiva per il 2001, dei contributi regionali. Vorremmo
capire sulla base di quali motivazioni, visti i giudizi negativi
del collegio dei revisori dei conti, sono state ritenute valide le
documentazioni presentate e vogliamo sapere se sono state fatte
delle valutazioni eventualmente alla nostra sollecitazione per
valutare un eventuale giudizio di contributi erroneamente erogati.
Chiediamo quindi delucidazioni all'Assessore competente e ci
riserviamo naturalmente la replica.
Président
La parole à l'Assesseur au tourisme,
aux sports, au commerce et aux transports, Lavoyer.
Lavoyer (SA)
Lasciando in conclusione il problema dei
bilanci, volevo rispondere ai quesiti.
Primo quesito: la Cooperativa sociale degli anziani per
l'autogestione è affiliata all'Ente di promozione sportiva UISP con
sede in Aosta, via Vuillerminaz 3, ha beneficiato negli anni 2000 e
2001 di contributi regionali concessi ai sensi della legge
regionale n. 3/1998 a sostegno dell'attività sportiva amatoriale e
promozionale svolta nei rispettivi anni. I contributi in questione
ammontano per il 2000 a lire 1.075.000 e per il 2001 a lire
750.000.
Al secondo quesito rispondiamo che i contributi sopra
specificati sono concessi seguendo una precisa prassi e previa
presentazione di apposita istanza, vistata dal Responsabile
regionale dell'Ente di promozione sportiva in base all'articolo 13
della legge n. 3, completa dei dati e giustificativi di spesa
previsti dal documento approvato dalla Giunta regionale con proprio
provvedimento n. 4161/1998, modificato successivamente con
deliberazioni n. 4212/1999, n. 3977/2001, n. 1664/2001 concernenti
modalità applicative dei criteri di ripartizione dei contributi
regionali a sostegno dell'attività sportiva in Valle d'Aosta e più
specificatamente: elenco dei tesserati alla cooperativa suddivisi
per fasce d'età, ricevute del pagamento di affiliazione all'ente di
promozione sportiva, ricevute del pagamento di eventuali affitti di
impianti sportivi, documentazione comprovante l'attività
promozionale amatoriale svolta (corsi e manifestazioni).
Si precisa che fra la documentazione richiesta non è contemplato
il bilancio consuntivo in quanto la documentazione di cui sopra
fornisce già elementi necessari per valutare e verificare lo
svolgimento di un'attività promozionale da parte del soggetto
beneficiario del contributo essendo il contributo concesso a
conclusione dell'attività. Gli uffici quindi non effettuano
ulteriori controlli per la liquidazione del contributo stesso e noi
qui abbiamo la documentazione.
In merito al terzo punto si ritiene che non ci siano elementi
tali che inducano un provvedimento di revoca del contributo e la
successiva richiesta di restituzione delle somme liquidate
dall'Amministrazione, ma anche se - aggiungo io - il bilancio
consuntivo non è contemplato fra la documentazione a suo tempo
definita, giustamente, visto che c'è stata questa osservazione da
parte dell'interpellante, personalmente ho richiesto la
documentazione relativa ai problemi evidenziati nel bilancio.
Non so se ci siano stati a suo tempo problemi con i revisori dei
conti; so solo che in base al bilancio 2000 c'è stata una
definizione di questi aspetti controversi, prova ne è che nel
giudizio - a firma del Responsabile del collegio sindacale - si
dice:
"Il giudizio sul complesso dell'attività svolta dalla
cooperativa non può che essere positivo e il continuo incremento
della base sociale ne è la manifesta riprova. Lo stesso conflitto
fra i membri del consiglio di amministrazione e quelli del collegio
sindacale pare essersi decisamente stemperato, anche grazie ad un
incontro collegiale voluto dal
sottoscritto…" -
chi parla qui è il
revisore, Berno Manlio -
"… per
illustrare ai membri degli organi sociali i succitati compiti e
doveri rispettivi. L'importante funzione sociale della cooperativa
è oggetto di attenzione da parte degli enti pubblici
competenti?
.
Diciamo quindi che, in base anche a questa precisazione, da
questo punto di vista siamo stati tranquillizzati.
Président
La parole au Vice-président
Lattanzi.
Lattanzi (FI)
Devo dichiararmi sorpreso, soddisfatto e
perplesso: sorpreso perché non mi aspettavo che mi rispondesse
l'Assessore al turismo, sport, commercio e trasporti e perché non
credevo che l'unico finanziamento, peraltro molto esiguo, fosse
stato concesso alla Cooperativa degli anziani per questioni
sportive perché avevo notizie diverse; soddisfatto perché questo
rispecchia la correttezza delle procedure; perplesso perché credo
che per altre vie, a questo punto, l'Amministrazione regionale
abbia fatto arrivare dei soldi a questa cooperativa sulla quale
nutro grossi dubbi quanto alla gestione della contabilità di cui ho
una folta documentazione, quindi mi riservo di appurare e ricercare
meglio le informazioni.
Ringrazio comunque l'Assessore, ripeto che sono sorpreso perché
mi aspettavo che rispondesse l'Assessore all'industria, artigianato
ed energia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK