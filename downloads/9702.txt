Consiglio Regionale della Valle d'Aosta - Oggetto del Consiglio n. 823 del 8 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 823 del 8 novembre 1989 - Resoconto
OGGETTO N. 823/IX - NOMINA DEI RAPPRESENTANTI DELLA REGIONE
IN SENO ALLA COMMISSIONE REGIONALE DI CUI ALL'ART. 5 DELLA LEGGE
STATALE 18 DICEMBRE 1973, N. 877: "NUOVE NORME PER LA TUTELA DEL
LAVORO A DOMICILIO".
PRESIDENTE:
Do lettura della deliberazione concernente il
punto n. 14 dell'ordine del giorno.
LA GIUNTA REGIONALE
VISTA la legge 18 dicembre 1973, n. 877 recante: "Nuove norme
per la tutela del lavoro a domicilio";
VISTO in particolare l'art. 5 della succitata legge che prevede
l'istituzione presso l'Ufficio regionale del lavoro e della massima
occupazione di una Commissione per il controllo del lavoro a
domicilio che "cura la tenuta e l'aggiornamento del registro dei
committenti il lavoro a domicilio e, su proposta o segnalazione del
direttore dell'Ufficio provinciale del lavoro e della massima
occupazione o del capo dell'Ispettorato provinciale del lavoro, può
disporre la iscrizione d'ufficio degli imprenditori inadempienti
nel registro dei committenti lavoro a domicilio. La Commissione
dispone l'iscrizione d'ufficio nel registro di cui al precedente
articolo 4 dei lavoratori che non vi abbiano provveduto, su
proposta della Commissione comunale o su segnalazione
dell'Ispettorato provinciale del lavoro.
La Commissione ha, inoltre, il compito di accertare e studiare
le condizioni in cui si svolge il lavoro a domicilio e proporre
all'ufficio o all'Ispettorato del lavoro competenti gli opportuni
provvedimenti";
CONSIDERATO che "La Commissione, nominata con decreto del
direttore dell'Ufficio provinciale del lavoro e della massima
occupazione, è dallo stesso presieduta ed è composta:
a) dal capo dell'Ispettorato provinciale del lavoro o da un suo
delegato;
b) da due rappresentanti dei datori di lavoro, da due
rappresentanti degli artigiani e da cinque rappresentanti dei
lavoratori designati dalle rispettive organizzazioni sindacali che
facciano parte del Consiglio nazionale dell’economia
e del lavoro, avendo riguardo all’effettiva
rappresentatività in sede provinciale;
c) da due rappresentanti dell'Amministrazione provinciale eletti
dal Consiglio provinciale, con rappresentanza della minoranza";
VISTO il provvedimento n. 1601/VIII, in data 6 novembre 1986,
con il quale il Consiglio regionale provvedeva alla designazione
dei rappresentanti della Regione in seno alla predetta Commissione
nelle persone del signor Vincenti Daniele per la maggioranza
consiliare e della signora Breuvé Lilliana per la minoranza
consiliare;
CONSIDERATO che ai sensi del succitato art. 5 "I membri delle
Commissioni provinciali e comunali durano in carica due anni" e che
pertanto il biennio di durata di detta Commissione è scaduto;
- ad unanimità di voti favorevoli:
PROPONE
al Consiglio regionale
di procedere alla designazione dei rappresentanti della Regione,
uno per la maggioranza e uno per la minoranza, in seno alla
Commissione di cui in premessa per il prossimo biennio.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je crois qu'il n'y a pas grand-chose à
ajouter à ce qui est déjà dit dans cette proposition. Il s'agit de
nommer deux représentants au sein de la Commission qui s'occupe des
problèmes du travail à domicile. Par conséquent je crois qu'on fera
la proposition pour ce qui est des forces de la majorité et de même
feront les forces de la minorité.
PRESIDENTE:
Nel ricordare che la votazione avverrà per
schede segrete, credo che tutti i colleghi siano d'accordo nel
voler votare al loro posto.
La scheda di votazione comprende due linee: si potranno votare
un rappresentante della maggioranza ed uno della minoranza, senza
particolari distinzioni, e può essere votato anche un Consigliere
regionale. I precedenti commissari erano: il signor Vincenti
Daniele e la signora Breuvé Lilliana.
Ha chiesto la parola il Consigliere Vesan; ne ha facoltà.
VESAN (DC):
Per la maggioranza, noi proponiamo la
riconferma di Vincenti Daniele.
PRESIDENTE:
Ha chiesto la parola il Consigliere Mafrica;
ne ha facoltà
MAFRICA (PCI):
Per la minoranza, noi proponiamo il
Consigliere Giorgio Chenuil.
PRESIDENTE:
Se nessuno chiede la parola, pongo in
votazione per scrutinio segreto la nomina dei rappresentanti della
Regione in seno alla Commissione regionale di cui all'oggetto.
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 31
Schede valide: 31
Hanno riportato voti:
- VINCENTI Daniele: 24
- CHENUIL Giorgio: 16
- TAMONE: 4
- ALOISI: 1
- CODA: 1
- GREMMO: 1
In base all'esito della votazione. dichiaro che risultano
designati quali rappresentanti della Regione in seno alla
Commissione regionale di cui all'art. 5 della legge statale 18
dicembre 1973, n. 877: "Nuove norme per la tutela del lavoro a
domicilio", i signori:
- VINCENTI Daniele, per la maggioranza;
- CHENUIL Giorgio, per la minoranza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK