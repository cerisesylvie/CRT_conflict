Consiglio Regionale della Valle d'Aosta - Oggetto del Consiglio n. 467 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 467 del 6 marzo 2019 - Resoconto
OGGETTO N. 467/XV - Interrogazione: "Notizie in merito alla
collocazione degli ecografi nei vari reparti
dell'ospedale".
Rollandin (Presidente)
- Punto n. 18 dell'ordine del
giorno. Per la risposta, la parola all'Assessore Baccega.
Baccega (UV) -
I colleghi della Lega mi chiedono:
"
quanti sono complessivamente gli ecografi in disponibilità
dell'Azienda USL
". Comunico che gli ecografi in disponibilità
in questo momento sono 66 e come considerazione iniziale si può
tranquillamente sostenere che gli ecografi sono ormai diventati uno
strumento di uso quotidiano nel nuovo sistema della sanità.
Seconda domanda: "
in quali reparti o in quali strutture essi
sono collocati, con precisazione del numero esatto per ogni reparto
o struttura medesima
". La distribuzione per struttura dei 66
ecografi è la seguente: 40 presso l'Ospedale Parini, di cui 34 nei
reparti e 6 presso gli ambulatori; 12 presso il Beauregard; 12
presso i vari poliambulatori, di cui 8 ad Aosta, 2 a Morgex, 1 a
Châtillon, 1 a Donnas; 1 presso l'ambulatorio di Medicina dello
sport al Palaindoor; 1 presso le Terme di Saint-Vincent. Per quanto
riguarda la distribuzione tra i vari dipartimenti, i 66 ecografi
sono così ripartiti: Dipartimento medico 17, Dipartimento
chirurgico 16, Dipartimento DERA 7, Dipartimento diagnostica per
immagini 7, Dipartimento materno infantile 5, Dipartimento
prevenzione 1, territorio e varie sedi consultoriali 12 e aree
tecnologiche 1. Segnalo inoltre che di questi 66 ecografi 31 -
quindi ben il 50% - hanno un'anzianità superiore ai dieci anni e 7
oltre i 15 anni. L'azienda ha comunicato che è stato quindi
programmato l'acquisto di 5 ecografi in sostituzione di quelli più
vetusti nei contesti di maggiore utilizzo: 1 per la Radiologia, 1
per l'Urologia, 1 per il territorio, 1 per la Ginecologia e 1 per
il DERA. Infine diversi di questi ecografi risultano
multidisciplinari, cioè sono condivisi all'interno dal dipartimento
e tra dipartimenti differenti, anche lì gli ecografi territoriali
sono condivisi tra i vari specialisti che vi lavorano.
Presidente
- La parola alla collega Spelgatti.
Spelgatti (LEGA VDA) -
Ringrazio per la risposta
puntuale. Seguirà poi un'altra iniziativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK