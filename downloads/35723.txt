Consiglio Regionale della Valle d'Aosta - Oggetto del Consiglio n. 165 del 8 ottobre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 165 del 8 ottobre 2013 - Resoconto
OGGETTO N. 165/XIV - Nomina della Commissione regionale per i
procedimenti referendari e di iniziativa popolare.
Presidente -
L'articolo 40 della legge regionale 25
giugno 2003, n. 19 "Disciplina dell'iniziativa popolare del
referendum propositivo, abrogativo e consultivo, ai sensi
dell'articolo 15, 2° comma, dello Statuto speciale", come
modificata dalla legge regionale n. 5 del 2006, prevede che il
Consiglio nomini, entro quattro mesi dalla data del suo
insediamento, la Commissione regionale per i procedimenti
referendari di iniziativa popolare, composta di tre membri
effettivi e dei rispettivi supplenti, esperti in discipline
giuridiche, pubblicistiche, indicati dal Presidente della Corte di
Appello di Torino. Il Presidente della Corte di Appello di Torino,
con nota del 20 settembre scorso, ha comunicato i seguenti
nominativi per la nomina quali componenti effettivi: professor
Zagrebelsky, professor Dogliani, professor Dassano, avvocato
Barosio e professoressa Palici Di Suni Prat; come componenti
supplenti rispettivi: l'avvocato Gallenca, l'avvocato Rossomando,
l'avvocato Tardy, l'avvocato Lauria e il professor Dalmotto. Il
Consiglio dovrà procedere alla nomina di tre componenti effettivi e
tre rispettivi supplenti della Commissione regionale per i
procedimenti referendari. Prego di distribuire le schede di
votazione.
Durante la seduta della Conferenza dei Capigruppo di questa
mattina è stata avanzata...scusate colleghi...la seguente proposta,
tenendo conto, anche rispetto alle indicazioni formulate dal
Presidente della Corte d'Appello di Torino, che sono stati tre i
criteri utilizzati per un'eventuale scelta, una possibile scelta:
la professionalità e l'esperienza, rispetto anche ai criteri
indicati alle lettere A, B e C, comma 1, dell'articolo 40 della
legge 19/2003, il genere e l'età. Da ciò vi propongo la seguente
proposta: come membri effettivi il professor Dogliani, noto
costituzionalista, l'avvocato Barosio, un amministrativista e la
professoressa Palici di Suni Prat, professoressa di diritto
pubblico comparato presso la facoltà di Torino e già componente
della Commissione; come membri supplenti l'avvocato Giuseppe
Gallenca, amministrativista, l'avvocato Marcello Tardy, penalista e
l'avvocato Antonella Lauria. Possiamo poi procedere all'appello
nominale per la votazione.
Appello nominale
Presidente
- Invito gli scrutatori Morelli...no, Nogara,
Borrello e Restano ad avvicinarsi al banco delle votazioni.
Comunico l'esito della votazione.
Hanno riportato voti come membri effettivi:
Dogliani: 35
Barosio: 22
Palici Di Suni Prat: 35
Zagrebelsky: 13
Come membri supplenti:
Gallenca: 28
Tardy: 30
Lauria: 34
Rossomando: 8
Risultano quindi eletti come membri effettivi i professori
Dogliani, Barosio e Palici Di Suni Prat e, come membri supplenti,
Gallenca, Tardy e Lauria.
Colleghi, possiamo passare al punto 4.1 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK