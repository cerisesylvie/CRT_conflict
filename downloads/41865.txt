Consiglio Regionale della Valle d'Aosta - Oggetto del Consiglio n. 888 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 888 del 25 luglio 2019 - Resoconto
OGGETTO N. 888/XV - Interpellanza: "Modalità di gestione
nelle società partecipate dalla Regione delle spese legali
derivanti dai comportamenti degli amministratori".
Distort (Presidente) -
Punto 39 all'ordine del giorno. La
parola al proponente, collega Cognetta, per l'esposizione.
Cognetta (MOUV')
-
Questa interpellanza nasce dal
fatto che, pur avendo chiesto i verbali del Consiglio di
amministrazione del Collegio sindacale della società Cervino, tali
verbali mi sono stati negati. Di conseguenza ho dovuto fare
un'interpellanza per sapere sostanzialmente ciò che vado a
chiedere.
Cosa è accaduto? Sappiamo già la questione della Cervino
rispetto al bar Rocce Nere, l'ho spiegato in un'interpellanza nel
passato Consiglio e su quell'interpellanza ho ricevuto come
risposta il fatto che Finaosta non ha possibilità di controllare
ciò che accade nelle partecipate. Poi ho appreso dagli organi di
stampa che è stata stanziata una somma di 14.280 euro come compenso
stabilito dalla società Cervino stessa per pagare il difensore del
Presidente della società Cervino. Nell'articolo che ho letto,
emergeva che, nel momento in cui c'è stato questo impegno di spesa
da parte della società, il Collegio sindacale - credo nella persona
del Presidente citato nell'articolo - stava valutando se questa
spesa fosse legittima oppure no. In particolare assicura che "
È
in corso una verifica interna per accertare la legittimità di un
atto deciso all'indomani della presa d'atto della sussistenza
dell'inchiesta. Pertanto sollecito rispetto alle necessità di
provvedere alla giusta tutela del vertice societario. Qualora si
ravvisassero profili di irregolarità la situazione potrà essere
rivalutata
". Non ho ricevuto, pur avendone fatto richiesta, né
i verbali del Collegio sindacale, né tantomeno quelli del Consiglio
di amministrazione per verificare se questo fosse vero, qual era
stata la discussione, come si era giunti alla decisione di
stanziare questi soldi rispetto a questa situazione venutasi a
creare all'interno della società.
A questo punto sono a chiedere che verifica è stata fatta dal
responsabile, Presidente del Collegio sindacale; cosa succede
quando ci sono situazioni di questo tipo e che cosa fa Finaosta
quando accadono fatti che ledono l'immagine della società
partecipata da parte di un componente del CdA o del Presidente del
CdA stesso e, a parte questa verifica che avrebbe fatto con
Finaosta, cosa succede nelle società partecipate rispetto alle
spese legali quando viene coinvolto uno degli amministratori,
ovvero: la responsabilità è in capo alla società o
all'amministratore che personalmente fa l'atto che non funziona?
Mentre faccio questa domanda sottolineo per l'ennesima volta che,
se avessi avuto i verbali che avevo chiesto, probabilmente non
starei qui a fare queste domande in questo Consiglio o forse avrei
fatto domande più circostanziate. Di conseguenza, in base alla
risposta che riceverò dall'Assessore, mi riservo di fare un'altra
iniziativa per discutere poi nel merito di quello che mi viene
risposto. Vorrei aggiungere,
a latere
di quello che ho
detto, se preferite questa modalità di esecuzione delle
interpellanze rispetto a quello che dovrebbe essere un accesso agli
atti con successiva verifica per poi venire all'interpellanza e
capire se è il caso di farla oppure no. Se preferite quella che
state adottando in questo momento, per me non c'è problema, io
posso tranquillamente riempirvi di interpellanze, interrogazioni e
mozioni e vediamo poi se ci divertiamo di più. E poi ci lamentiamo
che si perde tempo e che si discute di cose inutili!
Presidente -
La parola all'Assessore Testolin per la
risposta.
Testolin (UV)
-
Cercherò di dare una risposta
anche a queste ultime richieste del collega Cognetta, evidentemente
in quello che è l'alveo delle possibilità, di cosa si può e di cosa
non si può fare.
Il Consigliere interpella per conoscere "se la verifica citata
nell'articolo fatta dal dottor Odisio - leggo le domande - è
terminata e, se sì, con quali risultati; qualora uno o più
rappresentanti nominati nei consigli di amministrazione di società
partecipate assumano comportamenti lesivi dell'immagine della
società nella quale operano, quali indirizzi vengono dati da parte
del socio Regione a Finaosta e se questi li trasmette alle società
partecipate e se, a prescindere da tale verifica, è intenzione del
Governo regionale di domandare alla Finaosta come vengono gestite
nelle società partecipate regionali le spese legali derivanti da
comportamenti posti in essere dagli amministratori".
Per quanto concerne il primo punto dell'interpellanza, il
dottore Odisio, Presidente del Collegio sindacale della Cervino
S.p.A., interpellato sulla citata verifica interna, ha chiarito -
premettendo che il giornalista forse ha riportato in modo
semplicistico la sua dichiarazione - che egli si riferiva alle
sedute previste dall'articolo 2404 del Codice civile durante le
quali periodicamente il Collegio sindacale si riunisce ed effettua
le proprie le verifiche secondo i poteri che gli sono attribuiti.
L'articolo, così come riportato dal Consigliere interpellante,
tratteggiava la vicenda in questione in maniera semplicistica,
mentre sarebbe stato probabilmente opportuno effettuare i dovuti
approfondimenti. Il dottor Odisio ha infatti specificato a tal
proposito che nei primi sei mesi del 2019 il Collegio sindacale ha
svolto due verifiche durante le quali, per la vigilanza sul
rispetto dei principi di corretta amministrazione ai sensi
dell'articolo 2403 del Codice civile, è stato trattato il tema
dell'indagine
do ut des.
Il Presidente del Collegio
sindacale ha comunicato di aver inoltre partecipato a due incontri
con il responsabile dell'organismo di vigilanza della società per
appurare eventuali criticità. Durante tutti gli incontri svolti dal
Presidente, come dallo stesso precisato, è emersa la necessità di
monitorare strettamente la vicenda, ma per quanto riguarda la
prassi sociale adottata dei modelli e delle procedure non pare
risultare alcuna violazione. Per quanto concerne il richiamo al
decreto legislativo n. 231 del 2001 che introduce la responsabilità
amministrativa per società, enti e organizzazioni, il dottor Odisio
evidenzia come il decreto prevede per le aziende la facoltà di
dotarsi senza obbligatorietà alcuna di un apposito modello di
prevenzione dei rischi. Tale modello organizzativo è un insieme di
regole, di procedure e modi di operare che definiscono il sistema
organizzativo di gestione e di controllo interno dell'azienda e
mira ad impedire o a contrastare la commissione di reati sanzionati
dal decreto stesso. Il principale beneficio nello scegliere di
applicare il modello è l'esclusione o la limitazione della
responsabilità aziendale derivanti da uno dei reati in questione,
migliorando contemporaneamente la trasparenza e la cultura dei
rischi e dei controlli. Con tale modello ciascun dipendente
amministratore o collaboratore è consapevole del fatto che, nello
svolgimento della propria attività, deve conoscere ed attenersi al
codice etico e alle norme procedurali aziendali che regolano
l'attività svolta. La Cervino S.p.A. ha adottato tale modello ormai
da anni e ha nominato il già citato organismo di vigilanza che
ciclicamente si incontra e relaziona, così da valutare
l'adeguatezza del modello all'evoluzione legislativa, nonché per
prevenire possibili rischi per la società. Come detto anche durante
gli incontri, per quanto riguarda la prassi sociale adottata - i
modelli e le procedure - non pare risultare violazione alcuna.
Circa il secondo punto dell'interpellanza e, più in generale, in
merito ad eventuali indirizzi dati da parte dell'Amministrazione e
poi trasmessi a Finaosta e alle società partecipate in relazione
all'eventuale danno dell'immagine causato alla società
dall'amministratore, si precisa come a Finaosta - a detta della
stessa - non risultano mai essere stati impartiti indirizzi
specifici. Si rammenta a tal proposito che, ai sensi dell'articolo
12 del Testo unico delle società partecipate, i componenti degli
organi di amministrazione e controllo delle società partecipate
sono soggette alle azioni civili di responsabilità previste dalla
disciplina ordinaria delle società di capitali, salva la
giurisdizione della Corte dei Conti per il danno erariale causato
dagli amministratori e dai dipendenti delle società
in
house
. Di volta in volta dovranno essere verificate le singole
situazioni alla stregua delle risultanze processuali qualora siano
stati causati effettivi danni d'immagine in seguito a condanna
definitiva.
Per quanto concerne il terzo punto, ossia se a prescindere dalla
verifica effettuata sia intenzione del Governo regionale di
domandare a Finaosta come vengono gestite nelle società partecipate
le spese legali derivanti da comportamenti posti in essere dagli
amministratori, fatti salvi evidentemente i dovuti e opportuni
approfondimenti del caso e la necessaria uniformità su alcuni
aspetti, si ribadisce l'autonomia di ogni società partecipata che
deve potersi dotare dei modelli organizzativi più confacenti
all'attività svolta e ad alla sua strutturazione, nell'alveo
chiaramente delle disposizioni normative in materia di società
partecipate.
Infine, in merito a quanto sostenuto dal Consigliere nell'ultima
parte del suo intervento e riportato anche nelle premesse
dell'interpellanza circa la scorrettezza con la quale sarebbe stato
negato in maniera pretestuosa l'accesso ai verbali del Consiglio di
amministrazione relativamente agli anni 2018/2019 e del Collegio
sindacale relativamente ai mesi di ottobre, novembre, dicembre 2018
e 2019, si evidenzia che, proprio al fine di approfondire la
questione, è stato chiesto un formale parere al Coordinatore del
Dipartimento legislativo e aiuti di Stato, che si è espresso
argomentando diffusamente le motivazioni del diniego. Tale parere,
richiamando gli articoli 2421 e 2422 del Codice civile ed alcune
pronunce giurisprudenziali, ha evidenziato come il Consigliere
regionale non abbia diritto di accedere alla versione integrale dei
verbali delle adunanze e delle deliberazioni del Consiglio di
amministrazione e del Collegio sindacale della società, sottratta
in genere al diritto di informazione dei soci ed evidenziando come
possono ai più ritenersi ostensibili gli estratti o le prime pagine
dei verbali che consentirebbero comunque di accedere agli argomenti
posti all'ordine del giorno e quindi ottenere informazioni utili
all'espletamento del mandato rappresentativo. Non vi è stata dunque
alcuna scorrettezza o pretestuosità nel comportamento
dell'Amministrazione, poiché nella risposta si erano resi persino
disponibili a fornire la dovuta documentazione come sopra
specificato, documentazione che avrebbe permesso di circostanziare
le informazioni necessarie all'interpellante e di acquisirli in
conformità alla normativa. Detto questo, non c'è nessuna intenzione
di fare qualcosa che non sia in linea con le norme. Se ci sono
delle possibilità di attuare i procedimenti in funzione dei
diktat
delle normative, assolutamente siamo a disposizione
come siamo stati a disposizione nel cercare di rispondere
puntualmente alle domande poste.
Presidente -
La parola al collega Cognetta per la
replica.
Cognetta (MOUV')
-
Parto dal fondo, così ci
chiariamo subito.
I verbali del Consiglio di amministrazione normalmente sono
depositati alla Camera di Commercio, quindi negarmeli non ha
nessunissimo senso. Per quanto riguarda invece i verbali relativi
al Collegio sindacale, io continuo a sostenere che "forse" siamo
Consiglieri regionali e l'articolo 116 dice chiaramente che noi
possiamo accedere a qualunque tipo di documento. Abbiamo fatto
prima il ricorso al TAR, poi il ricorso al Consiglio di Stato che
ci ha dato ragione. In passato ho ricevuto - come ho già spiegato
più volte - i verbali del Collegio sindacale di altre società
partecipate senza nessun problema, quindi non vedo perché questo
non l'abbia dovuto ricevere così come ho chiesto. Altre forme poi
non hanno nessun senso. A richiesta ho ricevuto. Ripeto: quelli del
Consiglio di amministrazione sono depositati, quindi sono
addirittura pubblici, e non mi sono stati dati; quelli invece... ed
è ancora più divertente... Mi sono leggermente alterato perché
veramente non capisco qual è questa modalità per la quale vi
inventate queste risposte. Gli stessi dirigenti che non hanno mai
fatto nessun problema nelle passate legislature, in questa, invece,
cambiano idea. È una cosa pazzesca quella che succede qui dentro,
davvero! Comunque dicevo che, siccome non mi sono stati dati i
documenti in maniera impropria e scorretta, lei ha iniziato il suo
intervento dicendo: "Il giornalista ha interpretato male, in
maniera semplicistica". Sì, lei ha letto questa risposta, quindi a
maggior ragione mi andavano dati i dati, così non stavamo qua a
discutere.
Pertanto io sollecito nuovamente, per favore, questi verbali,
perché voglio essere certo di quello che mi ha risposto. Mi scusi,
ma anche la sua risposta, quella data in questo momento, non ha
nessun valore, perché se lei stesso disconosce quello che ha letto,
allora vuol dire che non ha nessun valore! Vorrei sapere
esattamente se questi soldi, i 14.280 euro, servono per pagare
l'avvocato di Maquignaz o no. Alla fine sono serviti a questo
oppure no? Visto che è lui il responsabile ed è lui che dovrebbe
metterci di suo e poi eventualmente farsi rimborsare se risulterà
innocente, come banalmente succede ai dirigenti pubblici, qui
invece chi ha pagato? Ha pagato o non ha pagato per questo? Esce
una notizia di questo tipo e non facciamo una smentita? Va tutto
bene. Se è sbagliata, la Cervino doveva dire: "è stata scritta una
fesseria, non è vero". È opinabile anche questo, secondo voi? È
sbagliato?
Per favore, se vogliamo cercare di continuare a lavorare in
maniera compiuta tra tutti, onde evitare di fare interpellanze che
non hanno senso, chiedo cortesemente a questo Governo di rispettare
l'articolo 116 in tutte le sue forme e fornire a tutti i
Consiglieri che ne fanno richiesta i documenti necessari per fare
il proprio mestiere, sennò perdiamo solo tempo. Va bene che a voi
vi va bene, però siete voi i responsabili e non qualcun altro.
Siete voi che gestite i dirigenti. Chiaro?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK