Consiglio Regionale della Valle d'Aosta - Oggetto del Consiglio n. 677 del 5 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 677 del 5 luglio 1989 - Resoconto
OGGETTO N. 677/IX - DISEGNO DI LEGGE: "CONCESSIONE DI
CONTRIBUTI PER LA REALIZZAZIONE DI IMPIANTI DI RISALITA E DI
STRUTTURE AD ESSI FUNZIONALMENTE CONNESSE".
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
L'activité du ski, en Vallée d'Aoste,
représente sûrement une des activités les plus importantes à
l'intérieur du secteur touristique. Il semble donc nécessaire que
les stations de ski valdôtaines puissent s'équiper au mieux et
améliorer leurs offres pour soutenir la concurrence non seulement
avec les stations italiennes, mais aussi avec celles étrangères.
Nous pensons que la politique à suivre dans ce domaine est celle de
permettre à notre Région d'améliorer la qualité de son offre.
Ce projet de loi se pose exactement dans cette direction. Nous
proposons, par cette intervention, de contribuer à la construction
et à l'amélioration des remontées mécaniques en Vallée d'Aoste. A
notre avis, il y a deux moyens de faire cela.
Le premier prévoit la location de contributions à fond perdu
pour toutes les sociétés existent sur le territoire en proposant
des barèmes se rapportant aux dimensions des sociétés mêmes. On a
pensé d'instituer 4 différents degrés: les petites sociétés, celles
qui ont de 101 à 600 skieurs, celles qui ont de 600 à 4.000 skieurs
et ainsi de suite. Par rapport à chaque barème auquel une société
appartient, il y a une différenciation dans l'intervention
régionale.
Le deuxième plan concerne une situation particulière et demande
que l'on puisse allouer des contributions, toujours à fond perdu,
aux différentes sociétés, indépendamment de la catégorie à laquelle
elles appartiennent d'après le classement prévu à l'article 2,
quand il s'agit de remontées mécaniques dites "d'arroccamento"
(c'est-à-dire les remontées qui portent les skieurs du fond de la
vallée vers le domaine skiable, en haut) et de remontées qui
permettent de relier entre eux des différents domaines skiables,
même s'ils appartiennent à des différentes sociétés.
Donc il s'agit d'aller vers un discours d'amélioration de
l'offre dans le domaine du ski; en effet aujourd'hui le skieur ne
se contente plus de répéter les mêmes pistes mais demande de
pouvoir parcourir deux ou trois vallées. Nous croyons donc que ce
projet de loi peut satisfaire cette exigence.
Il faut encore souligner que pour les remontées mécaniques de
Champorcher on a demandé au Conseil régional une contribution du
80% et nous devrions faire la même chose pour ce qui est des
remontées mécaniques entre Orsia et Gabiet; donc il nous a paru
plus utile de concevoir une loi générale sur ce problème, plutôt
que d'intervenir toutes les fois avec une loi spéciale.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
In sede di Commissione ho già espresso una
valutazione fortemente negativa su questo disegno di legge, per
numerosi e credo anche estremamente validi argomenti. Ho
sottolineato infatti qual è il contesto di grave carenza della
nostra legislazione in cui si colloca questa legge, che è una delle
tante leggi di finanziamento che l'Amministrazione regionale
approva, per quanto riguarda gli impianti di risalita, le piste di
discesa..., mentre siamo completamente privi di una normativa
generale che riguardi i criteri attraverso cui autorizzare la
realizzazione di determinati impianti a fune e piste per lo sci da
discesa.
In tutte le altre Regioni dell'arco alpino si è governato il
fenomeno della realizzazione degli impianti da sci e delle piste da
discesa, e si sono individuati dei criteri per definire dove è
opportuno realizzarli e dove non lo è, a quali condizioni vanno
realizzati, quali caratteristiche e requisiti devono avere. Ciò è
ormai oggetto di una normativa ben precisa in tutte le altre
regioni dell'arco alpino, che hanno legiferato in materia fin dalla
metà degli anni '70. La prima legge della Regione Trentino Alto
Adige risale infatti al 13 luglio 1970 ("Ordinamento delle piste
destinate alla pratica non agonistica dello sci"), quella della
Regione Veneto è la n. 11 del 25 gennaio 1975 ("Ordinamento delle
piste destinate alla pratica non agonistica dello sci"), quella
della Regione Lombardia è del 12 giugno 1975 ("Disciplina delle
piste per la pratica non agonistica dello sci"), quella della
Regione Abruzzo è la n. 61 del 9 settembre 1983 ("Disciplina in
materia di funivie, seggiovie, piste di discesa e relative
infrastrutture"), mentre quella della Provincia Autonoma di Trento
è la n. 7 del 21 aprile 1987 ("Disciplina delle linee funiviarie in
servizio pubblico e delle piste da sci").
Ovviamente non ho fatto un esame completo, posso dire tuttavia
che in tutte queste realtà, ma anche in altre, esistono delle
procedure molto precise e ben definite, attraverso le quali è
facile identificare chi può presentare la domanda per realizzare un
impianto a fune, quale documentazione deve allegare, quale
commissione è competente ad esaminare la procedura e la
documentazione, quali requisiti sono richiesti, a quali condizioni
può essere rilasciata l'autorizzazione e quali caratteristiche
devono avere gli impianti e le piste da discesa utilizzabili dal
pubblico.
Contrariamente a quanto ho appena detto, noi, pur essendo una
Regione alpina per eccellenza, che per prima avrebbe dovuto
tracciare la strada e disciplinare sotto l'aspetto legislativo
tutta questa attività, siamo completamente privi di una legge di
questo genere.
Non abbiamo una legge fondamentale per governare il fenomeno
degli impianti di risalita e delle piste da discesa, ed evitare
tutti i guai e le conseguenze negative che abbiamo potuto
registrare ed il cui caso più clamoroso è quello che concerne il
comprensorio del Col Chécrouit, devastato dagli interventi della
società Val Veny; però abbiamo una ricchissima normativa per
finanziare gli impianti a fune, tant'è che ci siamo esercitati, ma
ancora continuiamo a farlo, nell'approvazione di una serie di leggi
di finanziamento a pioggia per gli impianti a fune.
Abbiamo già in vigore una legge regionale, che è stata più volte
modificata per essere resa sempre più interessante agli occhi delle
società degli impianti a fune, che dà incentivazioni e mutui
agevolati per realizzare impianti di risalita. Abbiamo fatto una
legge regionale per finanziare l'innevamento artificiale e per
contribuire alla manutenzione delle piste. Proprio ieri il
Consiglio ha approvato una legge organica per la regimazione
idraulica dei comprensori devastati dalle piste da sci fatte in
modo scriteriato. Interveniamo per rifinanziare e ripianare i
deficit. Probabilmente domani discuteremo un disegno di legge per
il quale, quando non basta l'innevamento artificiale e quindi si
hanno minori introiti, si interviene addirittura con ulteriori
finanziamenti...
In questo contesto legislativo, che è soltanto di erogazione
finanziaria, e non di governo della realizzazione degli impianti a
fune e dell'offerta qualitativa, sia come localizzazione in
determinati posti sia come caratteristiche richieste a queste
infrastrutture, si inserisce questo disegno di legge, portato
naturalmente anche questo con grande velocità e con grande urgenza
dalla Giunta regionale, con il quale si finanzia la realizzazione
degli impianti funiviari con un contributo a fondo perduto che può
arrivare sino al 90% della spesa prevista. In pratica la Regione
paga tutte le spese per realizzare determinati impianti a fune.
Ma quali sono questi impianti a fune? Sono proprio quelli più
grossi, quelli fatti dalle società più potenti, che evidentemente
hanno anche dei costi estremamente elevati. Io so che quando la
Giunta ha predisposto questo disegno di legge, aveva chiaramente
presenti due situazioni (anche se l'Assessore Faval ci ha detto che
ce n'è una terza, che però non conosco sufficientemente bene):
- il progetto Arp della società Val Veny, del quale hanno
parlato in termini estremamente negativi tutte le riviste
ambientaliste, nonché tutti gli organi che si occupano di montagna
e che sono attenti alla tutela della montagna;
- quello molto discutibile della nuova funivia di
Gressoney-La-Trinité, che dovrebbe andare da Stafal al Gabiet.
Questi due interventi sono sicuramente il motore della
presentazione di questo disegno di legge. Certamente le società Val
Veny e Gressoney-Servizi non potevano e non volevano accontentarsi
di ricorrere ai mutui agevolati che già ora sono previsti nella
legislazione regionale, ed hanno chiesto di più; hanno chiesto cioè
che i 10, 20, 30 o i 40 miliardi del costo di quei progetti vengano
sostanzialmente finanziati a fondo perduto dall'Amministrazione
regionale.
Ecco allora questa proposta che, se apparentemente può anche
andare a vantaggio delle società più piccole, in realtà
all'articolo 4 indica molto esplicitamente quali sono i suoi
principali beneficiari.
Noi non riteniamo che con un disegno di legge di questo genere
si pongano le condizioni per migliorare l'offerta qualitativa degli
impianti a fune valdostani, né che in questo modo si pongano le
basi per una accurata selezione delle località in cui realizzare o
meno gli impianti a fune. Ci sembra invece che l'ispirazione di
fondo di questo intervento sia quella di garantire ancora una
crescita solo quantitativa, badando ai vantaggi per il turismo
invernale, ma non agli svantaggi per il turismo estivo, che può
comportare la realizzazione di un determinato impianto.
Gli aspetti più negativi del disegno di legge sono i
seguenti:
- il finanziamento a fondo perduto, fino al 90% della spesa
prevista, sembra essere fuori da qualsiasi parametro di raccordo
fra finanziamento pubblico ed iniziative di enti locali, società o
gruppi che abbiano particolari interessi, perché in questo caso
paghiamo tutto noi:
- la cumulabilità, cioè la possibilità di cumulare questi
cospicui finanziamenti con altri già previsti da leggi regionali.
E' da notare che nel disegno di legge appena discusso, concernente
finanziamenti agli autotrasportatori, questa cumulabilità era
tassativamente esclusa, mentre qui è consentita;
- un terzo elemento estremamente negativo è l'efficacia
retroattiva della legge, per cui anche chi ha realizzato a partire
dal 1985, usufruendo magari di mutui regionali, adesso può
ricorrere a questi finanziamenti a fondo perduto.
Nel disegno di legge sono estremamente carenti, infine, la
procedura da seguire, la documentazione richiesta, la fase
dell'esame della domanda ed il momento decisionale.
Noi presenteremo una serie di emendamenti che riguardano un po'
tutti gli articoli del disegno di legge, non perché riteniamo che
lo stesso possa essere radicalmente migliorato, ma perché riteniamo
che debbano e possano esservi introdotti almeno alcuni correttivi
che lo rendano un pochino più accettabile, visto che nel suo
complesso è totalmente negativo.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Approfitto della discussione generale per
porre all'Assessore competente alcune questioni di carattere
generale che non ho potuto dibattere in sede di Commissione per il
caotico modo di funzionare del Consiglio regionale in questo
periodo. Ricordò che alla riunione della Commissione incaricata di
esaminare il merito di questo provvedimento io non ho partecipato
per protesta, avendo ricevuto il telegramma dopo l'orario di
convocazione della Commissione.
Faccio una premessa di carattere generale. E' da anni che noi,
tenuto conto di quello che avviene in altre parti non solo del
nostro Paese ma di tutto l'arco alpino, sosteniamo la necessità di
intervenire per favorire l'innovazione tecnologica degli impianti
di risalita della nostra Regione. E' indubbio infatti che oggi, per
quanto riguarda la qualità dell'offerta turistica, la velocità ed
il comfort degli impianti sono elementi che hanno notevole rilievo.
Per usare una battuta che abbiamo già fatto in altre occasioni, si
può dire che sono ormai finiti i tempi eroici in cui si potevano
sopportare ore ed ore di coda a La Thuile, dove si era riforniti
anche di coperte di tipo militare, per non giungere congelati alla
stazione di arrivo.
E' finita quell'epoca ed ora siamo in una stagione in cui la
qualità, la sicurezza ed il comfort degli impianti sono un fatto
importante. Anche se di questo si discute troppo poco nella nostra
Regione, basta pensare, ad esempio, all'uso che alcune realtà
alpine d'Oltralpe fanno dei mezzi su rotaia, intesi come veri e
propri "métro-alpins", come a Saas-Fé. Ho comunque una ricca
documentazione su altre stazioni austriache in cui sono state fatte
altre esperienze di grandissimo rilievo.
Siccome in Valle d'Aosta si è insediata una società che
costruisce un determinato tipo di impianto di risalita, approfitto
della discussione di carattere generale per augurarmi che
l'attenzione delle società e della Regione non si concentri
unicamente verso quel tipo di impianto. Dico questo solo a scopo di
avvertimento, perché recentemente si è discusso delle possibili
alternative all'impianto di arroccamento tra Stafal ed il Gabiet,
ma, per quanto ho potuto constatare, l'orientamento generale era
teso appunto verso quel tipo di impianto, che era sembrato essere
l'unica soluzione possibile. Le soluzioni alternative, come ad
esempio quella di un possibile collegamento tra Stafal e Orsia per
mezzo di un trenino veloce, non sono state neanche prese in
considerazione sul piano della fattibilità, dei costi, ecc.
Eppure io credo che questi impianti siano già di per sé un
grande richiamo turistico, per cui non dovremmo assolutamente avere
timidezze nel valutarli, visto tra l'altro che questi nuovi mezzi
di trasporto rispondono a due esigenze fondamentali: una grande
portata ed un comfort che non è paragonabile a quello degli altri
impianti.
Fatte queste valutazioni di carattere generale, anche noi
abbiamo una serie di perplessità nel merito del provvedimento, nel
senso che ancora una volta, anziché scegliere la strada che io per
comodità continuo a chiamare della programmazione e del progetto,
si stabiliscono dei criteri, come quelli indicati all'articolo 3,
in base ai quali le imprese piccole hanno contributi fino al 70%,
quelle medie fino al 60%, quelle grandi fino al 10% e quelle super
fino al 2%. Confesso la mia incapacità a stabilire se questi
rapporti rispondano davvero ad un criterio di validità.
Il tutto infatti sembra essere una specie di scommessa, intanto
perché il passaggio da "piccole" a "medie" è affidato al metodo
"Illing", che io non conosco. Non sarebbe stato opportuno allegare
un...
(... Interruzione ...)
... Ah, ho capito, ho capito.
Comunque, riprendendo il filo del ragionamento, voglio dire che
manifesto il mio disagio nel valutare l'entità del contributo, tra
l'altro con passaggi dal 70% al 2%, sulla base di un criterio
inerente alla capacità del bacino.
Io insisto nel chiedere che sia consentito al Consiglio
regionale di valutare i progetti e non di valutare le richieste che
arrivano in modo del tutto casuale e rispetto alle quali noi ci
comportiamo come uno sportello pronta-cassa. Per meglio intenderci
io ritengo che ci sia una certa differenza tra dare dei contributi
al cittadino che acquista la prima casa e darli invece per la
costruzione di impianti di risalita o di arroccamento. Mentre là mi
sta bene fissare qualche criterio uguale per tutti, nel caso degli
impianti di risalita preferisco valutare la congruità e la validità
del progetto. E' questo ragionamento che ci fa opporre le più
grandi perplessità nei confronti della legge.
Vi sono poi altre due questioni di tipo generale. La prima è
quella che riguarda la documentazione. All'articolo 5 si parla
della documentazione da allegare alla domanda per accedere ai
contributi e si fa riferimento al progetto, al preventivo di spesa,
alla relazione tecnica, al piano finanziario ed alla copia dei
bilanci relativi agli ultimi tre esercizi. Anche in questo caso
individuo un limite nell'assenza di una valutazione sull'impatto
dell'opera sul territorio. E' uno dei criteri che dovrebbe essere
regolamentato da una legislazione di carattere regionale; ma
siccome non c'è, io chiedo che la valutazione dell'impatto
ambientale sia inserita come elemento fondamentale anche per la
valutazione dei progetti e che quindi sia inserita nell'articolo
5.
Un'ultima questione, rispetto alla quale non so se siano stati
presentati degli emendamenti, riguarda la procedura. Siccome non ho
seguito l'iter e la "soi-disant" discussione in Commissione di
questo provvedimento, non so se è stato modificato l'articolo 6,
che prevede un'istruttoria per la concessione dei contributi. Mi
spiego meglio: se l'articolo 6 rimane così com'è, io lo ritengo del
tutto insufficiente, perché una scelta di questa portata e di
questo tipo non può essere affidata ad una Commissione composta
come è detto, appunto, all'articolo 6.
Chiedo poi all'Assessore di fornirmi delle spiegazioni in merito
all'articolo 9, dove si dice che, in fase di prima applicazione, i
benefici di questa legge si applicano anche "a impianti entrati in
esercizio a decorrere dal 1985". Voglio capire esattamente quanti
sono, quali sono e poi, se quelle società avevano iniziato
un'operazione utilizzando gli strumenti legislativi di allora,
perché, nel caso siano in difficoltà, non si interviene in altro
modo, evitando questa norma che a mio avviso potrebbe addirittura
rendere illegittimo il provvedimento e farlo bocciare, visto che è
perlomeno anomalo che i benefici di una legge che noi approviamo
oggi, nel 1989, valgano anche per scelte fatte nel 1985. Su questo
punto io sollevo serie perplessità.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je prends acte avec satisfaction du fait que
le Conseiller Tonino partage mon idée concernant la nécessité d'un
projet d'amélioration de l'offre touristique de la Vallée d'Aoste.
En effet, celui-ci est notre premier souci et je crois que dans
cette affirmation il y a aussi la réponse à une partie des
critiques faites par M. Riccarand quand il soutien qu'au moyen de
cette loi on va améliorer seulement la quantité et non pas la
qualité de cette offre.
Je voudrais faire un exemple pour qu'on comprenne bien de quoi
on est en train de parler: la remontée mécanique construite
récemment au Breuil, reliant Plan Maison et le col supérieur des
Cimes Blanches, démontre exactement ce que je soutenais tout à
l'heure, quand je disais que, parmis les remontées mécaniques que
nous allons considérer d'après l'article 4, il y a la possibilité
de financer des projets qui relient entre eux des domaines skiables
différents. Dans ce cas, par exemple, nous avons d'un côté le
domaine skiable de la société du Mont Cervin et de l'autre le
domaine skiable de la société Cime Bianche. En plus, grâce à cette
téléférique, nous avons la possibilité de répéter en partie la
piste qui descend directement du Plateau au Breuil. Voilà, donc, la
démonstration concrète de l'application de l'article 4.
Aux questions soulevées sur certaines façons de transporter les
gens sur les pistes de ski, nous pouvons répondre anticipant au
Conseil le fait que dernièrement il y a eu une rencontre avec les
représentants des Communes de Pré-Saint-Didier, Courmayeur et La
Thuile, au cours de laquelle on a examiné une proposition
concernant la construction d'un métro alpin pour relier ces trois
Communes, dans la perspective de mieux utiliser les moyens à
disposition et de mieux exploiter cet immense domaine skiable que
nous avons entre le Mont Blanc et la tête du Ruithor.
Nous ne nous sommes pas bornés à l'examen des différentes façon
de transporter les skieurs, mais nous avons aussi cherché à être
disponibles à d'autres initiatives. Cela est démontré par le fait
que bientôt, j'espère, on réalisera le train qui mettra en
communication la station de Cogne à celle de Pila et, par la suite,
grâce à la téléférique montant de Pont Suaz à Pila, avec le
chef-lieu aussi.
M. Tonino nous dit que l'article 3 est un pari, mais, en effet,
avec l'article 3 nous avons proposé des barèmes. Je suis conscient
du fait qu'on peut proposer d'autres barèmes, mais ceux que nous
avons indiqués sont les résultats d'études faites par les bureaux
compétents et de confrontations avec les situations législatives
non seulement italiennes, mais aussi étrangères. Donc nous
préférons suggérer ce schéma.
La requête d'avoir un projet d'ordre général est tout à fait
légitime et nous la partageons; nous pensons que cela pourra être
fait (et en réalité est en train d'être fait) à travers des études
sur le plan urbanistique et sur celui du territoire. En effet à
l'intérieur de ces plans on pourra souligner les vocations des
différentes localités de la Vallée d'Aoste et sur cette base on
pourra organiser le travail non seulement dans le domaine du
tourisme, mais aussi de toutes les autres activités sur le
territoire.
Donc il ne s'agit pas d'un renvoi à quelque chose de différent,
mais d'un plan d'organisation du travail qui comprend différents
secteurs. Tout le monde, même l'opposition, a plusieurs fois
souligné la nécessité de considérer le plan régional d'urbanisme et
le plan du territoire comme la base et l'instrument de notre
travail. Je partage entièrement cette opinion et je peux assurer au
Conseil régional que, avec l'ouverture des travaux de l'Assemblée
régionale en septembre, on pourra déjà discuter les résultats des
études faites jusqu'ici et les propositions d'utilisation que le
Gouvernement régional a préparées.
L'article 6, comme je viens de dire, a été modifié en
Commission; on propose que la Commission prévue par la loi du 1985
soit intégrée par la présence du Président du Gouvernement régional
et de l'Assesseur au Tourisme, Urbanisme et Biens Culturels.
Pour ce qui est de l'article 9 et des sociétés intéressées à la
location des contributions, je ne peux pas anticiper l'examen que
fera la Commission, après avoir fait une sélection avec les
barèmes; donc je ne peux pas dire quelles seront les sociétés qui
pourront obtenir les contributions. Par exemple, le fait de
demander aux sociétés les budgets des 3 dernières années est
finalisé au fait de savoir quelle possibilité a le requérant
d'employer cet argent, donc d'établir le montant de l'éventuelle
contribution.
Pour terminer, à propos de la requête faite par le Conseiller
Tonino, je propose de substituer le deuxième alinéa de l'article 2
("2. La ricettività giornaliera dei comprensori è calcolata con
il metodo "Illing" allegato alla presente legge")
par le
suivant:
"2. La ricettività giornaliera di un comprensorio è calcolata
moltiplicando per due la sommatoria delle potenze degli impianti a
fune installati nel comprensorio stesso, intendendosi per potenza
di un impianto il prodotto della sua portata oraria massima
autorizzata per il suo dislivello, espresso in chilometri".
PRESIDENTE:
Nel passare all'esame dell'articolato, ricordo
che prenderemo in considerazione il testo predisposto dalla 2a
Commissione consiliare permanente.
Do lettura dell'articolo 1.
Art. 1
(Finalità)
1. La Regione Valle d'Aosta, allo scopo di favorire una
razionale programmazione degli investimenti, concede a Società
funiviarie contributi finalizzati alla realizzazione di impianti a
fune, nonché di strutture ad essi funzionalmente connesse.
2. Sono strutture funzionalmente connesse quelle di cui all'art.
1, quarto comma, della legge regionale 15 luglio 1985, n. 46,
concernente "Concessione di incentivi per la realizzazione di
impianti di risalita e di connesse strutture di servizio", nonché
gli impianti necessari a favorire il distacco controllato di
valanghe.
PRESIDENTE:
Do lettura di un emendamento soppressivo
all'articolo 1, presentato dal Consigliere Riccarand.
EMENDAMENTO
Art. 1, comma 2°
Sopprimere le seguenti parole:
"nonché gli impianti necessari a favorire il distacco
controllato di valanghe".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
L'articolo 1 dice che la Regione può dare
dei contributi per la realizzazione di impianti a fune e delle
strutture ad essi funzionalmente connesse. Che cosa si intenda con
la dizione strutture ad essi funzionalmente connesse, era già
stabilito dalla legge n. 46 del 1985, che al comma 4 dell'articolo
1 diceva:
"Sono considerate strutture funzionalmente connesse gli
impianti, le stazioni di partenza e di arrivo, biglietterie,
fabbricati adibiti a ricovero di mezzi battipista e di macchine
operatrici, officina, deposito e consimili, linee di alimentazione
elettrica, le cabine di trasformazione ed i generatori di
corrente".
A tutto questo, tra gli interventi finanziabili si vogliono
aggiungere anche le teleferiche sparavalanghe. Credo che si abbia
in mente soprattutto il progetto "Arp", nel quale è prevista la
realizzazione di un mastodontico apparato di teleferiche
sparavalanghe, che dovrebbe consentire l'utilizzo di un
comprensorio molto esposto a valanghe, altrimenti non
utilizzabile.
C'è da notare però che questi marchingegni, messi in alta
montagna, oltre ad avere un impatto ambientale sicuramente pesante
e negativo, hanno poi delle controindicazioni proprio nella
creazione delle valanghe. Infatti, con una teleferica sparavalanghe
in funzione nel vallone di Youla, si è sperimentato negli anni
scorsi che, quando venivano attivati gli esplosivi per far scendere
le valanghe, non si creavano effetti solo in una zona circoscritta,
ma in un comprensorio molto più vasto, con la conseguenza che si
creavano nuove valanghe anche laddove non c'erano mai state negli
anni precedenti. Alcune guide del Monte Bianco mi hanno fornito una
dettagliata relazione, nella quale sono elencate le nuove valanghe
precipitate proprio in seguito all'utilizzo delle teleferiche
sparavalanghe.
Ora, io credo che accordare un finanziamento anche per queste
strutture sia completamente sbagliato, perché si va ad incentivare
fino al 90% la realizzazione di strutture che possono essere molto
pericolose e che comunque hanno sempre un grave e negativo impatto
sull'ambiente.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV): J'insiste pour que l'on garde dans le premier
article la possibilité de financer aussi les instruments pour
détacher artificiellement les avalanches, même parce que cela
rentre exactement dans le projet "qualité". En effet la sûreté sur
les pistes rentre dans ce barème.
Le Conseiller Riccarand nous attribue un unique souci: celui de
Courmayeur et de la Val Veny. Je peux lui signaler que dans la zone
de Pila ces instruments on déjà été installés et marchent très
bien. D'ailleurs j'ajoute que ces instruments sont installés depuis
longtemps dans toutes les Alpes, au nord et au sud (nous rappelons,
par exemple, le système français qui s'appelle "Catexe", celui
allemand et celui autrichien), et qu'ils n'ont jamais provoqué
d'inconvénients, jusqu'à ce moment.
Donc je crois que nous devons garder la possibilité de donner
des contributions aussi pour ce genre d'installations.
PRESIDENTE:
Se nessuno chiede la parola, pongo in
votazione l'emendamento all'articolo 1 proposto dal Consigliere
Riccarand.
ESITO DELLA VOTAZIONE
Presenti: 29
Votanti: 29
Favorevoli: 6
Contrari: 23
Il Consiglio non approva
PRESIDENTE:
Se nessuno chiede la parola, pongo in
votazione l'articolo 1 nel testo originale del quale abbiamo già
dato lettura.
ESITO DELLA VOTAZIONE
Presenti: 29
Votanti: 24
Favorevoli: 23
Contrari: 1
Astenuti: 5 (Chenuil, Dolchi, Gremmo, Mafrica e Tonino)
Il Consiglio approva
PRESIDENTE:
Do lettura dell'articolo 2.
Articolo 2
(Classificazione delle aziende)
1. Per le finalità di cui alla presente legge, le aziende sono
così classificate:
a) piccole: ricettività giornaliera da 101 a 600 sciatori;
b) medie: ricettività giornaliera da 601 a 4.000 sciatori;
c) grandi: ricettività giornaliera da 4.001 a 10.000
sciatori;
d) super: ricettività giornaliera oltre 10.000 sciatori.
2. La ricettività giornaliera dei comprensori è calcolata con il
metodo "Illing" allegato alla presente legge.
PRESIDENTE:
Do lettura di un emendamento all'articolo 2,
presentato dall'Assessore al Turismo, Urbanistica e Beni Culturali,
Faval.
EMENDAMENTO
Il 2° comma dell'art. 2 del disegno di legge regionale
concernente "Concessione di contributi per la realizzazione di
impianti di risalita e di strutture ad essi funzionalmente
connesse" è sostituito dal seguente:
"2. La ricettività giornaliera di un comprensorio è calcolata
moltiplicando per due la sommatoria delle potenze degli impianti a
fune installati nel comprensorio stesso, intendendosi per potenza
di un impianto il prodotto della sua portata oraria massima
autorizzata per il suo dislivello, espresso in chilometri".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 29
Votanti: 24
Favorevoli: 23
Contrari: 1
Astenuti: 5 (Chenuil, Dolchi, Gremmo, Mafrica e Tonino)
Il Consiglio approva
PRESIDENTE:
Do lettura dell'articolo 2 emendato.
Articolo 2
(Classificazione delle aziende)
1. Per le finalità di cui alla presente legge, le aziende sono
così classificate:
a) piccole: ricettività giornaliera da 101 a 600 sciatori;
b) medie: ricettività giornaliera da 601 a 4.000 sciatori;
c) grandi: ricettività giornaliera da 4.001 a 10.000
sciatori;
d) super: ricettività giornaliera oltre 10.000 sciatori.
2. La ricettività giornaliera di un comprensorio è calcolata
moltiplicando per due la sommatoria delle potenze degli impianti a
fune installati nel comprensorio stesso, intendendosi per potenza
di un impianto il prodotto della sua portata oraria massima
autorizzata per il suo dislivello, espresso in chilometri.
PRESIDENTE:
Se nessuno chiede la parola, pongo in
votazione l'articolo 2 emendato, testé letto.
ESITO DELLA VOTAZIONE
Presenti: 29
Votanti: 28
Favorevoli: 23
Contrari: 5
Astenuti: 1 (Gremmo)
Il Consiglio approva
PRESIDENTE:
Do lettura dell'articolo 3
Articolo 3
(Modalità di intervento)
1. Società ed enti proprietari di impianti di risalita possono
ottenere contributi a fondo perduto a fronte delle spese derivanti
dagli investimenti di cui all'art. 1, entro i seguenti limiti:
a) fino ad un massimo del 70% della spesa ammessa per le aziende
classificate "piccole";
b) fino ad un massimo del 60% della spesa ammessa per le aziende
classificate "medie";
c) fino ad un massimo del 10% della spesa ammessa per le aziende
classificate "grandi";
d) fino ad un massimo del 2% della spesa ammessa per le aziende
classificate "super".
2. Rientrano nella spesa ammessa i costi relativi alla
progettazione e all'eventuale acquisto di aree necessarie alla
costruzione dell'impianto, la cui realizzazione sia stata
concordata ai sensi dell'art. 6 della presente legge
PRESIDENTE:
Do lettura di un emendamento all'articolo 3,
presentato dal Consigliere Riccarand.
EMENDAMENTO
Art. 3
Sopprimere il secondo comma.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
L'emendamento propone di sopprimere il
secondo comma dell'articolo 3, laddove si prevede che nella spesa
ammessa a contributo siano compresi anche i costi relativi alla
progettazione ed all'eventuale acquisto di aree necessarie alla
costruzione dell'impianto. Visto che già diamo cospicui
finanziamenti a fondo perduto, che almeno le spese di progettazione
rimangano a carico della società e tanto più l'acquisto di aree,
che poi sono di proprietà di una società privata. Non mi sembra
giustificato, quindi, andare a finanziare al 90% o al 70%, sempre a
fondo perduto, anche la progettazione, che ha dei costi
difficilmente quantificabili, e l'acquisto di aree.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je demande que l'on garde l'alinéa n° 2, parce
que, contrairement à ce que le Conseiller Riccarand cherche à nous
faire penser, il est vrai qu'il s'agit de sociétés privées, mais il
est vrai aussi que le Conseil régional s'est donné une loi au moyen
de laquelle la Région est présente pratiquement dans toutes les
sociétés avec le maximum du 35%. Nous savons, entre autres, que
même les Communautés de montagnes ont la propriété des actions;
donc il ne s'agit pas de financer des sociétés privées, mais plutôt
de financer des activités économiques que l'Administration
régionale contrôle normalement et régulièrement.
Il faut aussi considérer les résultats d'une expérience faite
jusqu'à ce moment: les sociétés, malheureusement, parfois n'ont pas
l'argent pour faire certaines dépenses, donc elles ont besoin d'un
aide de notre part. Mais ici il ne s'agit pas du 80%, car ici nous
sommes dans la partie qui concerne les barèmes d'après l'article 2;
donc on a la possibilité d'allouer des contributions avec un
maximum de pourcentage, comme prévu dans les quatre situations dont
à l'article 2, de façon différenciée d'après les catégories
d'appartenance des sociétés.
PRESIDENTE:
Se nessuno chiede la parola, pongo in
votazione l'emendamento all'articolo 3 presentato dal Consigliere
Riccarand, del quale abbiamo già dato lettura.
ESITO DELLA VOTAZIONE
Presenti: 30
Votanti: 2
Favorevoli: 1
Contrari: 1
Astenuti: 28 (Agnesod, Beneforti, Bich, Bondaz, Chenuil, Dolchi,
Fosson, Gremmo, Lanièce, Lanivi, Lavoyer, Limonet, Louvin, Mafrica,
Maquignaz, Marcoz, Martin, Mostacchi, Pascale, Perrin, Rollandin,
Rusci, Tonino, Trione, Vallet, Vesan, Viérin e Voyat)
Il Consiglio non approva
PRESIDENTE:
Se nessuno chiede la parola, pongo in
votazione l'articolo 3, nel testo originale del quale abbiamo già
dato lettura.
ESITO DELLA VOTAZIONE
Presenti: 30
Votanti: 30
Favorevoli: 25
Contrari: 5
Il Consiglio approva
PRESIDENTE:
Do lettura dell'articolo 4.
Articolo 4
(Interventi per impianti di particolare importanza
sciistica)
1. Nel caso di impianti di particolare importanza sciistica i
contributi di cui alla presente legge possono essere concessi sino
ad un ammontare massimo del 90% della spesa ammessa qualunque sia
la ricettività giornaliera di cui all'art. 2.
2. Sono considerati di particolare importanza sciistica, per le
finalità di cui alla presente legge:
a) gli impianti, anche posti in successione, che costituiscono
la principale linea di accesso e di alimentazione di un
comprensorio sciistico;
b) gli impianti, anche posti in successione, che realizzano il
collegamento sciistico tra due o più comprensori.
3. Per comprensorio sciistico si intende un complesso organico
di impianti di risalita e piste di sci gestito in forma
unitaria.
4. Gli interventi regionali sono concessi sia per la costruzione
di impianti nuovi, sia per la sostituzione di impianti
esistenti.
5. I finanziamenti di cui al presente articolo sono concedibili
solo per la costruzione di impianti i cui veicoli siano, almeno
parzialmente, chiusi.
PRESIDENTE:
Do lettura di un emendamento all'articolo 4
presentato dal Consigliere Riccarand.
EMENDAMENTO
Art. 4
E' soppresso.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io credo che questo articolo qualifichi
nel modo più negativo il disegno di legge. Infatti, se potrebbe
ancora avere un certo significato, sia pure discutibile, un
maggiore finanziamento a fondo perduto per le società più piccole
ed uno minore, che poi discende sino a ridursi a cifre
insignificanti, per le società grandi (10%) e super (2%), con
l'articolo 4 si rovescia completamente questa impostazione, perché
proprio alle società più grandi, che hanno gli impianti più grandi
e costosi, alla portata delle società più potenti, non diamo solo
il 70%, ma addirittura il 90% della spesa a fondo perduto.
Io credo, quindi, che questo articolo sia uno di quelli più
negativi del disegno di legge e quindi ne chiedo la
soppressione.
PRESIDENTE:
Poiché siamo in presenza di un unico
emendamento soppressivo dell'articolo 4, avvalendomi della facoltà
concessami dal Regolamento interno e sempreché nessuno chieda la
parola, pongo direttamente in votazione il mantenimento
dell'articolo 4, del quale abbiamo già dato lettura.
ESITO DELLA VOTAZIONE
Presenti: 28
Votanti: 24
Favorevoli: 23
Contrari: 1
Astenuti: 4 (Chenuil, Dolchi, Mafrica e Tonino)
Il Consiglio approva
PRESIDENTE:
In base all'esito della votazione sul
mantenimento dell'articolo 4, dichiaro decaduto l'emendamento
soppressivo dello stesso articolo presentato dal Consigliere
Riccarand.
Do lettura dell'articolo 5.
Articolo 5
(Presentazione delle domande)
1. Le domande per l'ottenimento dei contributi sono presentate
all'Assessorato regionale competente in materia di turismo e
contestualmente ai Comuni interessati, corredate di progetto,
preventivo di spesa, relazione tecnica, piano finanziario e copia
dei bilanci relativi agli ultimi tre esercizi.
2. I consigli comunali devono esprimersi entro 60 giorni dalla
data di presentazione della sopra descritta documentazione da parte
del richiedente; superato tale termine si dà per espresso un parere
favorevole.
PRESIDENTE:
Do lettura di un primo emendamento sostitutivo
del 1° comma dell'articolo 5, presentato dal Consigliere
Riccarand.
EMENDAMENTO
Art. 5, comma 1°
E' sostituito dal seguente:
1. Le domande per l'ottenimento dei contributi sono presentate
dalle Società funiviarie all'Assessorato regionale competente in
materia di turismo e, contestualmente, ai Comuni territorialmente
interessati. Le domande devono essere corredate dalla seguente
documentazione:
a) progetto esecutivo o di massima dell'impianto da
realizzare;
b) documentazione tecnica relativa alle infrastrutture
accessorie (parcheggi, ricoveri di mezzi battipista, depositi,
strade di accesso, strutture funzionali all'esercizio e alla
manutenzione degli impianti, impianti di trasformazione e trasporto
dell'energia elettrica e simili);
c) una relazione illustrativa delle finalità dell'impianto, da
cui in ogni caso risultino le interrelazioni con le piste da sci
eventualmente già esistenti e con quelle di cui si intende
promuovere la realizzazione, allegando per queste ultime il
progetto di massima con la specificazione dello sviluppo, delle
larghezze e delle pendenze;
d) una relazione sulla situazione ricettiva della zona;
e) preventivi di spesa per l'impianto, le strutture
funzionalmente connesse, le piste da sci e gli eventuali parcheggi
o altre opere;
f) piano finanziario;
g) copia dei bilanci relativi agli ulti mi tre esercizi;
h) documentazione comprovante la disponibilità dei terreni
interessati dall'impianto o dalle infrastrutture accessorie con
eventuali indicazioni delle servitù che si intendono imporre.
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (NS):
Si tratta di definire la documentazione
che deve essere presentata ed io credo che la formulazione del 1°
comma dell'articolo 5 sia del tutto inadeguata; vi si dice
infatti:
"1. Le domande per l'ottenimento dei contributi
(e non si
specifica, anche se questo è secondario, da chi devono essere
presentate)
sono presentate all'Assessorato regionale competente
in materia di turismo e contestualmente ai Comuni interessati,
corredate di progetto, preventivo di spesa, relazione tecnica,
piano finanziario e copia dei bilanci relativi agli ultimi tre
esercizi ".
Io credo che questa documentazione sia del tutto generica ed
estremamente carente, per cui propongo che diventi molto più
precisa e dettagliata. Intanto bisognerebbe specificare che per
"progetto" si intende il progetto esecutivo o di massima
dell'impianto da realizzare.
Bisognerebbe inoltre produrre:
"b) la documentazione tecnica relativa alle infrastrutture
accessorie (parcheggi, ricoveri di mezzi battipista, depositi,
strade di accesso, strutture funzionali all'esercizio e alla
manutenzione degli impianti, impianti di trasformazione e trasporto
dell'energia elettrica e simili);
c) una relazione illustrativa delle finalità dell'impianto, da
cui in ogni caso risultino le interrelazioni con le piste da sci
eventualmente già esistenti e con quelle di cui si intende
promuovere la realizzazione, allegando per queste ultime il
progetto di massima con la specificazione dello sviluppo, delle
larghezze e delle pendenze;
d) una relazione sulla situazione ricettiva della zona;
e) preventivi di spesa per l'impianto, le strutture
funzionalmente connesse, le piste da sci e gli eventuali parcheggi
o altre opere;
f) piano finanziario;
g) copia dei bilanci relativi agli ulti mi tre esercizi".
Ritengo infine importante produrre anche:
"h) una documentazione comprovante la disponibilità dei
terreni interessati dall'impianto o dalle infrastrutture accessorie
con eventuali indicazioni delle servitù che si intendono
imporre".
Quest'ultima precisazione è dovuta al fatto che le società hanno
l'abitudine di avviare i lavori senza consultare i proprietari dei
terreni e senza neppure avvisarli di quello che intendono fare, in
modo che siano tutelati nei loro diritti.
Credo pertanto che questa documentazione molto più dettagliata
costituisca una garanzia per chi la deve esaminare per esprimerne
un parere di merito, anche perché le indicazioni generiche
contenute nel 1° comma dell'articolo 5 del disegno di legge
predisposto dalla 2a Commissione non sembrano offrire elementi
sufficienti ed adeguati per una valutazione di tipo tecnico.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Voglio esprimere il nostro sostegno
all'emendamento presentato dal Consigliere Riccarand, che va nel la
direzione da me sollecitata nell'intervento di carattere generale.
Un impianto, infatti, non può essere valutato solo sulla base del
progetto e della sua validità economica per il bilancio della
società, ma deve essere valutato per i riflessi che ha sulle
attrezzature di tutto l'ambito comprensoriale. Mi richiamo in
proposito anche alla recente esperienza della discussione
sull'impianto di Gressoney: avendo un giorno incontrato i
rappresentanti di quel Consiglio comunale, sono rimasto stupito
dall'assenza di un programma generale e di una visione più
complessiva.
Allora, sia l'emendamento del Consigliere Riccarand, che chiede
un arricchimento della documentazione per valutare l'inserimento
dell'impianto, sia il modesto emendamento che mi sono permesso di
presentare e che, tra gli elaborati, richiede anche una valutazione
di impatto ambientale, a mio avviso devono essere accettati, perché
(così rispondo anche ad un'obiezione avanzata poco fa
dall'Assessore Faval) un conto è valutare il piano paesistico che
guarda alle grandi questioni di compatibilità ambientale su vasta
scala, altro conto invece è valutare il singolo impianto, l'effetto
che ha su quel particolare ambiente e l'effetto che ha sui servizi
e sulle attività umane circostanti. Questo è il punto della
questione.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je propose de repousser les deux amendements
pour les raisons suivantes.
L'amendement de M. Riccarand nous demande une énorme liste de
documents qui pas toujours sont nécessaires si l'on pense que nous
avons à examiner des remontées mécaniques différentes entre elles
et donc nous pouvons, par exemple, demander quels sont les parkings
si on pense à une remontée mécanique comme celle que j'ai présenté
tout à l'heure qui relie Plan Maison au col supérieur des Cimes
Blanches. Nous ne pouvons pas penser de faire une liste de
remontées mécaniques détaillée et nous ne pouvons même pas imaginer
de demander, pour chacune, une documentation différente, car une
loi ne peut que prendre en question un problème d'ordre
général.
Pour ce qui concerne l'amendement de M. Tonino, je crois que
nous aussi partageons le souci concernant "l'impatto ambientale",
mais on ne peut pas faire ce raisonnement. S'il s'agit d'une petite
téléphérique, il est impossible demander cette étude, tandis qu'au
contraire cette étude peut se rendre nécessaire dans d'autres
occasions. D'ailleurs, je crois qu'à ce propos le Gouvernement
régional a démontré une sensibilité remarquable: dans des
situations difficiles et délicates il a, en effet, demandé la
présentation de cette documentation, de cette étude.
Mais là on faisait l'hypothèse des choses qu'il n'est pas
possible, selon moi, penser auparavant. D'ailleurs, prétendre que
toutes les fois qu'on demande une contribution pour n'importe
quelle remontée mécanique on demande aussi une documentation de ce
genre me semble une exagération dans le souci de conserver le
territoire.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Ho chiesto la parola per fare una
brevissima replica e per insistere sull'approvazione del mio
emendamento.
E' chiaro che gli impianti non sono tutti uguali e che per un
piccolo impianto saranno sufficienti poche note illustrative, però
la documentazione deve essere uguale per tutti, anche se per alcuni
interventi non sarà necessaria un'ampia relazione, ma ne basterà
una piccola.
Del resto, se andiamo ad esaminare le leggi delle altre Regioni,
vediamo che è sempre richiesto questo tipo di documentazione.
Faccio solo l'esempio dell'articolo 10 della legge n. 7 del 21
aprile 1987 della Provincia Autonoma di Trento, dove si dice
testualmente:
"Domanda e documentazione. La domanda di concessione di linee
funiviarie
(è da notare che si parla semplicemente della
autorizzazione a fare un impianto a fune e non addirittura del
finanziamento, che richiederebbe una cautela ancora maggiore)
deve essere presentata al Servizio competente in materia di
impianti a fune, corredata della seguente documentazione:
- il progetto esecutivo dell'impianto che realizza la linee;
- la documentazione tecnica relativa alle infrastrutture
accessorie (è quello che dicevo prima: parcheggi, ricoveri...);
- una relazione illustrativa delle finalità della linea, da
cui in ogni caso risultino le interrelazioni con le piste da sci
eventualmente già esistenti e con quelle di cui si intenda
promuovere la realizzazione, allegando per queste ultime il
progetto di massima, con la specificazione dello sviluppo, della
larghezza e delle pendenze;
- una relazione sui lavori programmati per l'apprestamento delle
piste;
- una relazione sulla situazione ricettiva della zona ..."
Questa documentazione, quindi, è richiesta da tutte le leggi
regionali, mentre con la nostra legge noi chiediamo un elenco di
documenti del tutto insufficiente.
PRESIDENTE:
Se nessuno chiede la parola, pongo in
votazione l'emendamento sostitutivo del 1° comma dell'articolo 5,
presentato dal Consigliere Riccarand e del quale abbiamo già dato
lettura.
ESITO DELLA VOTAZIONE
Presenti: 31
Votanti: 30
Favorevoli: 6
Contrari: 24
Astenuti: 1 (Gremmo)
Il Consiglio non approva
PRESIDENTE:
Do lettura di un emendamento, proposto dal
Consigliere Tonino al 1° comma dell'articolo 5.
EMENDAMENTO
Aggiungere dopo le parole "... di progetto" le seguenti parole:
"..., valutazione di impatto ambientale,...).
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Ho chiesto la parola per fare una battuta.
La valutazione dell'impatto ambientale non è solo lo studio fatto
dal prof. Karrer, perché esistono anche delle valutazioni
semplificate, che sono adatte ad interventi di modesta entità.
Ovviamente, dico questo solo a livello di battuta, perché non si
cada nell'errore per cui, ogni volta che si parla di valutazione
dell'impatto ambientale, si debbano scrivere tre volumi da
pubblicare su carta patinata.
PRESIDENTE:
Se nessuno chiede la parola, pongo in
votazione l'emendamento al 1° comma dell'articolo 5, proposto dal
Consigliere Tonino.
ESITO DELLA VOTAZIONE
Presenti: 32
Votanti: 32
Favorevoli: 7
Contrari: 25
Il Consiglio non approva
PRESIDENTE:
Do lettura di un emendamento soppressivo di
alcune parole del 2° comma dell'articolo 5, presentato dal
Consigliere Riccarand.
EMENDAMENTO
Art. 5, comma 2°
Sopprimere le seguenti parole: "superato tale termine si dà per
espresso un parere favorevole".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Mi rivolgo al Consiglio, perché nei
rapporti fra Amministrazione regionale, Consiglio regionale e
Consigli comunali, non possiamo avere atteggiamenti che tendono a
svalutare il ruolo dei Comuni.
In Commissione siamo riusciti ad ottenere che la domanda venga
presentata contestualmente all'Assessorato regionale competente ed
ai Comuni, cosa che non era prevista nel disegno di legge iniziale,
così i Comuni vengono almeno avvertiti tempestivamente.
Nel 2° comma si dice che i Consigli comunali devono esprimersi
entro 60 giorni e credo che sia giusto porre questo termine. Non ha
nessun senso, però, aggiungere:
"...superato tale termine si dà per espresso un parere
favorevole".
Questo, a mio avviso, è lesivo del ruolo dei
Comuni. Noi possiamo benissimo porre un termine, trascorso il
quale, se il Comune non si è espresso, sarà peggio per lui e la
Commissione farà le proprie valutazioni. Non possiamo però dire
che, se il Comune non si è espresso, è favorevole: può essere
favorevole, può essere contrario, può avere avuto tanti motivi di
dissenso per cui non ha potuto esprimere il parere; però non
possiamo considerare quel parere favorevole.
Credo, quindi, che dovremmo togliere quella dizione interessata.
Ricordo che abbiamo fatto la stessa discussione per la legge sulle
cave: anche lì in un primo testo della Giunta era scritto che,
superata una certa data, si dava per acquisito il parere favorevole
del Comune. Quella formula, però, è stata poi giustamente tolta,
perché si trattava di un parere consultivo e non vincolante: se il
Comune ritiene di darlo, lo dà; se non lo dà, si prende atto del
mancato parere, ma non si dà per acquisito un parere favorevole.
Anzi, visto che si interviene nel territorio di un ente locale, di
cui noi dovremmo riconoscere l'autonomia e sempreché si voglia
mantenere una certa correttezza di rapporti, la Commissione
dovrebbe semmai preoccuparsi di accertare il perché del mancato
parere.
Ritengo, quindi, che non ci sia niente di negativo e di
stravolgente nel sopprimere le parole:
"superato tale termine si
dà per espresso un parere favorevole"
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Pour ce qui concerne la substance de cet
alinéa il ne s'agit que d'expliciter, de mettre en clair l'institut
du "silenzio-assenso"; on ne parle pas de forcer la volonté des
Conseils communaux, mais seulement de rendre explicite un institut
qui est déjà connu.
PRESIDENTE:
Ha chiesto la parola il Consigliere Riccarand:
ne ha facoltà.
RICCARAND (NS):
Se l'Assessore permette, vorrei precisare
che il principio del "silenzio-assenso" è completamente diverso,
perché è stato introdotto solo per i casi in cui un ente deve
rilasciare un'autorizzazione. In questo caso, invece, non si tratta
di un parere che condiziona l'iter successivo, nel senso che, se
non si dice niente, tutto si blocca. Pertanto, anche se il Comune
non dice niente, la Commissione può procedere tranquillamente nei
suoi lavori.
Diciamo allora che un conto è vincolare il parere con
determinate scadenze, ben altro conto è il voler considerare come
favorevole questo parere. Se non c'è il parere dei Comuni dopo 60
giorni, la Commissione farà ugualmente le sue valutazioni; però non
possiamo dire che quel parere è favorevole.
Sarebbe preferibile dire, anche se questo è già chiaro perché si
tratta di un parere consultivo, che tale parere non vincola la
prosecuzione dei lavori della Commissione.
PRESIDENTE:
Se nessuno chiede la parola, pongo in
votazione l'emendamento proposto dal Consigliere Riccarand e del
quale abbiamo già dato lettura.
ESITO DELLA VOTAZIONE
Presenti: 32
Votanti: 32
Favorevoli: 7
Contrari: 25
Il Consiglio non approva
PRESIDENTE:
Se nessuno chiede la parola, pongo in
votazione l'articolo 5, nel testo originale del quale abbiamo già
dato lettura.
ESITO DELLA VOTAZIONE
Presenti: 32
Votanti: 31
Favorevoli: 25
Contrari: 6
Astenuti: 1 (Gremmo)
PRESIDENTE:
Do lettura dell'articolo 6.
Il Consiglio approva
Articolo 6
(Istruttoria e concessione dei contributi)
1. L'Assessorato regionale competente in materia di turismo
verifica in materia di turismo verifica l'ammissibilità formale
delle domande, per il tramite della Commissione di cui all'art. 3
della legge regionale 15 luglio 1985, n. 46, così integrata:
a) dal Presidente della Giunta regionale o da un suo
delegato;
b) dall'Assessore regionale del turismo, Urbanistica e Beni
Culturali o da un suo delegato.
2. La Commissione è validamente riunita con la presenza della
maggioranza dei componenti ed esprime parere con il voto favorevole
di almeno cinque commissari.
3. qualora un commissario svolga qualsiasi funzione o incarico
nell'ambito di una società, ente o privato proprietario di impianti
di risalita richiedente l'adozione dei benefici della presente
legge, non partecipa all'esame della relativa domanda.
4. Il parere della Commissione deve concernere sia le soluzioni
tecniche proposte, sia gli aspetti economici e gestionali
dell'iniziativa considerata.
5. Le domande esaminate dalla Commissione vengono quindi
sottoposte, unitamente al parere dalla stessa espresso, all'esame
della Giunta regionale che decide, motivando, in merito alla
concessione del contributo.
6. Nel caso di impianti situati al di fuori di comprensori già
esistenti ed operativi alla data di entrata in vigore della
presente legge, l'ammissibilità ai benefici di cui agli articoli 3
e 4 è subordinata all'inserimento degli impianti stessi nell'ambito
di un programma di interventi predisposto dalla Giunta regionale e
sottoposto all'esame della competente Commissione consiliare.
PRESIDENTE:
Do lettura di un emendamento al 1° comma
dell'articolo 6, presentato dal Consigliere Riccarand.
EMENDAMENTO
Art. 6, comma 1°
I punti a) e b) sono così modificati:
"a) dal geologo del Servizio sistemazioni idrauliche e di difesa
del suolo dell'Assessorato dell'Agricoltura, Foreste ed Ambiente
Naturale;
b) da un rappresentante designato dalle associazioni
ambientaliste operanti in Valle d'Aosta e ufficialmente
riconosciute con Decreto del Ministero dell'Ambiente, ai sensi
della legge 8 luglio 1986, n. 349. In caso di più designazioni, il
rappresentante è scelto dall'Assessore al Turismo, Urbanistica e
Beni Culturali fra i nominativi proposti dalle citate
associazioni".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questo emendamento concerne la
composizione della Commissione consultiva che deve esaminare le
domande. Poiché si tratta di una questione rilevante, vorrei
ripercorrere la storia di questa Commissione.
Il disegno di legge della Giunta in un primo tempo prevedeva una
Commissione di tipo completamente diverso da quella prevista dalle
attuali leggi regionali; di essa facevano parte il Presidente della
Giunta, l'Assessore al Turismo, Urbanistica e Beni Culturali,
nonché altri funzionari nominati dalla Giunta. In un secondo tempo
tale composizione è stata modificata e si è ricorsi alla
Commissione tecnico-consultiva di cui alla legge n. 46 del 1985,
che esamina le domande di mutui agevolati e che è composta:
- dal dirigente del Servizio turismo, con funzioni di
coordinatore;
- dal dirigente del Servizio urbanistica;
- dal dirigente del Servizio tutela dell'ambiente;
- da un rappresentante della Finaosta;
- da un esperto designato dalle associazioni valdostane
esercenti impianti a fune;
- da un esperto nel settore degli impianti di risalita,
designato dalla Giunta.
Poiché questa Commissione ha funzioni puramente
tecnico-consultive, nel senso che non deve decidere, ma deve solo
esaminare la documentazione ed esprimere un parere, perché poi
spetta alla Giunta decidere se dare o meno il contributo, io mi
chiedo che senso ha inserire in questa Commissione
tecnico-consultiva il Presidente della Giunta e l'Assessore al
Turismo, Urbanistica e Beni Culturali, i quali, invece, dovrebbero
poi recepire all'interno della Giunta le osservazioni della
Commissione tecnico-consultiva e dire: "Va bene, siamo d'accordo
con queste osservazioni e pertanto possiamo dare il contributo";
oppure, potrebbero dire: "Siamo in disaccordo con quello che
propone la Commissione e decidiamo così".
Non possiamo tuttavia confondere il livello tecnico con quello
della responsabilità politica: un conto è la Commissione
tecnico-consultiva, altro conto invece è il potere decisionale di
scelta politica della Giunta, che deve poi basarsi su una serie di
valutazioni di carattere tecnico. Credo pertanto che inserendo il
Presidente della Giunta e l'Assessore al Turismo, Urbanistica e
Beni Culturali in questo organismo, si faccia una terribile
confusione di ruoli e si determini una situazione assolutamente
ingiustificata.
Dico anche molto chiaramente che, se sotto certi versi si poteva
giustificare la partecipazione dell'Assessore al Turismo,
Urbanistica e Beni Culturali, magari nella veste di Presidente
della Commissione, non vedo assolutamente che significato possa
avere la figura del Presidente della Giunta in questo organismo,
anzi credo proprio che non abbia alcuna giustificazione.
Nella sostanza, quindi, io propongo di non inserire nella
Commissione queste due figure politiche, che dovrebbero essere
sostituite da un geologo, figura questa che manca nell'attuale
Commissione, e da un rappresentante designato dalle associazioni
ambientalistiche. Nella legge della Regione Abruzzo, per esempio, è
prevista addirittura la presenza di un rappresentante del CAI e di
uno del WWF. Tuttavia, anche senza voler esagerare sino a questo
punto, vedo molto positivamente all'interno di questa Commissione
qualcuno che esamini tutta la problematica sotto l'aspetto
dell'interesse ambientale. Ritengo in ogni caso negativo
ipotizzare, all'interno della Commissione, questo miscuglio tra
competenze tecniche e politiche. Lasciamo invece maggiore
discrezionalità tecnica a questo organismo, in modo che la Giunta
possa poi trarre le sue decisioni, ma non confondiamo i due
livelli.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Moi aussi je suis obligé de repousser cet
amendement en relation aussi aux expériences que nous avions eues à
propos de la Commission prévue par la loi du 1985. Nous croyons
qu'il est important que la Commission soit intégrée par la présence
du Président du Gouvernement et par l'Assesseur au Tourisme,
Urbanisme e Biens Culturels, qui vont aider à faire ces choix. Nous
ne pensons pas de déléguer ces fonctions à un représentant des
associations qui s'occupent du milieu et qui opèrent en Vallée
d'Aoste, ce n'est pas le cas.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Signor Presidente, siccome ritengo che
questo emendamento sia importante, perché concerne scelte che
incidono sugli assetti successivi, chiedo, anche a nome dei
Consiglieri Mafrica, Tonino, Chenuil, Bajocco, Dolchi e Gremmo, che
sia votato a scrutinio segreto.
PRESIDENTE:
Allora, ai sensi del 1° comma dell'articolo n.
71 del Regolamento interno, che recita: "I consiglieri votano,
normalmente, per alzata di mano ovvero, su richiesta di almeno
sette Consiglieri, per appello nominale o a scrutinio segreto",
questo emendamento sarà votato a scrutinio segreto.
Ha chiesto la parola per dichiarazioni di voto il Vicepresidente
Consigliere Dolchi; ne ha facoltà.
DOLCHI (PCI):
Io voterò a favore di questo emendamento,
perché mi sembra che ne vada del prestigio del Presidente della
Giunta e dell'Assessore al Turismo, Urbanistica e Beni Culturali.
Forse è esagerata la parola "prestigio", ma certamente ne va della
loro funzione. Sono proprio loro, il capo dell'Esecutivo e
l'Assessore competente, a dover decidere; ma prima fanno parte, con
dei tecnici, di una Commissione che deve consigliare loro, che
devono decidere, come dovranno decidere.
Pertanto, o cessa la dizione "Commissione consultiva", perché è
una Commissione che decide, in quanto ha nel suo seno il massimo
esponente politico-amministrativo della Giunta, altrimenti è
assolutamente anacronistico che il Presidente della Giunta si
consigli, in sede di Commissione consultiva, su quello che dovrà
fare in Giunta, assieme all'Assessore competente, sul
provvedimento.
Per queste ragioni voterò a favore dell'emendamento.
PRESIDENTE:
Se nessuno chiede la parola, pongo in
votazione a scrutinio segreto l'emendamento al 1° comma
dell'articolo 1, presentato dal Consigliere Riccarand.
VOTAZIONE A SCRUTINIO SEGRETO
ESITO DELLA VOTAZIONE
Ia VOTAZIONE - NULLA
IIa VOTAZIONE
Presenti: 31
Votanti: 31
Favorevoli: 12
Contrari 19
Il Consiglio non approva
PRESIDENTE:
Do lettura di un emendamento al 5° comma
dell'articolo 6, presentato dal Consigliere Tonino.
EMENDAMENTO
Art. 6 comma 5°
Aggiungere alla fine le seguenti parole:
"..., sentito il parere della Commissione consiliare per
l'assetto del territorio e l'ambiente".
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Sarò molto breve. Dico solo che in genere io
sono molto scettico sul fatto che per tutto si debba prevedere il
parere delle Commissioni, tant'è che ho già avuto occasione di dire
che, da questo punto di vista, si sta addirittura esagerando.
Ma perché si esagera? Perché abbiamo una legislazione regionale
che non prevede alcuno strumento generale di discussione e di
controllo, come invece capita nella legislazione di altre Regioni.
Noi siamo molto scarsi di leggi-quadro o di leggi di principio e di
indirizzo. Facendo l'esempio concreto della legge oggi in
discussione, posso dire che, se esistesse una procedura per la
quale si dovesse discutere di piani comprensoriali e turistici, io
non chiederei di esaminare anche i singoli progetti in sede di
Commissione; siccome però manca questo momento, ecco che io ritengo
del tutto sbagliato che un grande impianto di risalita, che ha
notevole rilevanza turistica ed economica, sia approvato soltanto
dalla Giunta regionale, senza il parere del Consiglio regionale. In
questa fase è un errore, è una cosa che non ha senso e che crea
un'evidente sperequazione rispetto al fatto che in Consiglio si
decidono spese o contributi di 4 milioni, mentre, paradossalmente,
lo stesso Consiglio non viene interessato di un investimento di
svariate decine di miliardi. Mi pare che sia una questione
abnorme.
Ecco la ragione per la quale, in carenza di una legislazione che
dia sufficienti garanzie, io chiedo che su queste scelte sia
sentita la Commissione consiliare competente, come del resto era
stabilito nella vecchia legge sugli impianti di risalita.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je ne sais pas si on a le même texte; je parle
du texte établi en Commission: article 6, comma 6;
n'est-ce-pas?...
(...Interruzione...)
... Ah, pardon!
Là aussi je crois que c'est un discours à affronter
successivement. Il s'agit d'une question de rôles qu'on doit
établir entre le Conseil, les Commissions, etc. Successivement, on
prévoit qu'il y ait l'avis exprimé par la Commission.
A ce point, à l'égard de ce qui est prévu à l'intérieur du 5ème
alinéa, nous ne croyons pas qu'il est nécessaire d'arriver à un
avis, parce que c'est la partie suivante qui comprend le projet.
Nous partageons entièrement l'idée que la Commissions soit
concernée et qu'elle puisse s'exprimer, mais de la façon qui a déjà
été prévue et sur les arguments contenus à l'article 6.
Donc je crois que on ne peut pas accepter cet amendement de M.
Tonino.
PRESIDENTE:
Se nessuno chiede la parola, pongo in
votazione l'emendamento al 5° comma dell'articolo 6 presentato dal
Consigliere Tonino e del quale abbiamo già dato lettura.
ESITO DELLA VOTAZIONE
Presenti: 28
Votanti: 27
Favorevoli: 5
Contrari: 22
Astenuti: 1 (Rusci)
Il Consiglio non approva
PRESIDENTE:
Do lettura di un emendamento al 6° comma
dell'articolo 6, presentato dal Consigliere Riccarand.
EMENDAMENTO
Art. 6, comma 6°
La parte conclusiva del comma è così modificata:
"predisposto dalla Giunta regionale, sottoposto all'esame della
competente Commissione consiliare ed approvato dal Consiglio
regionale".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Si tratta di impianti che sono situati al
di fuori dei comprensori già esistenti e quindi di impianti che
vanno a realizzare nuovi comprensori. In questo caso l'inserimento
degli impianti nell'ambito dei finanziamenti previsti dalla legge è
subordinato ad una procedura diversa: la Giunta predispone un
programma d'interventi che viene poi sottoposto all'esame della
Commissione competente.
Ora, siccome si tratta di un programma di interventi in un
comprensorio nuovo che si va a realizzare e che quindi richiede una
particolare accuratezza, io credo che andrebbe specificato anche
chi l'approva, perché qui si parla solo di predisposizione del
programma di interventi da parte della Giunta e del suo esame da
parte della Commissione competente.
Credo però che l'organo preposto all'approvazione di questo
programma, predisposto dalla Giunta ed esaminato dalla Commissione,
non possa essere che il Consiglio. Proporrei, pertanto, di
aggiungere queste parole
"...predisposto dalla Giunta regionale,
sottoposto all'esame della competente Commissione consiliare ed
approvato dal Consiglio regionale",
proprio perché mi sembra di
fondamentale importanza l'atto o il momento dell'approvazione
consiliare.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Ici il s'agit de nouveaux domaines skiables et
en effet le problème est très délicat: je crois qu'il faudrait
aller dans la direction que j'ai indiquée tout à l'heure,
c'est-à-dire d'améliorer ce que nous avons, en tenant compte aussi
de la "vocation" de certaines stations déjà existantes.
C'est un choix très important qui engage toutes les forces
politiques; nous pouvons accepter l'amendement présenté par le
Conseiller Riccarand dans le sens de faire participer toutes les
forces politiques face à un problème qui concerne l'élargissement
de la possibilité de faire du tourisme d'une certaine façon.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Voglio esprimere il mio apprezzamento per la
scelta dell'Assessore Faval, perché in effetti, quando si tratta di
aprire impianti in nuove zone, la procedura deve garantire la
massima discussione ed il massimo confronto tra le forze
politiche.
Approfitto dell'occasione per dire che, anche per quanto
riguarda i comprensori sciistici già esistenti, andrebbe realizzato
e discusso questo schema, piano-quadro o programma d'interventi, di
completamento, di qualificazione o di riqualificazione, perché
questa legge andrà applicata soprattutto lì. E' in questo senso che
sarebbe buona norma discutere del programma.
PRESIDENTE:
Se nessuno chiede la parola, pongo in
votazione l'emendamento al 6° comma dell'articolo 6, che è stato
presentato dal Consigliere Riccarand e del quale abbiamo già dato
lettura.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 6 emendato.
Articolo 6
(Istruttoria e concessione dei contributi)
1. L'Assessorato regionale competente in materia di turismo
verifica in materia di turismo verifica l'ammissibilità formale
delle domande, per il tramite della Commissione di cui all'art. 3
della legge regionale 15 luglio 1985, n. 46, così integrata:
a) dal Presidente della Giunta regionale o da un suo
delegato;
b) dall'Assessore regionale del turismo, Urbanistica e Beni
Culturali o da un suo delegato.
2. La Commissione è validamente riunita con la presenza della
maggioranza dei componenti ed esprime parere con il voto favorevole
di almeno cinque commissari.
3. Qualora un commissario svolga qualsiasi funzione o incarico
nell'ambito di una società, ente o privato proprietario di impianti
di risalita richiedente l'adozione dei benefici della presente
legge, non partecipa all'esame della relativa domanda.
4. Il parere della Commissione deve concernere sia le soluzioni
tecniche proposte, sia gli aspetti economici e gestionali
dell'iniziativa considerata.
5. Le domande esaminate dalla Commissione vengono quindi
sottoposte, unitamente al parere dalla stessa espresso, all'esame
della Giunta regionale che decide, motivando, in merito alla
concessione del contributo.
6. Nel caso di impianti situati al di fuori di comprensori già
esistenti ed operativi alla data di entrata in vigore della
presente legge, l'ammissibilità ai benefici di cui agli articoli 3
e 4 è subordinata all'inserimento degli impianti stessi nell'ambito
di un programma di interventi predisposto dalla Giunta regionale,
sottoposto all'esame della competente Commissione consiliare ed
approvato dal Consiglio regionale.
PRESIDENTE:
Se nessuno chiede la parola, pongo in
votazione l'articolo 6 emendato.
ESITO DELLA VOTAZIONE
Presenti: 28
Votanti: 23
Favorevoli: 23
Astenuti: 5 (Bajocco, Dolchi, Mafrica, Riccarand e Tonino)
Il Consiglio approva
PRESIDENTE:
Do lettura dell'articolo 7.
Articolo 7
(Cumulabilità dei contributi)
1. I contributi di cui alla presente legge sono cumulabili con
altri interventi di tipo creditizio concessi per lo stesso fine
dalla Regione e con altri interventi di qualsiasi tipo concessi da
soggetti diversi dalla Regione, fino alla concorrenza della spesa
totale riconosciuta.
PRESIDENTE:
Do lettura di un emendamento soppressivo
dell'articolo 7, presentato dal Consigliere Riccarand.
EMENDAMENTO
Art. 7
E' soppresso.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (NS):
L'articolo 7 prevede la cumulabilità dei
benefici della presente legge con altri benefici.
Ora, siccome gli interventi previsti dalla presente legge sono
già piuttosto significativi, io credo che, analogamente a quanto
già avviene nelle leggi di altre regioni, non debba essere prevista
questa possibilità di cumulo, altrimenti il costo a carico della
Regione diventa molto elevato.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je propose de garder l'article tel qu'il est,
car, comme il est d'ailleurs prévu à l'article 2, nous avons des
barèmes et des pourcentages différents d'intervention avec les
contributions à fond perdu. Donc nous ne pouvons pas supprimer la
possibilité qu'il y ait aussi les emprunts.
PRESIDENTE:
Trattandosi di un unico emendamento
soppressivo, sempreché nessuno chieda la parola, pongo direttamente
in votazione il mantenimento dell'articolo 7 del disegno di
legge.
ESITO DELLA VOTAZIONE
Presenti: 28
Votanti: 24
Favorevoli: 23
Contrari: 1
Astenuti: 4 (Bajocco, Dolchi, Mafrica e Tonino)
Il Consiglio approva
PRESIDENTE:
In base all'esito della votazione, è da
considerare decaduto l'emendamento soppressivo dell'articolo 7,
presentato dal Consigliere Riccarand.
Do lettura dell'articolo 8.
Articolo 8
(Controlli)
1. L'Assessorato regionale competente in materia di turismo
provvede alla verifica della regolare esecuzione delle opere e
della conformità dei relativi documenti di spesa, liberando quote
del contributo deliberato proporzionali ai lavori eseguiti.
2. In caso di accertate irregolarità la Giunta regionale
sospende l'erogazione delle somme e procede, qualora ne ricorrano i
presupposti, alle azioni necessarie al recupero di quelle già
versate.
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti: 28
Votanti: 24
Favorevoli: 23
Contrari: 1
Astenuti: 4 (Bajocco, Dolchi, Mafrica e Tonino)
Il Consiglio approva
PRESIDENTE:
Do lettura dell'articolo 9.
Articolo 9
(Norma transitoria)
1. In fase di prima applicazione della presente legge sono
ammissibili anche domande relative a impianti entrati in esercizio
a decorrere dal 1985.
PRESIDENTE:
Do lettura di un emendamento soppressivo
dell'articolo 9, presentato dal Consigliere Riccarand.
EMENDAMENTO
Art. 9
E' soppresso.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa norma transitoria prevede la
possibilità di finanziare con i provvedimenti della presente legge
anche gli impianti entrati in esercizio a decorrere dal 1985,
magari costruiti nel 1984 o nel 1983, perché la dizione è molto
infelice.
Io credo che si tratti di una retroattività che presenta diversi
sospetti di illegittimità. Oltretutto, non c'è allegata nessuna
tabella, relazione o documentazione che ci dica quanti sono questi
impianti, quali sono, quali costi dovremo sostenere in conseguenza
dell'efficacia retroattiva della legge, perché è stato scelto il
1985 e non il 1987 o il 1984. C'è quindi tutta una serie di
elementi che ci spinge a chiedere la soppressione di questo
articolo.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
A cet égard je demande que l'on vote l'article
tel qu'il est, parce que j'ai déjà répondu à une question semblable
qui avait été posée par M. Tonino en disant qu'on ne peut pas
prévoir dès maintenant quelles sociétés pourront toucher ces
contributions, pour les différentes raisons que j'ai déjà illustré.
Il faut encore tenir compte que par rapport à ce qui s'est passé à
partir de l'intervention du Conseil régional face aux remontées
mécaniques des sociétés de Champorcher, La Thuile etc., nous
pensons que soit juste que aussi les sociétés que entre temps sont
intervenues massivement dans l'amélioration de leurs installations
puissent toucher ces contributions.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi sosteniamo la votazione positiva di
questo emendamento, perché ci pare che la norma sancita
dall'articolo 9 sia molto pericolosa da due punti di vista:
innanzitutto perché potrebbe essere causa di invalidazione della
legge e poi perché la sua formulazione non ci pare universale.
Infatti, poiché tale norma fissa una retroattività di quattro anni,
finisce per prendere alcuni progetti ed escluderne altri, ma non ci
è stato spiegato il criterio in base al quale è stata scelta la
data del 1985. A me sembra di ricordare che in altri casi abbiamo
già approvato leggi con effetti retroattivi, ma non mi pare che
siamo mai andati così indietro nel tempo. Potrebbe sorgere il
dubbio che questi 18 miliardi, dati retroattivamente per quattro
anni, abbiano un nome ed un cognome.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
La réponse est très simple: j'ai déjà dit en
Commission et je répète ici que la date du 1985 est seulement en
rapport à la loi régionale qui à cette date réorganise les
interventions dans le secteur des remontées mécaniques.
PRESIDENTE:
Poiché c'è un unico emendamento soppressivo
dell'articolo 9, in virtù dei poteri concessimi dal Regolamento
interno e sempreché nessuno chieda la parola, pongo direttamente in
votazione il mantenimento dell'articolo.
ESITO DELLA VOTAZIONE
Presenti: 28
Votanti: 28
Favorevoli: 23
Contrari: 5
Il Consiglio approva
PRESIDENTE:
In conseguenza del risultato della votazione,
dichiaro decaduto l'emendamento soppressivo dell'articolo 9.
Do lettura dell'articolo 10.
Articolo 10
(Norma finanziaria)
1. Per l'applicazione della presente legge è autorizzata, nel
triennio 1989/ 1991, la spesa complessiva di lire 54.000.000.000
ripartita in annue Lire 18.000.000.000 per ciascuno degli esercizi
considerati.
2. L'onere derivante dall'applicazione della presente legge
graverà sull'istituendo capitolo n. 37535 del bilancio di
previsione della Regione per l'esercizio finanziario 1989 e sui
corrispondenti capitoli dei futuri bilanci.
3. Alla copertura dell'onere si provvede:
- per l'anno 1989 mediante riduzione di lire 18.000.000.000
dallo stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo"
utilizzando i seguenti accantonamenti previsti all'allegato n. 8 al
bilancio per l'esercizio in corso:
"Finanziamenti speciali per la sostituzione della telecabina
Orsia-Gabiet, in Comune di Gressoney-La-Trinité" per lire
8.000.000.000;
"Interventi per la realizzazione di nuovi impianti funiviari a
Breuil-Cervinia" per lire 10.000.000.000;
- per gli anni 1990/1991 mediante utilizzo per lire
36.000.000.000 delle risorse disponibili già iscritte al programma
3-2" altri oneri non ripartibili del bilancio pluriennale
1989/1991".
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti: 28
Votanti: 24
Favorevoli: 23
Contrari: 1
Astenuti: 4 (Bajocco, Dolchi, Mafrica e Tonino)
Il Consiglio approva
PRESIDENTE:
Do lettura dell'articolo 11.
Articolo 11
(Variazioni di bilancio)
1. Alla parte spesa del bilancio di previsione della Regione per
l'esercizio finanziario 1989 sono apportate le seguenti
variazioni:
in diminuzione
Cap. 50150 "Fondo globale per il finanziamento di spese per
ulteriori programmi di sviluppo" (Spese di investimento)
Lire 18.000.000.000
in aumento
Cap. 37535 (di nuova istituzione) programma regionale 2.2.2.12 -
interventi promozionali per il turismo codificazione:
2.1.2.4.3.3.10.24.09 "Contributi a Società funiviarie per la
realizzazione di impianti di risalita e di strutture ad essi
funzionalmente connesse
L.R. n.
Lire 18.000.000.000
PRESIDENTE:
Se nessuno chiede la parola, pongo in
votazione l'articolo 11 testé letto.
ESITO DELLA VOTAZIONE
Presenti: 28
Votanti: 24
Favorevoli: 23
Contrari: 1
Astenuti: 4 (Bajocco, Dolchi, Mafrica e Tonino)
Il Consiglio approva
PRESIDENTE:
Do lettura dell'articolo 12.
Articolo 12
(Urgenza)
La presente legge è dichiarata urgente ai sensi del terzo comma
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti: 28
Votanti: 24
Favorevoli: 23
Contrari: 1
Astenuti: 4 (Bajocco, Dolchi, Mafrica e Tonino)
Il Consiglio approva
PRESIDENTE:
Ha chiesto la parola, per dichiarazioni di
voto, il Consigliere Riccarand; ne ha facoltà.
RICCARAND (NS):
Nuova Sinistra voterà contro questo
provvedimento, perché ci sembra che lo stesso sia sbagliato nella
sua impostazione, nel senso che, come ho già detto all'inizio, non
si preoccupa di governare il fenomeno degli impianti a fune con
attenzione rispetto alle località ed alle caratteristiche che
dovrebbero avere tali impianti, ma si limita ad erogare
finanziamenti cospicui ed in alcuni casi sicuramente anche
eccessivi, ed è molto discutibile anche sotto l'aspetto della
legittimità.
In sede di Commissione sono stati accettati alcuni emendamenti e
quindi la legge ha avuto qualche miglioramento. Anche oggi, se la
Giunta avesse dimostrato più coraggio, sarebbe stato possibile
introdurre ulteriori miglioramenti, magari sostanziali, al testo
della legge. Devo prendere atto, però, che è stato accettato
soltanto un emendamento fra tutti quelli presentati dal nostro
gruppo e dal PCI. Uno è certamente meglio di niente, è già
qualcosa, ma la sua rilevanza non è tale da cambiare il segno della
legge e quindi il nostro voto sarà contrario.
PRESIDENTE:
Ha chiesto la parola, per dichiarazioni di
voto, il Consigliere Tonino; ne ha facoltà.
TONINO (PCI):
Noi voteremo contro questo provvedimento,
che riteniamo insufficiente rispetto ai bisogni di programmazione
dell'intervento regionale nel settore degli impianti di
risalita.
Anche noi dobbiamo riconoscere che, rispetto al testo iniziale,
è stata introdotta qualche correzione, il che dimostra che il
lavoro delle Commissioni è utile. D'altronde, tirando un primo
bilancio di questa tornata di lavori del Consiglio regionale, credo
si debba dire che, laddove in Commissione si è riusciti a
discutere, sono stati introdotti miglioramenti sostanziali ai
provvedimenti di legge presentati dalla Giunta.
Il presente provvedimento conserva però ancora alcune carenze di
carattere sostanziale, che da noi sono giudicate gravi. Le ripeto
dettagliatamente, ma le ricordo solo in sintesi:
- si fa una classificazione delle stazioni invernali con alcuni
criteri che sono perlomeno discutibili, per non dire addirittura
incomprensibili;
- le modalità di determinazione del contributo a fondo perduto
sono del tutto discutibili e potrebbero dimostrarsi sbagliate nella
pratica effettiva;
- anche la retroattività della legge è un aspetto che rischia
d'invalidare lo stesso provvedimento legislativo. Il problema di un
intervento a favore di società e di stazioni in difficoltà avrebbe
potuto essere affrontato con altri provvedimenti, ma non con questa
norma strana.
Per essere chiari, la nostra opinione è sostanzialmente questa:
siamo favorevoli ad interventi anche sostanziosi, che, laddove è
necessario, arrivino addirittura al 100%, ma sulla base di piani e
programmi chiari. Il criterio da seguire, però, non deve essere
quello indicato da questa legge; preferiamo che l'inversione di
tendenza vada verso una maggiore capacità progettuale e
pianificatoria del Consiglio regionale, in modo che l'intervento a
favore degli impianti di risalita non sia considerato alla stregua
di un qualsiasi beneficio per incentivare delle attività
economiche. Questa è la critica sostanziale e di fondo che muoviamo
nei confronti del provvedimento di legge.
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 29
Votanti: 29
Favorevoli: 23
Contrari: 6
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK