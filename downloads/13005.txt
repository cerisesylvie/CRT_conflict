Consiglio Regionale della Valle d'Aosta - Oggetto del Consiglio n. 3961 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3961 del 25 novembre 1992 - Resoconto
OGGETTO N. 3961/IX Disegno di legge: "Ulteriore modificazione
dell'articolo 46 della legge regionale 15 luglio 1982, n. 32,
recante disciplina dei servizi di trasporto collettivo di persone e
di cose, come modificato dall'articolo 1 della legge regionale 6
settembre 1991, n. 62".
Presidente
Do lettura del disegno di legge:
Articolo 1 1. Il primo comma dell'articolo 46 della legge
regionale 15 luglio 1982, n. 32, recante disciplina dei servizi di
trasporto collettivo di persone e di cose, come modificato
dall'articolo 1 della legge regionale 6 settembre 1991, n. 62, è
sostituito dal seguente:
"Ai concessionari, ad eccezione delle imprese operanti nel
settore del trasporto a fune che non beneficiano dei contributi in
conto esercizio di cui all'articolo 47 della suddetta legge
regionale 15 luglio 1982, n. 32, è fatto divieto di rilasciare
biglietti gratuiti o semigratuiti o tessere di libera circolazione
sulle linee da essi gestite".
Articolo 2 1. La presente legge è dichiarata urgente ai sensi
del comma tre dell'articolo 31 dello Statuto Speciale ed entrerà in
vigore il giorno successivo a quello della sua pubblicazione nel
Bollettino ufficiale della Regione.
Presidente
Ha chiesto la parola il Consigliere
Pascale.
Pascale (PSI)
La legge regionale 15 luglio 1982 n. 32
nel disciplinare il vasto settore dei servizi di trasporto
collettivo, tra i quali rientrano gli impianti di trasporto a fune,
all'articolo 46 aveva fatto espresso divieto a tutte le società
concessionarie di tali servizi di rilasciare biglietti gratuiti o
agevolati.
L'articolo 94 aveva rimandato a future disposizioni il
completamento della disciplina dei vari settori. In attesa di
queste disposizioni, per diversi anni, le società operanti nei
settori dei trasporti a fune, hanno continuato a rilasciare
biglietti gratuiti o agevolati, spesso d'intesa o su sollecitazione
della stessa Amministrazione regionale. Si cita a caso dei maestri
di sci, delle guide alpine, eccetera.
Tutto ciò però in aperta violazione della normativa sancita
della legge 32.
L'anno scorso con legge 6 settembre 1991 n. 62 la Regione ha
disciplinato il rilascio dei biglietti gratuiti e le agevolazioni
tariffarie sui mezzi di trasporto collettivo tralasciando però il
settore del trasporto a fune.
Con questo disegno di legge viene disciplinato anche
quest'ultimo settore. Nel testo presentato dalla Giunta regionale
era stata prevista una meticolosa disciplina di autorizzazione
pubblica per tali sconti: richiesta dettagliata e motivata delle
società, istruttoria da parte dell'ufficio competente,
autorizzazione da parte della Giunta regionale con atto
deliberativo e conseguente approvazione da parte della commissione
di Coordinamento.
Una procedura lunga e macchinosa che comporterebbe un notevole
dispendio di carta e di energia umana.
Alla luce di tali considerazioni, la IV Commissione consiliare
all'unanimità, ed in intesa con l'associazione impianti a fune, ha
redatto un nuovo testo nel quale viene semplicemente modificato
l'articolo 46 della legge 32 in modo da lasciare piena autonomia in
merito alle società funiviarie, sia per non gravare ulteriormente
gli apparati burocratici della Regione, sia perché al di là delle
intese che comunque vengono fatte con l'Amministrazione regionale
per determinate categorie, si ritiene opportuno lasciare alle
società ampia discrezionalità e snellezza nel decidere le strategie
promozionali e commerciali delle loro aziende.
Presidente
Pongo in votazione l'articolo 1:
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Pongo in votazione l'articolo 2:
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Pongo in votazione la legge nel suo
insieme.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK