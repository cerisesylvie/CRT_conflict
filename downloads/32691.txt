Consiglio Regionale della Valle d'Aosta - Oggetto del Consiglio n. 1314 del 15 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1314 del 15 luglio 2010 - Resoconto
OGGETTO N. 1314/XIII - Disegno di legge: "Testo unico in
materia di interventi economici di sostegno e promozione sociale.
Abrogazione di leggi regionali". (Approvazione di due ordini del
giorno)
CAPO I
DISPOSIZIONI GENERALI
Articolo 1
(Oggetto e finalità)
1. La presente legge disciplina gli interventi economici di
sostegno e promozione sociale che la Regione eroga per il sostegno
e lo sviluppo delle famiglie, anche composte da un solo soggetto,
secondo principi di pari opportunità, non discriminazione e
universalità, in conformità alla normativa comunitaria, statale e
regionale vigente in materia.
2. Gli interventi di cui alla presente legge sono erogati al
fine di prevenire, superare, ridurre e rimuovere le condizioni di
bisogno e gli ostacoli di ordine economico e sociale che possono
provocare situazioni di difficoltà e di emarginazione negli
ambienti di vita, studio e lavoro, concorrendo a rendere effettivo
il diritto di tutti al pieno sviluppo della personalità nell'ambito
dei rapporti familiari e sociali, al soddisfacimento delle esigenze
essenziali di vita, alla promozione, al mantenimento o al recupero
del benessere psicofisico.
3. In particolare, gli interventi di cui alla presente legge
rientrano nell'ambito di un supporto alle difficoltà temporanee
delle famiglie in una prospettiva di recupero e reintegrazione
sociale e sono diretti a sostenere le famiglie nel far
fronte:
a) al mantenimento e alla crescita dei figli;
b) al sostegno nella cura di persone non
autosufficienti;
c) alle situazioni di difficoltà economica.
Articolo 2
(Definizione degli interventi)
1. Gli interventi di cui alla presente legge si articolano
in:
a) assegni di cura e per l'autonomia;
b) titoli per l'acquisto di servizi, di seguito denominati
voucher;
c) contributi.
2. Gli interventi di cui al comma 1, lettera a), sono volti a
sostenere il lavoro di cura a favore di persone in condizione di
non autosufficienza, o di minori, oppure progetti di autonomia e
sono erogati:
a) alle persone interessate, qualora siano in grado di
procurarsi direttamente le prestazioni sociali e socio-sanitarie
previste dal piano assistenziale individualizzato o qualora siano
titolari di progetti di autonomia;
b) alle famiglie, anche non legate da vincolo di parentela
con il beneficiario dell'assegno, che garantiscono direttamente o
tramite assistenti personali le prestazioni socio-assistenziali
previste dal piano assistenziale individualizzato, per consentirne
la permanenza a domicilio, purché abbiano relazioni di fiducia con
la persona da assistere;
c) alle famiglie o comunità di tipo familiare che accolgono
minori in affidamento.
3. Gli interventi di cui al comma 1, lettera b), sono
finalizzati all'acquisto di specifiche prestazioni di carattere
socio-assistenziale e socio-educativo erogate da personale
competente.
4. Gli interventi di cui al comma 1, lettera c), consistono
in erogazioni in denaro al fine di migliorare la qualità della vita
e di consentire il raggiungimento di condizioni minime di autonomia
o di autosufficienza.
5. Gli interventi di cui alla presente legge possono avere
carattere di:
a) continuità di breve e medio periodo, qualora siano
finalizzati all'integrazione del reddito del nucleo familiare per
il soddisfacimento di bisogni primari;
b) straordinarietà, immediatezza e temporaneità per far
fronte a situazioni di emergenza;
c) specificità, in quanto finalizzati ad esigenze e bisogni
particolari.
Articolo 3
(Percorsi di sostegno)
1. I destinatari degli interventi di cui alla presente legge
sono coinvolti all'interno di un percorso di sostegno mediante la
presa in carico da parte del servizio sociale o socio-sanitario,
finalizzato a garantire il perseguimento delle finalità di cui
all'articolo 1, comma 2.
2. La Giunta regionale individua, con propria deliberazione,
gli interventi per i quali non si applica il comma 1, in
considerazione della natura del sostegno economico erogato.
3. Il percorso di sostegno si articola in tre fasi:
a) valutazione preliminare effettuata dall'assistente sociale
attraverso l'ascolto e la definizione condivisa della domanda
espressa dall'interessato, considerando e mettendo in relazione le
risorse personali, quelle della sua famiglia, del contesto sociale
di appartenenza, dei servizi pubblici e del privato
sociale;
b) predisposizione di un piano assistenziale
individualizzato, anche avvalendosi dei competenti servizi
socio-sanitari o del lavoro, che preveda l'assunzione di precisi
compiti, impegni e responsabilità da parte del soggetto interessato
e dei componenti il nucleo familiare, al fine di superare la
condizione di bisogno;
c) verifica degli impegni assunti e degli esiti
dell'intervento.
4. Il percorso di sostegno è verificato in itinere mediante
un sistema di monitoraggio e di valutazione che ne accerta gli
esiti in termini di acquisita autonomia delle persone prese in
carico.
Articolo 4
(Condizioni di accesso)
1. La situazione economica di accesso agli interventi di cui
alla presente legge è determinata sulla base dell'indicatore
regionale della situazione economica di cui all'articolo 4, comma
2, della legge regionale 4 settembre 2001, n. 18 (Approvazione del
piano socio-sanitario regionale per il triennio 2002/2004).
2. Nei casi in cui si sia verificata una sensibile
modificazione della situazione reddituale, la Giunta regionale, con
propria deliberazione, stabilisce per quali tipologie di interventi
economici può essere considerata la situazione economica in essere
all'atto della presentazione della domanda.
Articolo 5
(Minimo vitale)
1. La Giunta regionale stabilisce, con propria deliberazione,
l'importo della soglia economica di sussistenza considerata minimo
vitale e lo rivaluta annualmente.
CAPO II
INTERVENTI A FAVORE DEI MINORI, DEI GIOVANI ADULTI E DELLE
LORO FAMIGLIE
Articolo 6
(Assegno post-natale)
1. La Regione concede un contributo, il cui importo è
periodicamente determinato con deliberazione della Giunta
regionale, a favore dei minori residenti nel territorio regionale
di età compresa tra zero e tre anni, da erogare per i primi tre
anni di vita, a sostegno delle maggiori spese che le famiglie
devono affrontare a seguito della nascita di un figlio.
2. In caso di affidamento preadottivo, di adozione e di
affidamento familiare a terzi di durata almeno annuale, il
contributo di cui al comma 1 è concesso a favore di minori di età
compresa tra zero e cinque anni.
3. Ai fini di cui al presente articolo, la Regione
trasferisce ai Comuni le funzioni amministrative e le risorse
finanziarie necessarie all'erogazione del contributo.
Articolo 7
(Voucher per il servizio di tata familiare)
1. La struttura regionale competente in materia di servizi
socio-educativi per la prima infanzia eroga voucher, il cui importo
è periodicamente determinato con deliberazione della Giunta
regionale, alle famiglie dei minori residenti nel territorio
regionale di età compresa tra tre mesi e tre anni a parziale
rimborso della spesa sostenuta per l'utilizzo del servizio di tata
familiare.
2. Il voucher di cui al comma 1 è erogato esclusivamente per
il servizio reso dalle tate familiari iscritte al registro
regionale di cui all'articolo 11, comma 1, della legge regionale 19
maggio 2006, n. 11 (Disciplina del sistema regionale dei servizi
socio-educativi per la prima infanzia. Abrogazione delle leggi
regionali 15 dicembre 1994, n. 77, e 27 gennaio 1999, n.
4).
Articolo 8
(Assegni di cura per affidamenti)
1. La struttura regionale competente in materia di tutela dei
minori eroga assegni di cura per:
a) l'affidamento familiare a parenti o a terzi a carattere
residenziale diurno o notturno;
b) la collocazione presso comunità di tipo familiare o presso
gruppi appartamento.
2. Gli assegni di cura per gli interventi di cui al comma 1,
lettera a), sono svincolati dalla situazione economica della
famiglia affidataria; l'importo degli assegni, differenziato in
base alla tipologia di affidamento, è stabilito con deliberazione
della Giunta regionale e rivalutato annualmente.
3. Gli assegni di cura per gli interventi di cui al comma 1,
lettera b), sono concessi per la copertura della spesa, totale o
parziale, della retta di ospitalità e di altri interventi ritenuti
idonei previsti nel progetto di presa in carico da parte dei
servizi sociali o socio-sanitari.
4. Gli assegni di cura di cui al presente articolo sono
concessi a favore di:
a) minori residenti nel territorio regionale che, a seguito
di disposizioni dei competenti organi giudiziari o di provvedimenti
da parte dell'Amministrazione regionale ai sensi dell'articolo 4,
comma 1, della legge 4 maggio 1983, n. 184 (Diritto del minore ad
una famiglia), siano allontanati dal nucleo d'origine e affidati,
temporaneamente, ad altra famiglia o comunità di tipo familiare o a
gruppo appartamento, al fine di assicurarne il mantenimento,
l'educazione e l'istruzione;
b) minori presenti nel territorio regionale aventi titolo
all'assistenza secondo la normativa vigente;
c) giovani di età compresa tra diciotto e ventuno anni
residenti nel territorio regionale, in situazione di disagio e a
rischio di devianza o marginalità, in carico ai servizi
socio-sanitari territoriali e inseriti in un progetto per il
raggiungimento dell'autonomia in carenza o assenza di supporti da
parte della rete familiare;
d) giovani di età compresa tra diciotto e ventuno anni
presenti nel territorio regionale per i quali l'Amministrazione
regionale ha esercitato la tutela fino alla maggiore età;
e) gestanti o genitori con figli minori residenti nel
territorio regionale che necessitano di tutela e protezione a
seguito di disposizioni dei competenti organi giudiziari o sulla
base di progetti predisposti dai competenti servizi socio-sanitari
territoriali;
f) gestanti o genitori con figli minori presenti nel
territorio regionale aventi titolo all'assistenza secondo la
normativa vigente.
5. Per i beneficiari di cui al comma 4, lettere c) e d), in
casi eccezionali, segnalati dal competente servizio sociale o
socio-sanitario e valutati dalla struttura regionale competente,
gli assegni di cura possono essere concessi fino al compimento del
venticinquesimo anno di età.
Articolo 9
(Anticipazione dell'assegno di mantenimento a tutela dei
minori)
1. La struttura regionale competente in materia di tutela dei
minori eroga anticipatamente al genitore affidatario o ad altro
soggetto cui è affidato il minore l'assegno di mantenimento a
tutela del medesimo, qualora non sia corrisposto dall'obbligato nei
termini e alle condizioni stabilite dai competenti organi
giudiziari.
2. L'assegno di cui al comma 1 è erogato, su istanza del
genitore affidatario o di altro soggetto cui è affidato il minore,
con cadenza mensile per il periodo di un anno a decorrere dalla
data di presentazione dell'istanza, previa verifica dei seguenti
requisiti:
a) residenza del minore nel territorio regionale;
b) residenza del genitore affidatario del minore o di altro
soggetto cui il medesimo è affidato da almeno due anni nel
territorio regionale;
c) possesso da parte del genitore affidatario o di altro
soggetto cui è affidato il minore di un valore dell'indicatore
regionale della situazione economica equivalente non superiore al
valore definito con deliberazione della Giunta regionale;
d) esistenza di un titolo esecutivo, fondato su un
provvedimento dei competenti organi giudiziari, che stabilisca le
modalità e l'importo di contribuzione da parte del genitore
obbligato al mantenimento del minore;
e) esibizione di un atto di precetto ritualmente notificato e
non ottemperato.
3. L'erogazione dell'assegno ha durata annuale e può essere
rinnovata su semplice istanza del genitore affidatario o di altro
soggetto cui è affidato il minore, corredata di dichiarazione
attestante il perdurare dei requisiti di cui al comma 2. L'assegno
è erogato in misura pari alla somma stabilita dal provvedimento di
cui al comma 2, lettera d), purché in misura non superiore al
valore stabilito con deliberazione della Giunta regionale e
annualmente rivalutato.
4. L'erogazione in via anticipata dell'assegno di
mantenimento a tutela del minore è subordinata alla dichiarazione,
da parte del genitore affidatario o di altro soggetto cui è
affidato il minore, di surrogazione dell'Amministrazione regionale
nei confronti dell'obbligato ai sensi dell'articolo 1201 del codice
civile e alla comunicazione a quest'ultimo, per mezzo di
raccomandata con ricevuta di ritorno, della medesima
dichiarazione.
5. Il genitore affidatario o altro soggetto cui è affidato il
minore deve comunicare alla struttura regionale competente, entro
dieci giorni dal suo verificarsi:
a) l'adempimento da parte dell'obbligato;
b) qualsiasi variazione, anche di carattere temporaneo, della
propria situazione personale ed economica potenzialmente idonea ad
incidere sul perdurare dei requisiti richiesti per l'erogazione
dell'assegno di mantenimento.
6. In caso di violazione di quanto disposto al comma 5, il
beneficiario decade dal diritto a percepire il contributo e
l'istanza non può essere ripresentata per un periodo non inferiore
a cinque anni.
Articolo 10
(Voucher per la partecipazione a soggiorni di
vacanza)
1. La struttura regionale competente in materia di politiche
per la famiglia eroga voucher, il cui importo è periodicamente
determinato con deliberazione della Giunta regionale, per la
partecipazione dei minori residenti nel territorio regionale a
soggiorni di vacanza estivi organizzati con finalità di
socializzazione da enti pubblici o privati aventi una sede
organizzativa stabile nel territorio regionale.
Articolo 11
(Voucher per la frequenza durante l'anno scolastico di
collegi, convitti e servizi di doposcuola)
1. La struttura regionale competente in materia di politiche
per la famiglia eroga voucher, il cui importo è periodicamente
determinato con deliberazione della Giunta regionale, per la
frequenza, durante l'anno scolastico, di:
a) collegi e convitti presenti nel territorio
regionale;
b) servizi di doposcuola offerti da enti pubblici e privati
aventi una sede organizzativa stabile nel territorio
regionale.
2. I voucher sono concessi a favore di:
a) minori residenti nel territorio regionale;
b) minori che presentano gravi problemi socio-familiari,
segnalati e in carico ai servizi sociali o socio-sanitari
territoriali, domiciliati stabilmente presso familiari residenti
nel territorio regionale.
3. Gli interventi di cui al comma 1, lettera a), possono
essere estesi fino al compimento del ventunesimo anno di età, al
fine di garantire la conclusione del percorso scolastico.
4. I voucher di cui al presente articolo non sono cumulabili
con altri benefici economici di sostegno all'istruzione erogati per
le medesime finalità.
Articolo 12
(Contributi a favore di giovani adulti per il raggiungimento
dell'autonomia)
1. La struttura regionale competente in materia di tutela dei
minori eroga contributi, il cui importo è periodicamente
determinato con deliberazione della Giunta regionale, a favore di
giovani adulti residenti nel territorio regionale di età compresa
tra diciotto e ventuno anni, in situazione di disagio e a rischio
di devianza o marginalità, in carico ai servizi sociali o
socio-sanitari territoriali, nell'ambito di un progetto per
facilitare il raggiungimento dell'autonomia. In casi eccezionali
segnalati dal competente servizio sociale o socio-sanitario e
valutati dalla struttura regionale competente, i contributi possono
essere concessi fino al compimento del venticinquesimo anno di
età.
CAPO III
INTERVENTI A SOSTEGNO DELLE SITUAZIONI DI DIFFICOLTÀ
SOCIO-ECONOMICA
Articolo 13
(Contributi per l'inclusione sociale)
1. La struttura regionale competente in materia di politiche
per la famiglia eroga, nell'ambito del piano assistenziale
individualizzato di cui all'articolo 3, comma 3, lettera b),
contributi a favore delle famiglie, residenti nel territorio
regionale che dispongono di una situazione economica inferiore
all'importo di cui all'articolo 5.
2. L'ammontare dei contributi è determinato dalla differenza
tra il valore della situazione economica del richiedente di cui
all'articolo 4 e l'importo del minimo vitale stabilito con
deliberazione della Giunta regionale ai sensi dell'articolo
5.
3. I contributi sono concessi per un periodo sufficiente a
risolvere la situazione di disagio economico e sono sospesi nel
caso in cui il richiedente rifiuti soluzioni alternative
all'erogazione di un sussidio economico, ivi comprese quelle di
tipo lavorativo.
4. In deroga a quanto previsto al comma 3, i contributi sono
concessi con carattere di continuità, per ciascun anno solare, a
decorrere dalla data di presentazione della domanda, allorquando la
famiglia sia composta:
a) esclusivamente da componenti
ultrasessantacinquenni;
b) da componenti ultrasessantacinquenni e da soggetti
maggiorenni con certificazione di totale inabilità lavorativa
accertata ai sensi dell'articolo 4 della legge regionale 7 giugno
1999, n. 11 (Testo unico in materia di provvidenze economiche a
favore di invalidi civili, ciechi civili e sordomuti).
5. Sono escluse dalla fruizione dei contributi di cui al
presente articolo le famiglie:
a) per le quali esistono soggetti tenuti a prestare gli
alimenti ai sensi dell'articolo 433 del codice civile, in grado di
provvedere e aventi un valore dell'indicatore regionale della
situazione economica non superiore all'importo periodicamente
stabilito con deliberazione della Giunta regionale;
b) di cui almeno un componente sia titolare di diritti di
proprietà o altri diritti reali di godimento su uno o più beni
immobili ovunque ubicati, la cui rendita catastale sia pari o
superiore all'importo definito periodicamente con deliberazione
della Giunta regionale, ad eccezione dell'unità immobiliare adibita
ad abitazione principale;
c) di cui almeno un componente sia titolare di diritti di
proprietà o abbia il possesso o la disponibilità non occasionale di
più beni mobili registrati. I contributi possono essere erogati se
i richiedenti sono proprietari o hanno il possesso o la
disponibilità non occasionale di un bene mobile registrato a
condizione che, stando alla valutazione di riviste specializzate,
questo non superi il valore stabilito con deliberazione della
Giunta regionale; tale limite non si applica se il bene mobile
registrato è utilizzato per il trasporto di un componente il nucleo
familiare per esigenze sanitarie o di disabilità adeguatamente
certificate;
d) con disponibilità liquide, depositi, titoli, obbligazioni
del debito pubblico ed altre attività finanziarie, quote di fondi
comuni di investimento o di altri fondi per un valore pari o
superiore a quanto stabilito con deliberazione della Giunta
regionale;
e) che rifiutino di aderire alla proposta di piano
assistenziale individualizzato di cui all'articolo 3, comma 3,
lettera b), concordata con i servizi sociali o socio-sanitari
territoriali o non collaborino alla definizione ed attuazione del
medesimo;
f) di cui almeno un componente abbia cessato volontariamente
un'attività lavorativa nell'arco dell'ultimo anno dalla data di
presentazione della domanda, salvo giustificato motivo di ordine
sanitario adeguatamente certificato;
g) di cui almeno un componente abbia rifiutato offerte
lavorative, anche a tempo determinato, nell'arco dell'ultimo anno
dalla data di presentazione della domanda, proposte dai servizi
sociali o socio-sanitari territoriali o di cui i medesimi servizi
siano venuti a conoscenza;
h) di cui almeno un componente abbia rifiutato, abbandonato o
frequentato in modo discontinuo attività formative, tirocini,
stage, cantieri di lavoro, progetti personalizzati ovvero ogni
altra attività tesa a favorirne l'inserimento lavorativo, proposti
dalla pubblica amministrazione o da enti di formazione accreditati,
nell'arco dell'ultimo anno dalla data di presentazione della
domanda;
i) ospiti di strutture residenziali socio-assistenziali e
sanitarie, nel caso in cui la famiglia sia composta da un solo
soggetto.
Articolo 14
(Contributi straordinari)
1. La struttura regionale competente in materia di politiche
per la famiglia eroga contributi a carattere straordinario a favore
delle famiglie, con particolare riferimento ad esigenze di tutela
dei minori:
a) residenti nel territorio regionale che hanno sostenuto o
devono sostenere spese, regolarmente documentate, che causano un
disagio di particolare rilevanza sulla situazione economica del
nucleo familiare;
b) temporaneamente presenti nel territorio regionale,
allorché si trovino in situazione di bisogno tale da esigere
interventi non differibili e urgenti e non sia possibile
indirizzarli ai corrispondenti servizi della Regione o dello Stato
di appartenenza.
2. Possono beneficiare dei contributi di cui al comma 1,
lettera a), le famiglie il cui valore della situazione economica di
cui all'articolo 4, detratta la spesa straordinaria sostenuta o da
sostenere, non superi l'importo stabilito annualmente con
deliberazione della Giunta regionale.
3. Sono esclusi dalla fruizione dei contributi di cui al
comma 1, lettera a), le famiglie:
a) di cui almeno un componente sia titolare di diritti di
proprietà o altri diritti reali di godimento su uno o più beni
immobili ovunque ubicati, la cui rendita catastale sia pari o
superiore all'importo definito periodicamente con deliberazione
della Giunta regionale, ad eccezione dell'unità immobiliare adibita
ad abitazione principale;
b) di cui almeno un componente sia titolare di diritti di
proprietà o abbia il possesso o la disponibilità non occasionale di
più beni mobili registrati. I contributi possono essere erogati se
i richiedenti sono proprietari o hanno il possesso o la
disponibilità non occasionale di un bene mobile registrato a
condizione che, stando alla valutazione di riviste specializzate,
questo non superi il valore stabilito con deliberazione della
Giunta regionale; tale limite non si applica se il bene mobile
registrato è utilizzato per il trasporto di un componente il nucleo
familiare per esigenze sanitarie o di disabilità adeguatamente
certificate;
c) con disponibilità liquide, depositi, titoli, obbligazioni
del debito pubblico ed altre attività finanziarie, quote di fondi
comuni di investimento o di altri fondi per un valore pari o
superiore a quanto stabilito con deliberazione della Giunta
regionale;
d) che rifiutino di aderire alla proposta di piano
assistenziale individualizzato di cui all'articolo 3, comma 3,
lettera b), concordata con i servizi sociali o socio-sanitari
territoriali o non collaborino alla definizione ed attuazione del
medesimo;
e) di cui almeno un componente abbia cessato volontariamente
un'attività lavorativa nell'arco dell'ultimo anno dalla data di
presentazione della domanda, salvo giustificato motivo di ordine
sanitario adeguatamente certificato;
f) di cui almeno un componente abbia rifiutato offerte
lavorative, anche a tempo determinato, nell'arco dell'ultimo anno
dalla data di presentazione della domanda, proposte dai servizi
sociali o socio-sanitari territoriali o di cui i medesimi servizi
siano venuti a conoscenza;
g) di cui almeno un componente abbia rifiutato, abbandonato o
frequentato in modo discontinuo attività formative, tirocini,
stage, cantieri di lavoro, progetti personalizzati ovvero ogni
altra attività tesa a favorirne l'inserimento lavorativo, proposta
dalla pubblica amministrazione o da enti di formazione accreditati
nell'arco dell'ultimo anno dalla data di presentazione della
domanda.
4. I contributi di cui al presente articolo non sono
concessi:
a) per spese derivanti da mutui, finanziamenti o
prestiti;
b) per spese per le quali è previsto un totale rimborso,
ancorché a carico di altri enti pubblici;
c) per spese derivanti da acquisti di beni non di prima
necessità;
d) per spese derivanti da imposte o tasse statali o
regionali;
e) per spese derivanti da contravvenzioni, multe o
fallimenti;
f) per spese derivanti dall'uso di servizi alla persona
gestiti dagli enti locali;
g) a coloro che per le stesse spese hanno già avuto accesso
al credito sociale ai sensi della legge regionale 23 dicembre 2009,
n. 52 (Interventi regionali per l'accesso al credito
sociale);
h) per ogni altra tipologia di spesa individuata con
deliberazione della Giunta regionale.
Articolo 15
(Contributi straordinari per spese sanitarie)
1. La struttura regionale competente in materia di politiche
per la famiglia eroga contributi a carattere straordinario a favore
delle famiglie, residenti nel territorio regionale, per spese
sanitarie documentate ed effettivamente rimaste a carico del
richiedente, detratti eventuali rimborsi a carico di altri
soggetti, esclusivamente per casi di estrema gravità ed
eccezionalità e nel limite massimo dell'80 per cento della spesa
sostenuta o da sostenere.
2. Possono beneficiare dei contributi di cui al presente
articolo le famiglie il cui valore della situazione economica di
cui all'articolo 4, detratta la spesa straordinaria sostenuta o da
sostenere, non superi l'importo stabilito annualmente con
deliberazione della Giunta regionale.
3. I contributi non sono concessi:
a) per spese derivanti dal ricorso a cure non riconosciute
dal Servizio sanitario nazionale o regionale;
b) per prestazioni per le quali è prevista l'erogazione
totale a qualunque titolo di contributi, comunque denominati, da
parte del Servizio sanitario regionale o di terzi.
Articolo 16
(Procedure)
1. Le richieste di contributo di cui al presente capo devono
essere corredate del piano assistenziale individualizzato di cui
all'articolo 3, comma 3, lettera b), e sono sottoposte alla
valutazione di apposite commissioni nominate dalla Giunta regionale
e composte da personale dipendente dell'assessorato regionale
competente in materia di politiche sociali e da rappresentanti
degli enti locali, nominati dal Consiglio permanente degli enti
locali della Valle d'Aosta, che, previa valutazione tecnica,
esprimono un parere obbligatorio e vincolante sulla concessione dei
contributi.
2. In casi eccezionali di estrema urgenza, il dirigente
competente può concedere un contributo idoneo a far fronte alle
esigenze immediate, in attesa del parere delle commissioni di cui
al comma 1.
3. Le commissioni di cui al comma 1 possono disporre che i
contributi di cui al presente capo siano erogati a terzi, qualora
si renda necessario garantire un loro corretto utilizzo da parte
del richiedente, in relazione ai contenuti del piano assistenziale
individualizzato.
4. Le commissioni di cui al comma 1 possono effettuare ogni
opportuna verifica al fine di accertare la reale sussistenza dei
requisiti previsti per l'erogazione dei contributi di cui al
presente capo.
5. Per l'erogazione dei contributi di cui al presente capo
aventi carattere di assoluta urgenza la struttura competente può
richiedere anticipazioni al servizio di cassa economale previo
impegno sul pertinente capitolo di bilancio.
Articolo 17
(Progetti)
1. Per le finalità di cui al presente capo, la Giunta
regionale può approvare, con propria deliberazione, il
finanziamento di progetti destinati a persone che versano in
situazioni di povertà ed esclusione sociale, stabilendone requisiti
e criteri di valutazione.
2. I progetti di cui al comma 1 devono avere quale obiettivo
l'avvio, l'ampliamento o l'innovazione di centri e servizi,
operanti nel territorio regionale, di pronta accoglienza e per
l'accompagnamento e il reinserimento sociale e possono essere
presentati da enti locali della Valle d'Aosta e da organizzazioni
di volontariato o altre organizzazioni non lucrative di utilità
sociale aventi una sede operativa stabile nel territorio
regionale.
CAPO IV
INTERVENTI ECONOMICI A FAVORE DI SOGGETTI NON
AUTOSUFFICIENTI
Articolo 18
(Assegni di cura per assistenza alternativa
all'istituzionalizzazione)
1. La struttura regionale competente in materia di politiche
per la famiglia eroga assegni di cura a favore di persone non
autosufficienti, affette da gravi patologie invalidanti, al fine di
garantire la permanenza a domicilio ed evitare
l'istituzionalizzazione delle medesime.
2. Gli assegni di cura sono erogati per:
a) il pagamento di assistenti personali assunti direttamente
dalla persona non autosufficiente o dai suoi familiari. Tali
assegni non sono erogati qualora l'assistente personale sia un
parente entro il secondo grado della persona da assistere;
b) riconoscere il lavoro di cura garantito dai familiari
della persona non autosufficiente;
c) riconoscere il lavoro di cura garantito da famiglie anche
non legate da vincoli di parentela con la persona non
autosufficiente, purché abbiano relazioni di fiducia con la
stessa.
3. Gli assegni di cura sono concessi a:
a) residenti nel territorio regionale da almeno due anni
dalla data di presentazione della domanda, che concordano
preventivamente con i competenti servizi socio-sanitari
territoriali un progetto di mantenimento a domicilio;
b) residenti nel territorio regionale da meno di due anni
dalla data di presentazione della domanda ma che sono stati
residenti nel territorio regionale, in modo continuativo, per un
periodo non inferiore a cinque anni, che concordano preventivamente
con i competenti servizi socio-sanitari territoriali un progetto di
mantenimento a domicilio;
c) famiglie residenti nel territorio regionale da almeno otto
anni dalla data di presentazione della domanda, che accolgono un
proprio familiare non residente nel territorio regionale e avente
un grado di parentela pari al primo, previo progetto concordato con
i competenti servizi socio-sanitari territoriali.
4. Gli assegni di cura per gli interventi di cui al comma 2
non sono tra loro cumulabili.
Articolo 19
(Contributi per il pagamento di rette in strutture
socio-assistenziali, socio-sanitarie e riabilitative)
1. La struttura regionale competente in materia di politiche
per la famiglia eroga contributi per il pagamento di rette in
strutture socio-assistenziali, socio-sanitarie e riabilitative
pubbliche o private a favore di persone non autosufficienti,
affette da gravi patologie invalidanti, che non possono permanere
al loro domicilio, al fine di garantire alle medesime un'adeguata
assistenza.
2. I contributi sono concessi a:
a) residenti nel territorio regionale da almeno cinque anni
dalla data di presentazione della domanda, che concordano
preventivamente con i competenti servizi socio-sanitari
territoriali un progetto di inserimento;
b) residenti nel territorio regionale da meno di cinque anni
dalla data di presentazione della domanda ma che sono stati
residenti nel territorio regionale, in modo continuativo, per un
periodo non inferiore a cinque anni, che concordano preventivamente
con i competenti servizi socio-sanitari territoriali un progetto di
inserimento;
c) residenti nel territorio regionale da almeno cinque anni
dalla data di presentazione della domanda, già inseriti in
strutture private con retta a totale carico dell'interessato o dei
suoi familiari per un periodo non inferiore a due anni, che per
sopravvenuti motivi economici presentano domanda di contributo e
per i quali i competenti servizi socio-sanitari territoriali
confermano il progetto di inserimento nella struttura, salvo che
non esistano possibilità di inserimento in strutture pubbliche o i
servizi suddetti valutino l'opportunità, per il benessere
psicofisico dell'interessato, di permanere nella struttura
privata.
Articolo 20
(Voucher per l'acquisto di servizi)
1. La struttura regionale competente in materia di disabilità
eroga un voucher annuale, il cui importo è periodicamente
determinato con deliberazione della Giunta regionale, a favore di
persone residenti nel territorio regionale con handicap grave, come
definito dall'articolo 3, comma 3, della legge 5 febbraio 1992, n.
104 (Legge-quadro per l'assistenza, l'integrazione sociale e i
diritti delle persone handicappate), ovvero ultrasessantacinquenni
non autosufficienti.
2. Il voucher deve essere utilizzato dal soggetto avente
diritto per l'acquisto di servizi pubblici o privati finalizzati a
migliorare la qualità della vita ed è cumulabile con altri
interventi economico-assistenziali spettanti al richiedente ai
sensi della normativa vigente, fermo restando l'obbligo di
documentare le spese sostenute.
Articolo 21
(Contributi a favore di soggetti con disabilità di tipo
sensoriale)
1. La struttura regionale competente in materia di disabilità
eroga contributi a favore di persone, residenti nel territorio
regionale, con disabilità sensoriale certificata dalle commissioni
mediche collegiali di cui agli articoli 4 e 5 della l.r. 11/1999,
che, per attendere al loro percorso scolastico e formativo,
accedono a servizi scolastici, educativi e formativi specifici per
la tipologia di disabilità, anche al di fuori del territorio
regionale.
2. I contributi sono concessi fino al compimento dei
sessantaquattro anni di età.
3. Il contributo, il cui importo massimo è stabilito con
deliberazione della Giunta regionale, è pari al 90 per cento delle
spese sostenute o da sostenere per l'iscrizione e la frequenza dei
servizi di cui al comma 1, comprese le eventuali spese di
soggiorno, fermo restando l'obbligo di documentare le spese
sostenute.
Articolo 22
(Contributi per il servizio di assistenza alla vita
indipendente)
1. La struttura regionale competente in materia di disabilità
eroga contributi a copertura delle spese derivanti dall'assunzione
diretta di uno o più assistenti personali e finalizzate a
compensare i limiti funzionali e a favorire la partecipazione alla
vita sociale, fermo restando l'obbligo di documentare le spese
sostenute.
2. Possono beneficiare dei contributi di cui al presente
articolo le persone residenti nel territorio regionale con handicap
grave, fisico o sensoriale, come definito dall'articolo 3, comma 3,
della l. 104/1992 e di età compresa tra diciotto e sessantaquattro
anni.
3. I contributi di cui al presente articolo non sono
cumulabili con gli assegni di cura di cui all'articolo 18.
CAPO V
DISPOSIZIONI FINALI
Articolo 23
(Rinvio)
1. I criteri e le modalità per l'erogazione dei contributi di
cui alla presente legge nonché ogni altro adempimento o aspetto,
anche procedimentale, relativo alla concessione degli stessi sono
periodicamente stabiliti con deliberazione della Giunta regionale,
nel rispetto degli specifici stanziamenti previsti annualmente nel
bilancio regionale.
Articolo 24
(Revoca)
1. La struttura regionale competente dispone, con
provvedimento del dirigente responsabile, la revoca degli
interventi economici di cui alla presente legge qualora dai
controlli effettuati risulti la non veridicità delle dichiarazioni
e delle informazioni rese dai beneficiari ai fini dell'ottenimento
dei medesimi.
2. Gli interventi economici di cui alla presente legge sono,
inoltre, revocati qualora il beneficiario contravvenga agli
obblighi previsti dalla presente legge o dai provvedimenti
attuativi della medesima.
3. La revoca comporta l'obbligo di restituire l'intero
ammontare dell'intervento economico eventualmente già erogato,
maggiorato dei relativi interessi legali decorrenti dalla data di
erogazione del medesimo, nel caso di cui al comma 1, ovvero dalla
data di comunicazione del provvedimento di revoca, nel caso di cui
al comma 2.
4. Nel provvedimento di revoca sono fissate le eventuali
condizioni di rateizzazione. La revoca può essere disposta anche in
misura parziale, purché proporzionale all'inadempimento
riscontrato.
5. La ripetizione è esclusa nel caso in cui il debitore,
entro sessanta giorni dal ricevimento della comunicazione del
provvedimento di revoca, comprovi di possedere un indicatore
regionale della situazione economica, con esclusione dell'importo
dell'intervento economico revocato, pari o inferiore all'importo
del minimo vitale stabilito ai sensi dell'articolo 5, fatto salvo
il caso in cui l'indebita percezione sia dovuta a dolo
dell'interessato.
Articolo 25
(Abrogazioni)
1. Sono abrogate le seguenti disposizioni:
a) la legge regionale 1° giugno 1984, n. 17;
b) la legge regionale 3 maggio 1993, n. 22;
c) la legge regionale 27 maggio 1994, n. 19;
d) il regolamento regionale 20 giugno 1994, n. 3;
e) gli articoli 13, 17, 19 e 19bis della legge regionale 27
maggio 1998, n. 44;
f) il comma 6 dell'articolo 13 della legge regionale 4
settembre 2001, n. 18;
g) gli articoli 24 e 25 della legge regionale 11 dicembre
2001, n. 38;
h) l'articolo 24 della legge regionale 5 dicembre 2005, n.
31;
i) gli articoli 15 e 16 della legge regionale 4 agosto 2006,
n. 21;
j) l'articolo 28 della legge regionale 29 marzo 2007, n.
4.
2. Nelle more dell'adozione dei provvedimenti attuativi della
presente legge continuano ad applicarsi i corrispondenti
provvedimenti attuativi delle disposizioni di cui al comma
1.
Articolo 26
(Titolarità degli oneri finanziari)
1. In caso di anticipazione degli oneri finanziari relativi
all'erogazione degli interventi economici di cui alla presente
legge per situazioni non differibili e urgenti a favore di
beneficiari presenti nel territorio regionale ma ivi non residenti,
la Regione si rivale nei confronti del Comune di residenza di
questi ultimi.
2. Qualora si renda necessaria o sia disposta, nei confronti
di minori non residenti nel territorio regionale, la collocazione
in affidamento familiare, in comunità di tipo familiare o in
strutture residenziali socio-assistenziali e sanitarie situate nel
territorio regionale, la titolarità degli oneri finanziari è in
capo al Comune di residenza del genitore che esercita la potestà
genitoriale nel momento della collocazione.
3. Qualora l'iniziativa del ricovero presso strutture
residenziali socio-assistenziali e sanitarie e i relativi oneri
siano assunti dal soggetto non residente nel territorio regionale o
dai suoi congiunti, gli obblighi connessi ad una successiva domanda
di integrazione economica della retta gravano sul Comune presso il
quale il soggetto era residente prima di tale ricovero.
Articolo 27
(Disposizioni finanziarie)
1. L'onere complessivo derivante dall'applicazione della
presente legge è determinato in euro 12.000.000 a decorrere
dall'anno 2011.
2. L'onere di cui al comma 1 trova copertura e finanziamento
nello stato di previsione della spesa del bilancio della Regione
per il triennio 2010/2012 nel fondo regionale per le politiche
sociali di cui all'articolo 3 della l.r. 18/2001 iscritto nell'area
omogenea 1.8.1. (Fondo regionale per le politiche sociali) - unità
previsionale di base 1.8.1.10 (Interventi per servizi e provvidenze
socio-assistenziali).
3. Per gli interventi di cui all'articolo 18, comma 2,
lettera c), è possibile provvedere anche mediante l'utilizzo dei
fondi assegnati dallo Stato per la non autosufficienza iscritti
nello stesso bilancio nell'unità previsionale di base 1.8.2.11.
(Altri interventi per assistenza sociale).
4. I recuperi derivanti dalle somme anticipate nonché dalle
revoche degli interventi economici di cui agli articoli 9, 24 e 26,
compresi eventuali interessi e sanzioni, sono introitati nello
stato di previsione della parte entrata del bilancio della
Regione.
5. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 28
(Entrata in vigore)
1. La presente legge entra in vigore il 1° gennaio
2011.
Presidente
- Il disegno di legge ha avuto: parere
favorevole a maggioranza della V Commissione che ha presentato un
emendamento; parere favorevole a maggioranza della II Commissione;
parere favorevole del Consiglio permanente degli enti locali con
delle osservazioni. Sono stati presentati sei emendamenti dai
gruppi consiliari di ALPE e del Partito Democratico.
La parola al relatore, Consigliera Hélène Impérial.
Impérial (UV)
- Le projet de loi en question réorganise
dans un seul acte toutes les interventions économiques,
socio-assistantielles élargies par la Région en faveur des mineurs,
des jeunes adultes, de leurs familles, des personnes non
autosuffisantes et de tous ceux qui se trouvent dans des situations
de difficultés socio-économiques.
Cette définition nous parait positive surtout pour le fait
qu'elle résulte tout à fait cohérente et suit le sillon qui avait
été tracé par la délibération du Gouvernement régional n° 3751 du
novembre 2009, qui redéfinit l'application de l'indicateur régional
de la situation économique, je cite:
"Privilegiare il diritto
dei minori e delle loro famiglie ad essere sostenuti nei loro
bisogni socio-educativi e assistenziali, favorire il ricorso a
soluzioni alternative all'istituzionalizzazione per i cittadini non
autosufficienti, riconoscendo anche la cura e l'assistenza resa dal
nucleo familiare al quale appartengono nelle situazioni di
domiciliarizzazione, tenendo in considerazione la possibilità di
introdurre ulteriori elementi per sostenere le situazioni di grave
non autosufficienza nell'ambito della definizione dei livelli
essenziali delle prestazioni a livello regionale"
. Et encore:
"Valutare la situazione economica dei nuclei familiari nel loro
complesso, nel momento in cui si trovano a vivere situazioni di
difficoltà socio-economica, privilegiare il criterio della
proporzionalità, nella definizione delle modalità di
compartecipazione nella spesa".
Il disegno di legge n. 95 definisce poi opportunamente ciascuna
delle modalità con le quali si interviene a sostegno di persone e
famiglie in difficoltà, dai voucher per l'acquisto di servizi agli
assegni di cura e per l'autonomia ai contributi veri e propri. È da
evidenziare come, pur trovandoci in una fase storica e politica -
lo abbiamo già detto più volte in questo Consiglio -, più che mai è
fondamentale individuare le priorità verso cui destinare le risorse
dei nostri bilanci pubblici, questa Amministrazione tuttavia tiene,
con questo disegno di legge, in maniera particolare a riaffermare,
nei fatti, l'importanza attribuita alla famiglia, anche
unipersonale, come destinataria degli interventi in un'ottica di
presa in carico sistemica dei cittadini inseriti nel loro contesto
affettivo-relazionale di appartenenza. Se si confermano, da un
lato, gli elementi cardine dell'assistenza economica fino ad oggi
garantita dall'Amministrazione regionale e che ha garantito la
crescita e il consolidamento di un modello di welfare
all'avanguardia in Europa per quantità e qualità dei servizi,
dall'altro, questa legge porta con sé alcune importanti novità,
complementari rispetto all'esistente.
Volendo citare alcuni esempi, la solidarietà e l'esperienza di
mutuo aiuto solidificano i processi di coesione sociale e
contrastano situazioni di isolamento e solitudine; l'incentivo al
buon vicinato e il riconoscimento all'impegno che i familiari
profondono verso un parente non autosufficiente o disabile non è
economicamente vantaggioso per l'Amministrazione, che limita la
residenzialità in strutture dedicate ai soli casi gravi, ma rende
certamente la comunità più coesa. Ancora: l'anticipazione
dell'assegno di mantenimento non solo tutela i minori in
difficoltà, ma intercetta casi numerosi già oggetto di attenzione
da parte dei servizi sociali offrendo una risposta più specifica al
bisogno.
Se il quadro si arricchisce di ulteriori forme di assistenza
economica, in una congiuntura come quella che attraversiamo che
obbliga gli enti pubblici ad affinare gli strumenti per il
controllo della spesa, pare importante che siano introdotti anche
criteri di esclusione da contributi di assistenza economica per
persone titolari di diritti di proprietà su uno o più beni immobili
oltre alla casa di abitazione, in possesso non occasionale di beni
mobili registrati, con disponibilità liquidi, depositi, titoli,
obbligazioni del debito pubblico ed altre attività finanziarie,
quote di fondi comuni di investimento o di altri fondi. Questo - lo
abbiamo citato all'inizio della relazione - permette di garantire
criteri di equità nell'accesso alle provvigioni, arginando forme
perequative e dolose di profittazione. Ci pare quindi un disegno di
legge complessivamente coerente, ben articolato e comprensibile al
cittadino.
Presidente
- Dichiaro aperta la discussione generale.
Ricordo che su questo disegno di legge sono stati presentati due
ordini del giorno da parte dei gruppi ALPE e Partito
Democratico.
La parola alla Consigliera Patrizia Morelli.
Morelli (ALPE)
- Merci, M. le Président.
Le fait de simplifier et de réunir dans un même texte des
dispositions éparpillées dans différentes lois, comme l'a déjà bien
dit le rapporteur, en facilitant l'accès aux actes, la consultation
des citoyens et l'utilisation des parts qui sont censées utiliser
la loi comme moyen de travail est certainement un aspect positif:
c'est d'ailleurs ce qui a été souligné par tous les sujets que nous
avons auditionnés en commission. D'un autre point de vue le fait de
réunir sous un même chapeau normatif les interventions économiques
adressées à tant de destinataires aussi différents, mineurs, jeunes
adultes, personnes non autosuffisantes, familles en difficulté,
risque de faire perdre un peu de cohérence au texte.
La logique qui a été choisie, le fil rouge est le soutien
économique qui relie toutes ces différentes situations. On aurait
pu choisir des philosophies diverses aussi parce qu'il me semble
peut-être un peu forcé de faire cohabiter dans la même loi des
interventions qui tendent à prévenir des besoins censés provoquer
des situations à risque de marginalisation avec, par exemple, la
contribution pour la post-natalité ou le voucher pour le service de
la tata familière: c'est un choix qui a été fait - je pense - sur
la base de l'expérience des structures et donc nous en prenons
acte.
Ce qui toutefois nous laisse un peu douteux et qui a été déjà
rappelé par l'intervention du collègue Bertin lors de
l'illustration de l'ordre du jour sur le transport élargi aux
personnes handicapées, est constitué par l'utilisation du mot
"famille", même composée par un seul sujet, qui est dans l'article
premier, au premier alinéa. Or, comme le disait le collègue Bertin,
dans la doctrine fédéraliste à laquelle le parti de majorité s'est
toujours inspiré pour tracer les lignes de gouvernement, l'on
considère l'individu comme fondement et comme objet central de
l'action politique et administrative; là, par contre, l'on
considère la famille, même si dans la loi les bénéficiaires sont
parfois des individus. La notion de famille comme cellule de base
digne de l'intérêt politique est une notion chère à une certaine
politique - je dirais catholique, plutôt de centre-droite - sur
laquelle ont été bâties des campagnes électorales encore tout
récemment: c'est une notion idéalisée, attachante, qui est même
utilisée en publicité, mais qui présente le risque de
l'indétermination.
De nos jours, en Vallée d'Aoste, nous connaissons très bien le
phénomène, les familles se forment, se reforment, s'élargissent, se
démembrent avec une facilité extrême et même avec une certaine
superficialité, et pourtant paradoxalement la politique pense
songer essentiellement à la notion de famille. En réalité, de ce
point de vue ce qui nous semble prioritaire serait de renforcer le
soutien à la famille à travers le soutien à la natalité, un soutien
qui puisse insuffler dans les jeunes couples l'optimisme et la
force nécessaires à mettre au monde des enfants, surtout dans notre
réalité qui d'après l'observatoire épidémiologique, vante des taux
inquiétants de dénatalité. Différente et partageable nous semble,
au contraire, la volonté de considérer l'individu dans son milieu,
dans son contexte d'appartenance et donc dans la famille, là où la
famille est considérée parce qu'elle joue un rôle déterminant de
soutien et d'accompagnement. En ce sens nous croyons également
utile, même incontournable, le parcours de soutien qui est défini à
l'article 3, articulé selon trois moments successifs comprenant
l'évaluation préliminaire, la conception d'un plan individuel de
soutien et la vérification des résultats et des engagements
assumés. Un parcours de soutien qui n'investit pas passivement le
sujet destinataire, mais qui essaie de le concerner directement, et
surtout de le responsabiliser, car nous pensons que s'il est juste
de prévoir d'instituer les instruments de soutien pour faire face
aux situations, aux moments de détresse, il est d'autant plus
nécessaire que les bénéficiaires soient rendus vraiment concernés
et même et surtout responsabilisés.
Pour ce qui concerne les contributions à soutien du maintien à
domicile des personnes non autosuffisantes dont à l'article 18,
restent les perplexités qui ont déjà été soulevées en commission
par plusieurs sujets, quant à la contradiction qui existe entre le
point a) et le point b). Il aurait probablement été préférable de
définir déjà dans la loi de quelle façon l'on entend reconnaître le
travail de soin garanti par les conjoints des personnes non
autonomes, sans toutefois les faire rentrer dans la définition
d'assistant personnel qui est cité dans le point a). De même qu'il
aurait été mieux et plus clair de définir déjà dans la loi la
notion de
relazione di fiducia
, qui est contenu dans le
point c) de l'article 18. Si nous considérons l'acte dans son
ensemble, la volonté générale qui l'anime nous parait absolument
appréciable, même si le texte s'avère parfois un peu tortueux, mais
justement parce qu'il prend en considération des situations et des
destinataires même très différents.
Autre considération que nous estimons de faire est que le renvoi
à des délibérations successives de Junte est même un peu trop
fréquent. A ce propos nous avons préparé, comme groupe de l'ALPE
avec les collègues du Parti Démocratique, des amendements, parmi
lesquels un amendement qui aille à introduire le partage des
modalités opérationnelles qui seront fixées par la Junte avec la
commission compétente et le CPEL. Egalement, vu l'introduction des
nouvelles formules de soutien et la nécessité de rendre la loi le
plus possible correspondante aux nécessités et aux objectifs
qu'elle se donne, nous estimons utile de proposer une clause
d'évaluation finale.
Je termine en disant que nous avons travaillé avec un esprit
constructif et dans le but d'améliorer un texte de loi qui va
donner des réponses concrètes à des exigences névralgiques et je
tiens à dire que nous sommes toujours disponibles à une
confrontation franche sur tous les thèmes, et en particulier sur ce
thème; des thèmes qui sont très actuels. D'ailleurs, je viens de
voir tout à l'heure une nouvelle ANSA quant au pourcentage de
l'ISTAT des familles considérées comme pauvres qui atteignent cette
année 10,8 pour cent.
Je tiens encore à préciser que quant aux amendements nous en
avons parlé avec l'Assesseur, qui a été très disponible, et nous
avons évalué qu'à l'amendement n° 1 qui va remplacer l'article 4
par une autre formulation du texte, au point 2 il serait plus
opportun de remplacer l'adjectif
"economica"
, après
"la
situazione economica"
avec
"situazione reddituale"
, car
c'est un adjectif qui est considéré plus approprié et plus
précis.
Pour ce qui est des autres amendements je crois que nous en
discuterons tout à l'heure.
Presidente
- La parola al Consigliere Rigo.
Rigo (PD)
- Grazie, Presidente.
In questi giorni ho letto una lettera che mi ha particolarmente
colpito e che in qualche modo può essere anche premessa al disegno
di legge che stiamo discutendo. La lettera descrive l'esperienza di
una famiglia che ha amorevolmente seguito per molti anni il padre
gravemente malato - la capacità di cogliere cose positive in un
momento di dolore è notevole - e racconta di come nel nostro Paese
esistono ancora giacimenti di comunità, senso del dovere e servizio
al prossimo e al cittadino. La signora racconta che
"c'è stato
un momento in questo percorso così difficile, in cui ho percepito
più chiaramente di quanto non sia avvenuto in passato cosa
significhi essere parte di una comunità sociale; ho sentito la
presenza dello Stato che si preoccupava dei suoi cittadini più
fragili nella maniera più opportuna. Penso di poter dire che ho
avvertito il calore di un abbraccio da parte della comunità di cui
sono parte. Ho immaginato la solitudine di chi vive esperienze
simili, senza poter contare su un'assistenza altrettanto valida e
attenta. Ho pensato che pagare le tasse vuol dire anche contribuire
a che questo Stato solidale possa continuare a svolgere il suo
ruolo".
Ho voluto riportarla, anche se per brevi cenni, perché
mi sembra possa riassumere bene il senso di questo disegno di
legge. La presenza dello Stato, in questo caso della Regione, la
presenza di una comunità solidale che si affianca ad una persona o
ad una famiglia in difficoltà.
Quella che stiamo attraversando - lo ha ricordato la relatrice -
sembra essere la più grave crisi economica e sociale della nostra
vita e tutti percepiamo, anche se per alcuni non ancora in maniera
diretta, la portata della sfida che ci attende. La crisi sta
investendo la politica, l'economia, i valori, la società intera. La
crisi sta mettendo in discussione il sistema di protezione sociale,
le nostre certezze, il welfare così come si è venuto a creare nel
corso di questi ultimi decenni. I bisogni e le attese sociali sono
in continua espansione per il prolungarsi della vita media, il
crescere della popolazione anziana non autosufficiente,
l'evoluzione della famiglia, la riduzione delle sue capacità di
autogestione intergenerazionale dei bisogni, le vecchie e nuove
povertà e il diffuso bisogno adolescenziale e giovanile, nuovi
bisogni connessi all'immigrazione e altro ancora. Espansione quindi
non solo qualitativa, ma anche - per fortuna - qualitativa come lo
è questo disegno di legge, per il crescere della sensibilità
sociale della politica e delle amministrazioni pubbliche, e lo
sviluppo delle competenze tecniche e professionali.
Ecco, in questo quadro il disegno di legge ha due indiscussi
meriti: il primo, il provvedimento come è stato detto riordina in
un unico atto normativo i diversi interventi economici,
socio-assistenziali erogati dalla Regione e dagli enti locali,
senza indebolire lo stato sociale, investendo 12.000.000 di euro.
Sono troppi? Io dico di no; investire sul capitale umano, sul
benessere delle persone significa considerarli un motore anche
dello sviluppo economico. Dobbiamo pensare allo sviluppo come ad un
processo che poggia su due pilastri, gli interventi economici e la
politica di promozione del benessere. Dunque lo stato sociale è il
secondo pilastro dello sviluppo economico. Il secondo merito è
rappresentato dalla voglia di innovare, di introdurre interventi
capaci di rispondere meglio alle nuove aspettative di una società
valdostana che si trasforma giorno dopo giorno.
La prima innovazione è rappresentata dall'anticipazione
dell'assegno di mantenimento a tutela dei minori; voglio dare atto
all'Assessore Lanièce di aver adempiuto all'impegno assunto in
Consiglio regionale quando come Partito Democratico abbiamo
ritirato la nostra proposta di legge su questo stesso tema. La
famiglia negli ultimi anni ha subito mutamenti profondi, c'è un
aumento della conflittualità, lo vediamo dalle statistiche
valdostane e non, all'interno della coppia; sono cambiate domande e
bisogni, resta immutata la necessità di un welfare moderno che sia
in grado di dare risposte adeguate alla complessità sociale del
nostro tempo, con una particolare attenzione ai bisogni dei minori
e delle famiglie più deboli. E nella stessa direzione guarda
l'intervento relativo agli assegni di cura per assistenza
alternativa all'istituzionalizzazione; c'è un aumento dei grandi
vecchi, oltre gli 80 anni, con situazioni di non autosufficienza
diffusa, per i quali la famiglia si trova a dover sostenere un
impegnativo lavoro di cura.
Il disegno di legge articola così tre specifici e distinti
interventi di assistenza domiciliare rivolta a persone non
autosufficienti, interventi già introdotti da altre amministrazioni
regionali e provinciali, tutti però con un contenuto assistenziale
a carattere sanitario che può coinvolgere le famiglie in modo
diretto o attraverso l'attivazione di prestazioni garantite da
assistenti personali. Mentre a livello nazionale siamo in presenza
di una forte limitazione delle risorse finanziarie, umane e di
ricerca, la Valle d'Aosta ribadisce - anche con questo disegno di
legge - la volontà, la necessità di un welfare moderno che sia in
grado di dare risposte adeguate alla complessità sociale del nostro
tempo e anche di anticipare processi che avverranno nel futuro.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie, Presidente.
Ringrazio la relatrice, ringrazio la V Commissione, ringrazio i
Consiglieri Rigo e Morelli che sono intervenuti per commentare
questo disegno di legge che andrà ad incidere in modo importante
sulla conduzione del welfare nella nostra Regione. Non è una cosa
banale, perché in un momento storico, dove si parla di possibilità
di non garantire più non solo nel nostro paese, ma in tutta Europa
e anche nei paesi occidentali, i servizi sociosanitari, nella
nostra Regione, con questa legge a cui seguirà la discussione del
piano sociosanitario nei prossimi mesi, garantiamo il mantenimento
degli interventi soprattutto per le persone più povere e per le
persone non autosufficienti. È a loro che è rivolto questo disegno
di legge, quindi è rivolto verso le famiglie più povere a sostegno
della natalità, ma sicuramente anche a sostegno della non
autosufficienza, e sono i due grossi settori su cui si è cercato di
agire.
È stato detto all'inizio dalla relatrice com'è organizzato
questo testo: è un testo che ha voluto riunire tutte le leggi in
materia di assistenza economica con i pregi soprattutto, io
credo... poi potrà esserci ancora qualche difetto di
interpretazione, come tutte le leggi, e in questo senso il rimando
alle delibere di Giunta sapete come sia a volte necessario, perché
spesso ci si trova ad agire in questo settore quando ci sono delle
contingenze particolari, tipo crisi economiche, allora è necessario
avere uno strumento inferiore dal punto di vista amministrativo
rispetto alle leggi, ma con le delibere sicuramente si può
reintervenire potenziando o sostenendo di più un settore in crisi.
Posso già annunciare adesso che non ci sarà alcun problema ad
accogliere le sollecitazioni sugli emendamenti per quanto riguarda
il coinvolgimento degli enti locali già previsti, ma soprattutto
della commissione, per poter condividere le modifiche rispetto ai
vari aspetti applicativi della legge.
Come è stato detto, ci sono delle novità che vorrei
risottolineare. Per quanto riguarda i minori abbiamo previsto,
cercando di sostenere soprattutto le situazioni più difficili, un
accompagnamento oltre 18 anni, delle situazioni particolari di
minori che sono accompagnati fino a 18 anni e poi si era visto che
spesso cadevano di nuovo in situazioni che potevano compromettere
quello che le comunità avevano fatto fino alla maggiore età, quindi
la possibilità di permettere un sostegno di questi ragazzi fino al
25° anno.
Per quanto riguarda il sostegno alle famiglie, in particolare,
perché poi il fatto che si parli molto di famiglia... io non ne
farei un fatto di posizioni politiche o culturali, ma ritengo che,
se guardiamo tutti gli interventi sono rivolti alla famiglia.
Ritengo che sia importante sostenere la famiglia, che è la cellula
della nostra società ed è anche stata enfatizzata. Chi ha potuto
vedere la prima bozza di piano sociosanitario ha visto che abbiamo
voluto mettere nella prima pagina la foto di una famiglia.
Vorrei solo ancora sottolineare brevemente le novità, quelle
riguardanti soprattutto il sostegno alla famiglia nell'ambito
dell'impegno che la famiglia ha nella non autosufficienza. La non
autosufficienza è la grossa componente verso cui il sociosanitario
dovrà relazionarsi ancora di più, è questa grossa parte di
politiche sociali e sociosanitarie dove ci sarà sempre più un
maggiore impegno. Anche qui, nell'ambito della non autosufficienza,
sicuramente la promozione della domiciliarizzazione è una delle
parti su cui ci siamo concentrati di più e che abbiamo voluto
sostenere maggiormente. Ecco allora il motivo, anche perché voglio
ricordare che ormai le microcomunità non possono più essere le
strutture che accolgono anche coloro che possono avere qualche
possibilità di stare al domicilio. Sapete bene che le microcomunità
sono strutture che accolgono sempre più non autosufficienti, a
volte anche non autosufficienti gravi, i cosiddetti "N3" sono più
del 60 percento e, se andiamo a vedere questa percentuale in modo
minuzioso, aumenta ancora di più.
Sostenere chi può ancora stare a casa ha il doppio vantaggio di
mantenere a domicilio l'anziano non autosufficiente e quindi questo
è sicuramente un aumento di qualità per l'anziano stesso, ma anche
per la famiglia. Abbiamo voluto introdurre questo concetto di
contributo alla famiglia che riconosce il lavoro che fa la famiglia
per sostenere il proprio parente a domicilio. In questo modo anche
l'altra possibilità che permette al buon vicinato, alla famiglia
che non ha vincoli di parentela, ma che si fa carico. Sappiamo come
spesso nelle nostre frazioni isolate ci siano inserimenti di
anziani nelle microcomunità proprio perché non hanno più la loro
famiglia che se ne fa carico. Magari qualcuno potrebbe farsi
carico, ma evidentemente ci sono anche oneri di tipo economico,
quindi in questo modo contiamo di promuovere la domiciliarità.
È una legge, questa, che comporta un importante impegno
economico della nostra Regione, ma questo va nel solco di quello
che negli ultimi 30 anni la Regione ha voluto fare per quanto
riguarda l'impegno nel sostegno sociosanitario. Quindi credo che
questa legge, e mi fa piacere che sia stato riconosciuto anche
dagli interventi dell'opposizione, sia una buona legge e va ad
inserirsi soprattutto in un contesto e in un periodo socioeconomico
molto delicato, dove le famiglie stanno andando sempre più in
crisi. Questo intervento voglio metterlo insieme all'altro
intervento che è stato fatto all'inizio dell'anno dal punto di
vista legislativo, la legge sul credito sociale, che ha altre
finalità, altri strumenti, però queste due leggi, sicuramente,
messe assieme, vanno a contribuire in modo importante per il
sostegno di tutto il settore sociosanitario della nostra
Regione.
Presidente
- Se non vi sono altri interventi, dichiaro
chiusa la discussione generale.
Procediamo alla discussione e votazione degli ordini del giorno:
il primo è quello presentato dai gruppi ALPE e PD e riguarda
l'impegno dell'Assessore ad attivare un confronto con il Consiglio
permanente degli enti locali e con la Commissione consiliare
permanente sugli effetti prodotti in questi anni dal contributo a
supporto della paternità e della maternità, nel sostegno economico
dei figli e su possibili modifiche dell'atto di indirizzo.
La parola al Consigliere Rigo per una breve illustrazione.
Rigo (PD)
- Non breve, brevissima. Credo che le premesse
siano sufficientemente chiare; l'atto di indirizzo risale al 13
luglio 2007 e crediamo quindi opportuno un confronto in
commissione, coinvolgendo il Consiglio permanente degli enti
locali. In sostanza esaminare se su quell'atto di indirizzo sono
stati raggiunti gli obiettivi prefissati e cosa è intervenuto nel
frattempo. Sono passati tre anni, ci sembrava giusto approfondire
ed eventualmente modificare l'atto di indirizzo stesso.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Non c'è nessun problema ad impegnarci per
rivedere questo aspetto, soprattutto tenendo conto degli aspetti
economici.
Presidente
- Pongo in votazione l'ordine del giorno che
recita:
Ordine del giorno
Il Consiglio regionale della Valle d'Aosta/Vallée
d'Aoste
Premesso che in questi anni l'Amministrazione regionale con
il concorso dei comuni e delle comunità montane ha attuato
esperienze innovative nel campo dei servizi per le famiglie,
anziani, bambini anche attraverso una politica integrata tra i
servizi, le istituzioni e gli altri attori sociali quali il
volontariato e la cooperazione;
Ricordato che diventa sempre più evidente una forte
contrazione del numero dei suoi componenti e il loro costante
invecchiamento e questo rende molto più difficile il mantenimento
del ruolo di mediatrice della solidarietà tra generazioni, che la
famiglia ha sempre svolto;
Evidenziato che l'età media in cui si diventa madri in Valle
d'Aosta è alta con riflessi anche sulla riduzione della fecondità e
che, non a caso, l'Osservatorio Nazionale sulla famiglia rileva che
le coppie italiane hanno normalmente un figlio in meno di quello
che vorrebbero per una serie di fattori tra cui quello
economico;
Sottolineato che la recente indagine ISTAT 2009 sulla spesa
mensile degli italiani certifica quanto gia si temeva: meno 1,7
percento sul 2008, una flessione significativa, di fatto la prima
riduzione dei consumi negli ultimi dieci anni;
Considerato che l'atto di indirizzo e coordinamento per la
concessione dell'assegno post natale è determinato dalla
deliberazione della Giunta regionale n. 1877 del 13 luglio
2007;
Impegna
l'Assessore competente ad attivare un confronto con il
Consiglio Permanente degli Enti Locali e la Commissione consiliare
permanente sugli effetti prodotti in questi anni dal contributo a
supporto della paternità e della maternità e nel sostegno economico
dei figli e su possibili modifiche dell'atto di indirizzo.
F.to: Patrizia Morelli - Rigo - Donzel - Carmela Fontana -
Giuseppe Cerise - Bertin - Chatrian
Consiglieri presenti, votanti e favorevoli: 32
Il Consiglio approva all'unanimità.
Presidente
- Passiamo alla votazione dell'ordine del
giorno dei gruppi ALPE e Partito Democratico che impegna
l'Assessore competente a porre allo studio soluzioni integrative
che tendano a completare l'offerta del sistema dei servizi
socio-educativi per la prima infanzia.
La parola alla Consigliera Patrizia Morelli.
Morelli (ALPE)
- Grazie, Presidente.
Questo ordine del giorno nasce dall'esigenza di prendere in
considerazione quelle situazioni territoriali in cui i servizi
sociali per la prima infanzia non adempiono ancora completamente
alla loro funzione. Nonostante il grande impegno che è stato
profuso in questo senso dall'Amministrazione regionale, la nostra
Regione per motivi morfologici si trova ancora ad avere zone
marginali in cui i bambini - da tre mesi a tre anni - e le loro
famiglie non possono beneficiare dei servizi per la prima
infanzia.
Avevamo a questo proposito inserito l'emendamento n. 2, che
ritiriamo concordemente con l'Assessore in funzione di questo
ordine del giorno, in quanto lo impegna a porre allo studio
soluzioni integrative che tendano a completare l'offerta del
sistema socio-educativo.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Questo è un ordine del giorno che coincide
con gli impegni che ci siamo presi per quanto riguarda le politiche
della prima infanzia, soprattutto per presidiare il territorio.
Effettivamente ci sono ancora delle zone - soprattutto alcune
vallate - che sono ancora sprovviste e lo strumento può essere
quello di sviluppare ulteriormente il servizio delle tate
familiari.
Mi preme sottolineare i risultati della nostra Regione per
quanto riguarda la politica della prima infanzia. Devo dire che non
trovavo più la fonte ISTAT, l'ho scaricata dal sito della Regione
Toscana, però siamo - nella classifica delle Regioni per i servizi
alla prima infanzia per quanto riguarda gli asili nido - secondi
all'Emilia Romagna e, per quanto riguarda l'intero servizio del
sistema della prima infanzia (asili nido,
garderies
,
eccetera), siamo al primo posto in Italia con il 28,4 percento dei
posti disponibili per bambini. Le tate familiari possono essere uno
strumento importante, abbiamo attualmente 36 tate familiari sul
territorio, delle quali 10 ad Aosta e 26 diffuse in tutte le altre
comunità montane... poi farò avere lo schema per completezza.
C'è quindi sicuramente il mio impegno a completare l'offerta
soprattutto nelle zone più disagiate della regione.
Presidente
- Pongo in votazione l'ordine del giorno che
recita:
Ordine del giorno
Il Consiglio regionale della Valle d'Aosta/Vallée
d'Aoste
Richiamata la legge regionale 19 maggio 2006, n. 11 che
disciplina il sistema regionale dei servizi socio-educativi per la
prima infanzia, finalizzato a garantire pluralità di offerte onde
rispondere in maniera adeguata alle esigenze di conciliazione delle
famiglie tra i tempi familiari e i tempi di lavoro;
Rilevato che, nonostante il grande impegno profuso
nell'ambito delle politiche per la prima infanzia ed il superamento
degli obiettivi fissati dalla Convenzione di Lisbona, il territorio
valdostano, in ragione anche della sua complessità morfologica,
risulta ancora sprovvisto in alcune zone più marginali di una
copertura di servizi socio-educativi, determinando una situazione
di iniquità nei confronti dei bambini di età compresa tra tre mesi
e tre anni e delle loro famiglie;
Ritenuto che l'Amministrazione regionale debba porre la
stessa attenzione nei confronti dei servizi rivolti ai bambini e
alle loro famiglie, in egual misura su tutto il territorio
regionale, al fine di garantire, nei limiti del possibile, il
soddisfacimento dei bisogni espressi;
Impegna
l'Assessore competente:
a porre allo studio soluzioni integrative che tendano a
completare l'offerta del sistema dei servizi socio-educativi per la
prima infanzia.
F.to: Patrizia Morelli - Bertin - Chatrian - Rigo - Giuseppe
Cerise - Donzel - Carmela Fontana
Consiglieri presenti, votanti e favorevoli: 32
Il Consiglio approva all'unanimità.
Presidente
- Procediamo all'analisi del disegno di
legge.
Pongo in votazione l'articolo 1:
Consiglieri presenti, votanti e favorevoli: 31
Il Consiglio approva all'unanimità.
Presidente
- Articolo 2: stesso risultato. Articolo 3:
stesso risultato.
All'articolo 4 c'è un emendamento dei gruppi ALPE e PD
sostitutivo dell'articolo stesso.
La parola alla Consigliera Patrizia Morelli.
Morelli (ALPE)
- Grazie, Presidente.
Brevemente, si tratta di una riformulazione che ci pare più
chiara e che forse risponde alle critiche che erano state sollevate
in commissione nei confronti dell'IRSE, che veniva inteso come uno
strumento di sbarramento più che uno strumento di accesso.
L'emendamento, per quanto riguarda il primo punto, è formulato
in modo diverso e dice che lo strumento per garantire l'equità di
accesso è individuato nell'indicatore regionale.
Per quanto riguarda il punto 2, ci sembrava corretto anche in
questo caso invertire i periodi e andare a precisare che la Giunta
regionale stabilisce prioritariamente in modo equo per tutti i casi
con una propria deliberazione, per quali tipologie si può prendere
in considerazione la situazione reddituale in essere all'atto della
presentazione della domanda e non al 31 dicembre, come previsto
dall'IRSE.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Sostanzialmente sono accoglibili, non ci
sono delle modifiche per quanto riguarda il concetto stesso che
viene esplicitato. Voglio sottolineare come l'IRSE non sia il mezzo
che permette di accedere ai servizi, il servizio è lì, e uno può
accedere comunque, la badante può prenderla comunque, non ha nessun
intervento economico. L'IRSE serve per avere l'intervento
economico, che sarà graduato secondo... questa era un'idea che
purtroppo sta ancora serpeggiando. Da questo punto di vista
l'emendamento è accoglibile.
Presidente
- Tengo a precisare, come ha detto la collega
Morelli, che nel secondo comma
"la situazione economica"
è
sostituita con
"la situazione reddituale"
, è una correzione
esclusivamente formale.
Pongo in votazione l'emendamento n. 1 dei gruppi ALPE e PD nel
testo così emendato:
Emendamento
L'articolo 4 è sostituito dal seguente:
"Articolo 4
(Condizioni di accesso)
1. Lo strumento per garantire l'equità di accesso agli
interventi di cui alla presente legge è individuato nell'indicatore
regionale della situazione economica (IRSE) di cui all'articolo 4,
comma 2, della legge regionale 4 settembre 2001, n. 18
(Approvazione del piano socio-sanitario regionale per il triennio
2002/2004).
2. La Giunta regionale stabilisce, con propria deliberazione,
per quali tipologie di intervento economico può essere considerata
la situazione reddituale in essere all'atto della presentazione
della domanda.".
Consiglieri presenti, votanti e favorevoli: 31
Il Consiglio approva all'unanimità.
Presidente
- Articolo 5: stesso risultato. Articolo 6:
stesso risultato. Articolo 7: stesso risultato.
C'è un emendamento che inserisce l'articolo 7bis presentato dai
gruppi ALPE e PD.
La parola alla Consigliera Patrizia Morelli.
Morelli (ALPE)
- Come già annunciato nel mio precedente
intervento, questo articolo viene ritirato in considerazione
dell'ordine del giorno.
Presidente
- L'emendamento n. 2 viene ritirato; ne do
lettura per il verbale:
Emendamento
Dopo l'articolo 7 è inserito il seguente articolo:
"Articolo 7bis
(Contributi per l'utilizzo di servizi privati per la prima
infanzia)
1. Le famiglie che si avvalgono di servizi privati per la
prima infanzia, autorizzati dall'Amministrazione regionale ai sensi
della legge regionale 19 maggio 2006, n. 11 (Disciplina del sistema
regionale dei servizi socio-educativi per la prima infanzia.
Abrogazione delle leggi regionali 15 dicembre 1994, n. 77, e 27
gennaio 1999, n. 4), nonché di operatori regolarmente assunti con
contratto di lavoro per l'accudimento dei minori residenti nel
territorio regionale, di età compresa fra i tre mesi e i tre anni,
possono beneficiare di un contributo a sostegno della spesa
sostenuta. I criteri di concessione del contributo e
l'individuazione dei requisiti degli operatori sono disciplinati
con deliberazione della Giunta regionale.".
Articolo 8: stesso risultato. Articolo 9: stesso risultato.
Articolo 10: stesso risultato. Articolo 11: stesso risultato.
Articolo 12: stesso risultato.
All'articolo 13 c'è solo una correzione formale al comma 5 lett.
a), che recita:
"per le quali esistono soggetti tenuti a
prestare gli alimenti ai sensi dell'articolo 433 del codice civile,
in grado di provvedere e aventi un valore dell'indicatore regionale
della situazione economica superiore"
, bisogna cancellare
non
, quindi superiore; c'è stato un refuso, è solo una
correzione formale. Pongo in votazione l'articolo 13 con questa
correzione formale:
Articolo 13
(Contributi per l'inclusione sociale)
1. La struttura regionale competente in materia di politiche
per la famiglia eroga, nell'ambito del piano assistenziale
individualizzato di cui all'articolo 3, comma 3, lettera b),
contributi a favore delle famiglie, residenti nel territorio
regionale che dispongono di una situazione economica inferiore
all'importo di cui all'articolo 5.
2. L'ammontare dei contributi è determinato dalla differenza
tra il valore della situazione economica del richiedente di cui
all'articolo 4 e l'importo del minimo vitale stabilito con
deliberazione della Giunta regionale ai sensi dell'articolo
5.
3. I contributi sono concessi per un periodo sufficiente a
risolvere la situazione di disagio economico e sono sospesi nel
caso in cui il richiedente rifiuti soluzioni alternative
all'erogazione di un sussidio economico, ivi comprese quelle di
tipo lavorativo.
4. In deroga a quanto previsto al comma 3, i contributi sono
concessi con carattere di continuità, per ciascun anno solare, a
decorrere dalla data di presentazione della domanda, allorquando la
famiglia sia composta:
a) esclusivamente da componenti
ultrasessantacinquenni;
b) da componenti ultrasessantacinquenni e da soggetti
maggiorenni con certificazione di totale inabilità lavorativa
accertata ai sensi dell'articolo 4 della legge regionale 7 giugno
1999, n. 11 (Testo unico in materia di provvidenze economiche a
favore di invalidi civili, ciechi civili e sordomuti).
5. Sono escluse dalla fruizione dei contributi di cui al
presente articolo le famiglie:
a) per le quali esistono soggetti tenuti a prestare gli
alimenti ai sensi dell'articolo 433 del codice civile, in grado di
provvedere e aventi un valore dell'indicatore regionale della
situazione economica superiore all'importo periodicamente stabilito
con deliberazione della Giunta regionale;
b) di cui almeno un componente sia titolare di diritti di
proprietà o altri diritti reali di godimento su uno o più beni
immobili ovunque ubicati, la cui rendita catastale sia pari o
superiore all'importo definito periodicamente con deliberazione
della Giunta regionale, ad eccezione dell'unità immobiliare adibita
ad abitazione principale;
c) di cui almeno un componente sia titolare di diritti di
proprietà o abbia il possesso o la disponibilità non occasionale di
più beni mobili registrati. I contributi possono essere erogati se
i richiedenti sono proprietari o hanno il possesso o la
disponibilità non occasionale di un bene mobile registrato a
condizione che, stando alla valutazione di riviste specializzate,
questo non superi il valore stabilito con deliberazione della
Giunta regionale; tale limite non si applica se il bene mobile
registrato è utilizzato per il trasporto di un componente il nucleo
familiare per esigenze sanitarie o di disabilità adeguatamente
certificate;
d) con disponibilità liquide, depositi, titoli, obbligazioni
del debito pubblico ed altre attività finanziarie, quote di fondi
comuni di investimento o di altri fondi per un valore pari o
superiore a quanto stabilito con deliberazione della Giunta
regionale;
e) che rifiutino di aderire alla proposta di piano
assistenziale individualizzato di cui all'articolo 3, comma 3,
lettera b), concordata con i servizi sociali o socio-sanitari
territoriali o non collaborino alla definizione ed attuazione del
medesimo;
f) di cui almeno un componente abbia cessato volontariamente
un'attività lavorativa nell'arco dell'ultimo anno dalla data di
presentazione della domanda, salvo giustificato motivo di ordine
sanitario adeguatamente certificato;
g) di cui almeno un componente abbia rifiutato offerte
lavorative, anche a tempo determinato, nell'arco dell'ultimo anno
dalla data di presentazione della domanda, proposte dai servizi
sociali o socio-sanitari territoriali o di cui i medesimi servizi
siano venuti a conoscenza;
h) di cui almeno un componente abbia rifiutato, abbandonato o
frequentato in modo discontinuo attività formative, tirocini,
stage, cantieri di lavoro, progetti personalizzati ovvero ogni
altra attività tesa a favorirne l'inserimento lavorativo, proposti
dalla pubblica amministrazione o da enti di formazione accreditati,
nell'arco dell'ultimo anno dalla data di presentazione della
domanda;
i) ospiti di strutture residenziali socio-assistenziali e
sanitarie, nel caso in cui la famiglia sia composta da un solo
soggetto.
Articolo 13: stesso risultato. Articolo 14: stesso risultato.
Articolo 15: stesso risultato. Articolo 16: stesso risultato.
Articolo 17: stesso risultato.
All'articolo 18 c'è l'emendamento n. 3 dei gruppi ALPE e PD.
La parola al Consigliere Rigo.
Rigo (PD)
- Ci sembrava corretto e utile, si tratta di
due iniziative nuove, coinvolgere la commissione e anche il
Consiglio permanente degli enti locali. Ricordo che il Comune di
Aosta ha competenze specifiche per uno di questi provvedimenti,
coinvolgere anche i Comuni per una valutazione ed un confronto sui
criteri e le modalità con cui vengono dispiegati questi interventi
economici ci sembra una iniziativa opportuna.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Vista la portata della legge, accogliamo
questo fatto di andare in commissione, come anche nell'emendamento
4, visto che l'argomento è uguale, quindi confermo la disponibilità
ad andare in commissione e a confrontarsi anche con gli enti
locali.
Do lettura dell'emendamento:
Emendamento
Dopo il comma 4 dell'articolo 18 è aggiunto il
seguente:
"5. I criteri e le modalità per l'erogazione degli assegni di
cura sono stabiliti con deliberazione della Giunta regionale,
sentiti la Commissione consiliare competente e il Consiglio
Permanente degli Enti Locali.".
Pongo in votazione l'articolo 18 nel testo così emendato:
Articolo 18
(Assegni di cura per assistenza alternativa
all'istituzionalizzazione)
1. La struttura regionale competente in materia di politiche
per la famiglia eroga assegni di cura a favore di persone non
autosufficienti, affette da gravi patologie invalidanti, al fine di
garantire la permanenza a domicilio ed evitare
l'istituzionalizzazione delle medesime.
2. Gli assegni di cura sono erogati per:
a) il pagamento di assistenti personali assunti direttamente
dalla persona non autosufficiente o dai suoi familiari. Tali
assegni non sono erogati qualora l'assistente personale sia un
parente entro il secondo grado della persona da assistere;
b) riconoscere il lavoro di cura garantito dai familiari
della persona non autosufficiente;
c) riconoscere il lavoro di cura garantito da famiglie anche
non legate da vincoli di parentela con la persona non
autosufficiente, purché abbiano relazioni di fiducia con la
stessa.
3. Gli assegni di cura sono concessi a:
a) residenti nel territorio regionale da almeno due anni
dalla data di presentazione della domanda, che concordano
preventivamente con i competenti servizi socio-sanitari
territoriali un progetto di mantenimento a domicilio;
b) residenti nel territorio regionale da meno di due anni
dalla data di presentazione della domanda ma che sono stati
residenti nel territorio regionale, in modo continuativo, per un
periodo non inferiore a cinque anni, che concordano preventivamente
con i competenti servizi socio-sanitari territoriali un progetto di
mantenimento a domicilio;
c) famiglie residenti nel territorio regionale da almeno otto
anni dalla data di presentazione della domanda, che accolgono un
proprio familiare non residente nel territorio regionale e avente
un grado di parentela pari al primo, previo progetto concordato con
i competenti servizi socio-sanitari territoriali.
4. Gli assegni di cura per gli interventi di cui al comma 2
non sono tra loro cumulabili.
5. I criteri e le modalità per l'erogazione degli assegni di
cura sono stabiliti con deliberazione della Giunta regionale,
sentiti la Commissione consiliare competente e il Consiglio
permanente degli enti locali.
Consiglieri presenti, votanti e favorevoli: 32
Il Consiglio approva all'unanimità.
Presidente
- Articolo 19: stesso risultato. Articolo 20:
stesso risultato. Articolo 21: stesso risultato. Articolo 22:
stesso risultato.
All'articolo 23 c'è l'emendamento n. 4 dei gruppi ALPE e PD, che
recita:
Emendamento
Articolo 23
(Rinvio)
All'articolo 23 dopo le parole "stabiliti con deliberazione
della Giunta regionale" sono aggiunte le seguenti: "sentiti la
Commissione consiliare competente ed il Consiglio Permanente degli
Enti Locali".
Pongo in votazione l'articolo 23 nel testo così emendato:
Articolo 23
(Rinvio)
1. I criteri e le modalità per l'erogazione dei contributi di
cui alla presente legge nonché ogni altro adempimento o aspetto,
anche procedimentale, relativo alla concessione degli stessi sono
periodicamente stabiliti con deliberazione della Giunta regionale,
sentiti la Commissione consiliare competente ed il Consiglio
permanente degli enti locali, nel rispetto degli specifici
stanziamenti previsti annualmente nel bilancio regionale.
Articolo 23 emendato: stesso risultato. Articolo 24: stesso
risultato.
Viene introdotto l'articolo 24bis... qui ci sono: l'emendamento
n. 5 dei gruppi ALPE e PD, un emendamento della commissione e poi
ci sarebbe l'articolo 24ter come emendamento dei gruppi ALPE e
PD.
La parola alla Consigliera Patrizia Morelli.
Morelli (ALPE)
- L'emendamento n. 5 andava a modificare
l'emendamento della commissione ed era riferito in particolare agli
articoli 9 e 18, introducendo un periodo di sperimentazione ed una
successiva valutazione. Risultava essere pleonastico rispetto
all'emendamento n. 6 che propone la clausola valutativa per tutto
il disegno di legge; quindi ritiriamo l'emendamento n. 5 e
chiediamo che venga messo in votazione l'emendamento n. 6 che
riguarda la valutazione per tutta la legge.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Visto che c'era stato questo emendamento
portato in V Commissione, che accoglieva il periodo di
sperimentazione per quanto riguarda l'anticipo dell'assegno di
mantenimento... poi ci sono questi altri due emendamenti: il primo
è già stato spiegato, ed estende questa sperimentazione anche ai
contributi alla famiglia, eccetera, e poi c'è l'emendamento n. 6
che propone di monitorare annualmente che l'Assessore si confronti
con la commissione consiliare, facendo una relazione. Per evitare
allora di fare continuamente delle relazioni, comunque ritenendo
che l'articolo 24ter sia sufficiente per informare la commissione
sull'andamento, si propone il ritiro dell'emendamento presentato in
V Commissione e si concorda con l'emendamento n. 6.
Presidente
- L'emendamento n. 5 è stato ritirato; ne do
lettura per il verbale:
Emendamento
L'articolo 24bis, introdotto dalla V commissione, è
sostituito dal seguente:
"Articolo 24 bis
(Periodo di sperimentazione)
1. Gli interventi regionali relativi all'anticipazione
dell'assegno di mantenimento a tutela dei minori di cui
all'articolo 9 e quelli relativi agli assegni di cura per
assistenza alternativa all'istituzionalizzazione di cui
all'articolo 18 sono promossi in via sperimentale per un periodo di
tre anni dalla data di entrata in vigore della presente
legge.
2. Durante il periodo di sperimentazione, la struttura
regionale competente in materia di politiche sociali è incaricata
di monitorarne i risultati presentando alla Giunta regionale, entro
il 31 dicembre di ogni anno, una relazione, da trasmettere anche
alla Commissione consiliare competente, sulle attività realizzate
in attuazione della presente legge, al fine di valutare l'eventuale
passaggio dal regime di sperimentazione a quello definitivo o di
proporre le modificazioni, anche legislative, necessarie al tipo di
intervento.".
Anche l'emendamento n. 1 della V Commissione viene ritirato; ne
do lettura per il verbale:
Emendamento
Dopo l'articolo 24 è aggiunto il seguente:
"Articolo 24bis
(Periodo di sperimentazione)
1. Gli interventi regionali relativi all'anticipazione
dell'assegno di mantenimento a tutela dei minori di cui
all'articolo 9 sono promossi in via sperimentale per un periodo di
tre anni dalla data di entrata in vigore della presente
legge.
2. Durante il periodo di sperimentazione, la struttura
regionale competente in materia di politiche sociali è incaricata
di monitorarne i risultati presentando alla Giunta regionale, entro
il 31 dicembre di ogni anno, una relazione sulle attività
realizzate in attuazione della presente legge, al fine di valutare
l'eventuale passaggio dal regime di sperimentazione a quello
definitivo o di proporre le modificazioni, anche legislative,
necessarie al tipo di intervento.".
Pongo in votazione l'emendamento n. 6 dei gruppi ALPE e PD, che
recita:
Emendamento
Dopo l'articolo 24bis è aggiunto il seguente:
"Articolo 24ter
(Clausola valutativa)
1. Al fine di monitorare l'attuazione della presente legge e
di valutarne gli effetti, la Giunta regionale trasmette annualmente
alla Commissione consiliare competente una relazione sui seguenti
aspetti:
a) lo stato di attuazione degli interventi previsti,
evidenziando i risultati raggiunti e le eventuali criticità
riscontrate;
b) le tipologie dei soggetti beneficiari, le risorse
stanziate ed erogate".
Consiglieri presenti, votanti e favorevoli: 32
Il Consiglio approva all'unanimità.
Presidente
- Articolo 25: stesso risultato. Articolo 26:
stesso risultato. Articolo 27: stesso risultato. Articolo 28:
stesso risultato.
Presidente
- Pongo in votazione la legge nel suo
complesso:
Consiglieri presenti, votanti e favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK