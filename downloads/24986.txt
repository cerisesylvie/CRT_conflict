Consiglio Regionale della Valle d'Aosta - Oggetto del Consiglio n. 236 del 26 novembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ZONA FRANCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 236 del 26 novembre 2008 - Resoconto
OGGETTO N. 236/XIII - Disegno di legge: "Modificazioni alla
legge regionale 4 agosto 2006, n. 16 (Nuove disposizioni in materia
di ripartizione, assegnazione e immissione in consumo dei
contingenti di alcool, birra, zucchero e loro derivati in esenzione
fiscale di cui alla legge 3 agosto 1949, n. 623 (Concessione alla
Valle d'Aosta dell'esenzione fiscale per determinate merci e
contingenti))". (Approvazione di un ordine del giorno)
Articolo 1
(Sostituzione dell'articolo 1)
1. L'articolo 1 della legge regionale 4 agosto 2006, n. 16
(Nuove disposizioni in materia di ripartizione, assegnazione e
immissione in consumo dei contingenti di alcool, birra, zucchero e
loro derivati in esenzione fiscale di cui alla legge 3 agosto 1949,
n. 623 (Concessione alla Valle d'Aosta dell'esenzione fiscale per
determinate merci e contingenti)), è sostituito dal
seguente:
"Articolo 1
(Oggetto)
1. La presente legge disciplina le modalità di ripartizione e
di assegnazione ai soggetti che introducono, fabbricano o
commercializzano in Valle d'Aosta i contingenti di alcool, birra,
zucchero e loro derivati in esenzione fiscale di cui alla legge 3
agosto 1949, n. 623 (Concessione alla Valle d'Aosta dell'esenzione
fiscale per determinate merci e contingenti).".
Articolo 2
(Modificazioni all'articolo 2)
1. La lettera e) del comma 1 dell'articolo 2 della legge
regionale 16/2006 è sostituita dalla seguente:
"e) introduzione: l'effettivo ingresso nel territorio
regionale dei quantitativi di alcool, birra e zucchero in esenzione
fiscale o, per le imprese titolari di deposito fiscale, il
trasferimento dei prodotti finiti nel magazzino libero, previo
assolvimento delle prescritte formalità fiscali;".
2. La lettera f) del comma 1 dell'articolo 2 della legge
regionale 16/2006 è sostituita dalla seguente:
"f) immissione in consumo: la vendita tra operatori economici
operanti nel territorio regionale di alcool, birra e zucchero,
fabbricati o introdotti in esenzione fiscale, l'utilizzazione nei
processi di fabbricazione, i cui prodotti devono essere
commercializzati in territorio regionale, la loro cessione in
ambito regionale al consumatore finale, nonché il consumo, in
ambito familiare, di spiriti ottenuti dalla distillazione di
vinacce ed altra frutta autoctone;".
3. Alla lettera g) del comma 1 dell'articolo 2 della legge
regionale 16/2006, sono apportate le seguenti
modificazioni:
a) la parola: "importatrici" è sostituita dalla seguente:
"assegnatarie";
b) la parola: "importano" è sostituita dalla seguente:
"introducono".
4. La lettera h) del comma 1 dell'articolo 2 della legge
regionale 16/2006 è sostituita dalla seguente:
"h) imprese assegnatarie autorizzate alla
commercializzazione: gli operatori economici, titolari delle
licenze e delle autorizzazioni previste dalla normativa vigente,
con domicilio fiscale e sede operativa nel territorio regionale che
introducono alcool, birra e zucchero da immettere in consumo
direttamente o tramite la catena distributiva;".
5. La lettera j) del comma 1 dell'articolo 2 della legge
regionale 16/2006 è sostituita dalla seguente:
"j) catena distributiva: l'insieme degli operatori economici
che, nell'ambito del territorio regionale, acquistano alcool,
birra, zucchero e loro derivati in esenzione fiscale dalle imprese
di cui alle lettere g), h) e i), al fine di rivenderli nel
territorio regionale;".
Articolo 3
(Sostituzione dell'articolo 3)
1. L'articolo 3 della legge regionale 16/2006 è sostituito
dal seguente:
"Articolo 3
(Rapporti tra l'Amministrazione regionale, l'Agenzia delle
dogane e le imprese assegnatarie)
1. I rapporti tra l'Amministrazione regionale e le imprese
assegnatarie sono disciplinati da apposita convenzione, di durata
triennale, approvata con deliberazione della Giunta
regionale.
2. I rapporti tra l'Amministrazione regionale e l'Agenzia
delle dogane sono definiti sulla base di apposito protocollo
operativo sottoscritto dalle parti, le cui disposizioni, per gli
aspetti che le riguardano, sono direttamente applicabili anche alle
imprese assegnatarie.
3. L'impiego di alcool in esenzione fiscale da parte dei
piccoli distillatori e delle imprese autorizzate alla
trasformazione di vinacce in acquavite è disciplinato con apposita
deliberazione della Giunta regionale.
4. In caso di mancata approvazione di una nuova convenzione
alla scadenza, si intende tacitamente rinnovata la convenzione in
essere per un ulteriore triennio.".
Articolo 4
(Sostituzione dell'articolo 4)
1. L'articolo 4 della legge regionale 16/2006 è sostituito
dal seguente:
"Articolo 4
(Banca dati)
1. Per le finalità di cui alla presente legge, la struttura
regionale competente in materia di generi contingentati, di seguito
denominata struttura competente, gestisce la banca dati informatica
dei soggetti interessati dal sistema. A tal fine, le imprese
assegnatarie che introducono o immettono in consumo alcool, birra,
zucchero e loro derivati in esenzione fiscale devono essere
registrati nella banca dati mediante sistemi di
autenticazione.
2. Per l'acquisizione dei dati relativi all'introduzione e
all'immissione in consumo di birra, zucchero e loro derivati in
esenzione fiscale, le imprese assegnatarie devono comunicare alla
struttura competente, per via telematica, i quantitativi ed i
relativi prezzi unitari dei predetti generi introdotti, fabbricati
ed immessi in consumo in esenzione fiscale.
3. Per l'acquisizione dei dati relativi all'introduzione e
all'immissione in consumo di alcool, le imprese assegnatarie devono
comunicare alla struttura competente, per via telematica, i
quantitativi introdotti, fabbricati e immessi in consumo e i prezzi
medi di cessione del predetto genere in esenzione fiscale, nonché i
prezzi medi di cessione senza il beneficio dell'esenzione
fiscale.
4. Le modalità e le caratteristiche del collegamento alla
banca dati sono definite nella convenzione di cui all'articolo 3,
comma 1.".
Articolo 5
(Modificazione alla rubrica del capo II)
1. Alla rubrica del capo II della legge regionale 16/2006, la
parola: "importazione" è sostituita dalla seguente:
"introduzione".
Articolo 6
(Sostituzione dell'articolo 5)
1. L'articolo 5 della legge regionale 16/2006 è sostituito
dal seguente:
"Articolo 5
(Soggetti assegnatari)
1. I contingenti di alcool, birra e zucchero in esenzione
fiscale sono ripartiti tra i seguenti soggetti:
a) imprese assegnatarie autorizzate alla
commercializzazione;
b) imprese assegnatarie autorizzate alla
fabbricazione.".
Articolo 7
(Modificazioni all'articolo 6)
1. Al comma 3 dell'articolo 6 della legge regionale 16/2006,
sono apportate le seguenti modificazioni:
a) la parola: "importatore" è sostituita dalla seguente:
"assegnatario";
b) la parola: "complessivamente" è soppressa.
2. Al comma 4 dell'articolo 6, le parole: "quattro mesi" sono
sostituite dalle seguenti: "sei mesi".
Articolo 8
(Sostituzione dell'articolo 7)
1. L'articolo 7 è sostituito dal seguente:
"Articolo 7
(Introduzione)
1. L'introduzione di alcool, birra e zucchero in esenzione
fiscale avviene mediante comunicazione alla struttura competente
dei dati di cui all'articolo 4, commi 2 e 3, per il tramite della
banca dati di cui al medesimo articolo; a detta comunicazione
consegue l'emissione del buono di prelievo da parte della struttura
competente. Non si procede al rilascio di buoni di prelievo in
relazione a quantitativi per i quali si accerti il mancato o il
ritardato invio, oltre il termine stabilito con deliberazione della
Giunta regionale, dei dati delle introduzioni.
2. I buoni di prelievo, convalidati dal dirigente della
struttura competente, devono essere immediatamente trasmessi
all'impresa assegnataria e al competente ufficio dell'Agenzia delle
dogane.
3. È vietata la cessione, a qualsiasi titolo, dei buoni di
prelievo.
4. Ogni buono di prelievo relativo ad un'introduzione
comporta, in misura corrispondente, la riduzione del quantitativo
assegnato con il fido di cui all'articolo 6.
5. Le imprese assegnatarie e quelle di cui all'articolo 2,
comma 2, lettera i), devono versare, in relazione ai quantitativi
di merci introdotti in esenzione fiscale, un diritto per
l'erogazione del servizio di gestione dei contingenti, il cui
ammontare e le cui modalità di riscossione sono stabiliti con
deliberazione della Giunta regionale.".
Articolo 9
(Sostituzione dell'articolo 8)
1. L'articolo 8 della legge regionale 16/2006 è sostituito
dal seguente:
"Articolo 8
(Immissione in consumo)
1. Ai fini dell'immissione in consumo di alcool, birra,
zucchero e loro derivati in esenzione fiscale, le imprese
assegnatarie devono comunicare alla struttura competente, con la
periodicità stabilita con deliberazione della Giunta regionale, i
dati di cui all'articolo 4, commi 2 e 3, per il tramite della banca
dati di cui al medesimo articolo.
2. All'atto dell'immissione in consumo da parte delle imprese
assegnatarie, la struttura competente, al fine del reintegro del
fido assegnato, valuta la congruità e la coerenza dei dati forniti
rispetto agli obblighi contenuti nella convenzione di cui
all'articolo 3, comma 1.
3. La comunicazione, da parte delle imprese assegnatarie, di
dati non concordanti con le quantità immesse in consumo, comporta
il mancato reintegro, totale o parziale, del fido, fatta salva, in
ogni caso, l'applicazione delle sanzioni di cui all'articolo
25.
4. L'alcool, la birra, lo zucchero e i loro derivati in
esenzione fiscale sono posti in vendita libera e devono essere
consumati o commercializzati nel territorio regionale.".
Articolo 10
(Abrogazione degli articoli 9 e 10)
1. Gli articoli 9 e 10 della legge regionale 16/2006 sono
abrogati.
Articolo 11
(Modificazioni all'articolo 11)
1. Al comma 1 dell'articolo 11 della legge regionale 16/2006,
sono apportate le seguenti modificazioni:
a) le parole: "comma 4" sono sostituite dalle seguenti:
"comma 5";
b) la parola: "importatrici" è sostituita dalla seguente:
"assegnatarie".
2. Al comma 2 dell'articolo 11 della legge regionale 16/2006,
la parola: "importati" è sostituita dalla seguente:
"introdotti".
3. Al comma 3 dell'articolo 11 della legge regionale 16/2006,
la parola: "importatrici" è sostituita dalla seguente:
"assegnatarie".
Articolo 12
(Modificazioni all'articolo 12)
1. Alle lettere a) e b) del comma 1 dell'articolo 12 della
legge regionale 16/2006, la parola: "importatrici" è
soppressa.
Articolo 13
(Modificazioni all'articolo 13)
1. La lettera a) del comma 1 dell'articolo 13 della legge
regionale 16/2006 è sostituita dalla seguente:
"a) fabbricazione di bevande spiritose, intendendosi per
fabbricazione l'insieme delle operazioni definite dal regolamento
(CE) 15 gennaio 2008, n. 110/2008, del Parlamento europeo e del
Consiglio, relativo alla definizione, alla designazione, alla
presentazione, all'etichettatura e alla protezione delle
indicazioni geografiche delle bevande spiritose e che abroga il
regolamento (CEE) n. 1576/89 del Consiglio;".
2. La lettera b) del comma 1 dell'articolo 13 della legge
regionale 16/2006 è abrogata.
3. Alla lettera d) del comma 1 dell'articolo 13 della legge
regionale 16/2006, le parole: "regolamento (CEE) n. 1576/89" sono
sostituite dalle seguenti: "regolamento (CE) n. 110/2008".
4. Al comma 2 dell'articolo 13 della legge regionale 16/2006,
le parole: "lettere a) e b)" sono sostituite dalle seguenti:
"lettere a), c) ed f)".
5. Il comma 3 dell'articolo 13 della legge regionale 16/2006
è sostituito dal seguente:
"3. Con deliberazione della Giunta regionale sono definiti i
criteri e le modalità di ripartizione del contingente di alcool in
esenzione fiscale tra i diversi impieghi.".
Articolo 14
(Modificazioni all'articolo 14)
1. Il comma 1 dell'articolo 14 della legge regionale 16/2006
è sostituito dal seguente:
"1. Ai fini dell'immissione in consumo, le bottiglie e i
contenitori immediati di prodotti derivati dall'impiego di alcool
ai sensi dell'articolo 13, comma 1, lettere a), c) e d), devono
essere contrassegnate con apposite fascette di colori
differenziati, recanti la dicitura: "Esente da accise o diritti
doganali per la vendita e il consumo in Valle d'Aosta".".
2. Dopo il comma 3 dell'articolo 14 della legge regionale
16/2006, è inserito il seguente:
"3bis. La Giunta regionale definisce, con propria
deliberazione, le modalità e le condizioni per la fruizione
dell'agevolazione fiscale da parte dei consumatori finali,
prevedendo modalità di vendita dei prodotti in esenzione fiscale
che evidenzino lo sgravio del corrispondente valore
dell'esenzione.".
Articolo 15
(Modificazioni all'articolo 15)
1. Alle lettere a) e b) del comma 1 dell'articolo 15 della
legge regionale 16/2006, la parola: "importatrici" è
soppressa.
Articolo 16
(Modificazione all'articolo 17)
1. Dopo il comma 1 dell'articolo 17 della legge regionale
16/2006, è inserito il seguente:
"1bis. La Giunta regionale definisce, con propria
deliberazione, le modalità e le condizioni per la fruizione
dell'agevolazione fiscale da parte dei consumatori finali,
prevedendo modalità di vendita del prodotto in esenzione fiscale
che evidenzino lo sgravio del corrispondente valore
dell'esenzione.".
Articolo 17
(Modificazioni all'articolo 18)
1. Alle lettere a) e b) del comma 1 dell'articolo 18 della
legge regionale 16/2006, la parola: "importatrici" è
soppressa.
Articolo 18
(Modificazione all'articolo 19)
1. Il comma 3 dell'articolo 19 della legge regionale 16/2006
è sostituito dal seguente.
"3. La Giunta regionale definisce, inoltre, con propria
deliberazione, i prezzi massimi di vendita dello zucchero in
esenzione fiscale.".
Articolo 19
(Sostituzione dell'articolo 21)
1. L'articolo 21 della legge regionale 16/2006 è sostituito
dal seguente:
"Articolo 21
(Chiusura di fine anno dei generi contingentati destinati
alla fabbricazione)
1. Al termine di ogni esercizio annuale, la struttura
competente comunica all'Agenzia delle dogane e alle imprese
assegnatarie autorizzate alla fabbricazione una situazione
contabile dalla quale deve risultare:
a) il saldo tra i quantitativi di alcool, birra e zucchero
introdotti in esenzione fiscale e immessi in lavorazione;
b) il saldo tra i prodotti finiti e i corrispondenti
quantitativi immessi in consumo.
2. Qualora dal saldo di cui al comma 1, lettera a), risultino
quantitativi introdotti in esenzione fiscale e non utilizzati nel
processo produttivo, la struttura competente comunica gli squilibri
contabili relativi ai debiti di imposta all'Agenzia delle dogane
affinché possa provvedere a richiederne la copertura.
3. Le eventuali rimanenze di prodotti finiti risultanti dal
saldo di cui al comma 1, lettera b), non immesse in consumo,
comportano la riduzione del fido spettante per l'anno successivo in
misura corrispondente.".
Articolo 20
(Sostituzione dell'articolo 22)
1. L'articolo 22 della legge regionale 16/2006 è sostituito
dal seguente:
"Articolo 22
(Chiusura di fine anno dei generi contingentati destinati
alla commercializzazione)
1. Al termine di ogni esercizio annuale, la struttura
competente comunica all'Agenzia delle dogane e alle imprese
assegnatarie una situazione contabile dalla quale deve risultare il
saldo tra i quantitativi di alcool, birra e zucchero introdotti in
esenzione fiscale e i corrispondenti quantitativi immessi in
consumo.
2. Le eventuali rimanenze di prodotti destinati alla
commercializzazione risultanti dal saldo di cui al comma 1, non
immesse in consumo, comportano la riduzione del fido spettante per
l'anno successivo in misura corrispondente.".
Articolo 21
(Sostituzione dell'articolo 23)
1. L'articolo 23 della legge regionale 16/2006 è sostituito
dal seguente:
"Articolo 23
(Crediti di imposta)
1. Le imprese assegnatarie non possono immettere in consumo
quantitativi di alcool, birra e zucchero in esenzione fiscale
superiori rispetto alle quantità dei medesimi generi introdotti o
fabbricati in corso d'anno, fatto salvo quanto previsto dagli
articoli 21 e 22.
2. Al fine di evitare l'insorgere di crediti di imposta, la
struttura competente non convalida l'inserimento delle immissioni
in consumo di quantitativi di alcool, birra e zucchero e loro
derivati in esenzione fiscale superiori alle introduzioni o
fabbricazioni nella banca dati di cui all'articolo 4.".
Articolo 22
(Modificazioni all'articolo 24)
1. Al comma 2 dell'articolo 24 della legge regionale 16/2006,
le parole: "e richiedere, se del caso, gli elementi necessari a
determinare i costi di produzione" sono soppresse.
2. Il comma 2bis dell'articolo 24 della legge regionale
16/2006 è abrogato.
Articolo 23
(Modificazioni all'articolo 25)
1. Il comma 2 dell'articolo 25 della legge regionale 16/2006
è sostituito dal seguente:
"2. La violazione delle disposizioni di cui agli articoli 7 e
8, relative all'introduzione e all'immissione in consumo, comporta
l'applicazione della sanzione amministrativa del pagamento di una
somma di denaro da euro 150 a euro 1.000.".
2. Il comma 3 dell'articolo 25 della legge regionale 16/2006
è abrogato.
3. Ai commi 4, 5 e 8 dell'articolo 25 della legge regionale
16/2006, la parola: "importatrici" è sostituita dalla seguente:
"assegnatarie".
4. Dopo il comma 5 dell'articolo 25 della legge regionale
16/2006, è inserito il seguente:
"5bis. Gli operatori economici che commercializzano i generi
in esenzione fiscale con modalità difformi da quanto stabilito
dalle deliberazioni della Giunta regionale di cui agli articoli 14,
comma 3bis, 17, comma 1bis, e 19, comma 3, sono assoggettati alla
sanzione amministrativa del pagamento di una somma di denaro da
euro 200 a euro 1.000.".
5. Il comma 7 dell'articolo 25 della l.r 16/2006 è sostituito
dal seguente:
"7. Nel caso di reiterazione delle violazioni di cui ai commi
1, 2, 4, 5, 5bis e 6, nei cinque anni successivi alla contestazione
della precedente, le relative sanzioni sono raddoppiate.".
6. Il comma 9 dell'articolo 25 della legge regionale 16/2006
è sostituito dal seguente:
"9. In caso di commissione di un'ulteriore violazione di cui
ai commi 1, 2, 4, 5, 5bis e 6, nei tre anni successivi alla
contestazione della precedente, fatta salva l'applicazione delle
relative sanzioni pecuniarie, la Giunta regionale dispone, con
propria deliberazione, la revoca del fido alle imprese assegnatarie
o l'inibizione temporanea dalle vendite in esenzione fiscale per un
periodo da un mese ad un anno, in relazione alla gravità delle
violazioni accertate.".
Articolo 24
(Sostituzione dell'articolo 26)
1. L'articolo 26 della legge regionale 16/2006 è sostituito
dal seguente:
"Articolo 26
(Applicazione delle sanzioni)
1. Le sanzioni pecuniarie di cui all'articolo 25, commi 1, 2,
4, 5, 5bis e 6, sono irrogate con le modalità stabilite dalla legge
24 novembre 1981, n. 689 (Modifiche al sistema penale).".
Articolo 25
(Modificazione all'articolo 27)
1. Al comma 4 dell'articolo 27 della legge regionale 16/2006,
le parole: "della tassa regionale prevista" sono sostituite dalle
seguenti: "del diritto regionale previsto".
Articolo 26
(Abrogazione dell'articolo 35 della legge regionale 15 aprile
2008, n. 9)
1. L'articolo 35 della legge regionale 15 aprile 2008, n. 9
(Assestamento del bilancio di previsione per l'anno finanziario
2008, modifiche a disposizioni legislative, variazioni al bilancio
di previsione per l'anno finanziario 2008 e a quello pluriennale
per il triennio 2008/2010), è abrogato.
Articolo 27
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au rapporteur, le Conseiller
Crétaz.
Crétaz (UV)
- Grazie, Presidente. La materia di cui
tratta il disegno di legge n. 9, debitamente analizzato e dibattuto
dalla I Commissione, affronta i temi tesi ad eliminare alcune
difficoltà applicative della normativa vigente.
A decorrere dal l gennaio 2007, per effetto dell'approvazione
della legge regionale 4 agosto 2006, n. 16, l'alcool, la birra e lo
zucchero in esenzione fiscale sono stati messi in vendita libera e
non più distribuiti mediante il sistema delle tessere. Essendo
emerse, nel corso dell'anno 2007, delle difficoltà applicative,
soprattutto con riferimento al controllo dei prezzi praticati sui
predetti generi e merci, secondo quanto previsto dall'articolo 24
della legge regionale 16/2006, è stato affidato a Finaosta S.p.a.
un incarico per lo studio ed una prima applicazione di sistemi di
monitoraggio della gestione dei generi contingentati di cui
trattasi. Da tale studio, redatto in collaborazione con
l'Università della Valle d'Aosta e con la Società AC Nielsen di
Milano, sono state confermate le criticità già segnalate relative
soprattutto all'argomento dei prezzi finali.
Dopo aver preso atto delle diverse problematiche relative alle
procedure amministrative che si sono presentate nel corso del primo
anno di applicazione della stessa, la Giunta regionale ha
deliberato di istituire uno specifico gruppo di lavoro per condurre
ulteriori approfondimenti, sfociati nella sospensione
dell'efficacia della normativa fino al 31 dicembre 2008. Tenuto
presente le richieste delle imprese operanti nella regione, nonché
gli interessi dei cittadini residenti, tra i quali non ultimi i
piccoli distillatori di vinacce ad uso familiare che sarebbero
stati penalizzati dalla sospensione delle agevolazioni sul finire
del corrente anno, entro il mese di ottobre il citato gruppo di
lavoro, integrato con la partecipazione di esperti esterni di
Confindustria Valle d'Aosta, ha concluso il proprio compito
predisponendo una bozza di disegno di legge regionale da sottoporre
all'esame della Giunta che ha infine deliberato di presentarlo al
Consiglio (d.G.r. 3071 del 24 ottobre 2008).
Sostanzialmente, gli obiettivi che si propone il disegno di
legge regionale possono essere sintetizzati nei seguenti tre punti:
a) migliorare il monitoraggio delle quantità introdotte e
fabbricate in esenzione fiscale, con particolare attenzione ai
prezzi medi di vendita praticati dai soggetti assegnatari,
confrontandoli con i prezzi medi dello stesso prodotto venduto
senza l'esenzione fiscale; b) rendere quanto più possibile
"leggera" la definizione dei criteri, affidando alla Giunta
regionale la competenza ad approvare modalità e condizioni per la
concreta fruizione delle agevolazioni fiscali da parte del
consumatore finale; c) semplificare e rendere trasparenti tutte le
procedure amministrative che la legge prevede a carico delle
aziende e della catena distributiva.
Con questa breve relazione termino il mio intervento
illustrativo di introduzione e sono certo che, se sarà necessario,
l'Assessore competente potrà ulteriormente scendere nel dettaglio e
darci altri dati ed elementi di valutazione. Vi ringrazio per
l'attenzione.
Président
- Je vous rappelle que le projet de loi a été
approuvé par la I
e
Commission, avec avis favorable à
majorité avec amendement.
La parole à l'Assesseur aux activités productives, Pastoret.
Pastoret (UV)
- Merci, M. le Président. Tout d'abord
merci au rapporteur, M. Crétaz, qui a voulu introduire ce projet de
loi.
Un projet de loi qui arrive à l'attention de l'assemblée avec
une inscription d'urgence et je me dois donc de faire quelques
considérations préalables, par rapport à l'utilisation de cette
procédure et des raisons qui nous ont demandé de l'adopter. Nous
n'aurions certainement pas suivi cette procédure s'il n'y aurait
pas eu des raisons concrètes et sérieuses et comme j'ai déjà
rappelé en IV Commission à l'heure actuelle la matière des
contingents des biens en exemption fiscale n'est pas
réglementée.
La loi régionale 9/2008 avait disposé la suspension des effets
de la loi 16/2006, portant nouvelles dispositions en matière de
répartition, assignation et admission à la consommation des
contingents d'alcool, bière et sucre en exemption fiscale. Les
raisons de cette suspension concernaient une possible admission à
la consommation des produits en exemption, qui n'auraient pas
permis aux usagers consommateurs de bénéficier totalement des
avantages des produits en exemption, c'est-à-dire des produits
n'étant pas gravés par des impôts d'accise.
Le Conseil régional approuva donc la loi 9, portant à l'article
35 la disposition suivante (je cite): "A far data dalla entrata in
vigore della presente legge e sino al 31 dicembre 2008 l'efficacia
della legge regionale 16/2006 è sospesa". C'est donc pour dépasser
le régime de suspension qu'on a pourvu à préparer un projet de loi
permettant de sortir de l'impasse, et également on a prévu des
modifications pouvant permettre de répartir et mettre en commerce
les biens en exemption, en dépassant en même temps le problème dont
je faisais référence tout à l'heure.
C'est vrai que le texte que je viens de lire prévoyait que les
effets de l'article 35 de la loi 9 seraient parvenus à expiration
le 31 décembre 2008, mais nous aurions quand même dû modifier la
loi 16 pour dépasser les éléments pas congruents, dont j'ai fait
référence auparavant, c'est-à-dire prévoir une distribution des
produits en exemption de manière transparente et percevable de la
part des usagers. De plus, nous avons de par les effets de
l'article 35 de la loi 9 une situation paradoxale, dont vient de
parler M. Crétaz: tous les vignerons qui pourvoient la fabrication
de l'eau de vie ne peuvent pas à l'heure actuelle donner suite à
cette activité, car la suspension de la loi 16 a empêché l'exercice
de cette activité sans le paiement des taux des accises.
Voilà donc en bref les raisons qui ont porté le Président du
gouvernement à demander l'inscription d'urgence, cela afin de
donner une réponse que beaucoup de personnes s'attendaient. Je sais
que pas tous les commissaires étaient d'accord sur l'adoption de la
procédure d'urgence, que j'avais déjà annoncée en commission, afin
qu'il n'y ait pas de surprises ni de malentendus de la dernière
minute. Cependant je me dois de remercier aussi les commissaires,
qui tout en n'étant pas d'accord, n'ont pas ralenti les travaux de
la commission. En effet nous ne saurions pas ici aujourd'hui à
discuter de ce projet de loi, si le président et tous les
commissaires de la I
e
Commission n'avaient pas accepté
de procéder avec rapidité pour l'examen de ce projet de loi.
Ce projet de loi représente une évolution de la loi n° 16/2006,
qui visait à structurer les modalités de répartition et
d'attribution des contingents des biens en exemption fiscale et à
fixer les critères de mise en marché desdits produits. En 2006 par
cette loi on voulait mettre en place un ensemble de procédures,
permettant de remplacer le système de carnet de tickets qui
existait à l'époque, dont peut-être on n'a plus bonne mémoire
actuellement (nous sommes passés des fameuses "tessere" à un autre
système en 2006). Les procédures prévues par la loi n° 16/2006
prévoyaient la mise en place d'un système tout à fait nouveau et
novateur par rapport à celui précédent, un système jamais
expérimenté et sans précédent. C'est pourquoi que déjà à l'époque
on s'interrogeait sur la possibilité de gérer au mieux le tout, sur
la base de l'introduction d'une nouvelle forme de gestion. Il
suffirait de relire les différentes interventions dans ce Conseil,
là où même le Président de la Région avait dit qu'on pensait de
faire chose bonne et sage, mais que nous aurions eu la mesure du
fonctionnement qu'avec une expérimentation directe.
Ce fut donc justement pour vérifier la tenue du système qu'un
rapport d'analyse et de vérification des procédures fut mandaté à
Finaosta, afin qu'elle effectue un monitorage de l'application des
dispositions de la loi 16/2006. Les résultats de ce monitorage
avaient mis en évidence une série de points faibles, suite auxquels
la loi avait été suspendue et par rapport auxquels on a cherché
d'intervenir avec les modifications qui sont présentées dans le
projet de loi en discussion.
En fait les points forts sur lesquels les modifications sont
importantes concernent deux éléments à retenir: d'abord le fait que
les consommateurs usagers puissent savoir quel produit ils
achètent, s'il s'agit d'un produit en exemption ou pas et selon le
cas qu'il y ait une différence de prix entre les deux produits et
que celle-ci soit visible et percevable; et puis l'assurance que
les produits en exemption, destinés donc à la consommation en
Vallée d'Aoste ne soient pas commercialisés en dehors de la région
et qu'ils ne fassent pas l'objet d'un trafic parallèle qui est
interdit par la loi. Ce sont ceux-ci les points faibles qui avaient
été remarqués dans les procédures d'application de la loi
précédente. Les modifications de substance sont donc référées à ces
matières et font référence à un nombre réduit d'articles.
Parmi ceux-ci l'article 4, qui simplifie les procédures
précédentes demandant seulement aux entreprises, auxquelles sont
assignés les biens contingentés, les informations afférentes les
quantités des produits importés, fabriqués et mis en commerce, et
leur prix moyen, soit pour les contingents en exemption soit pour
ceux gravés des accises. On simplifie ainsi le fait que tous ceux
qui commercialisent uniquement les produits (donc qui ne font pas
de l'importation ou d'autre type de marchandage), sont exemptés de
la tenue informatique des biens en exemption, étant celle-ci prévue
pour les entreprises qui en font importation et/ou fabrication. Ce
qui signifie une grande simplification et une réduction importante
des dépenses.
Les articles 9 et 14 définissent l'un les obligations afférentes
à la mise en commerce pour la consommation des produits en
exemption, l'autre les matières et les modalités de réglementation
qui devront être contenues dans la délibération d'application du
gouvernement, surtout pour la définition et la mise en évidence des
produits en exemption par rapport à ceux qui sont taxés et par
conséquent la différence de prix entre les uns et les autres et les
modalités de perception et d'information par rapport à cette
différence.
Tous les autres articles résultant modifiés, portent des
modifications et des précisions de caractère pratique, mais ils ne
modifient pas la substance des contenus de la précédente loi, sauf
que l'on définit mieux le sens de certains termes, ce qui permet
une lecture plus précise de la loi.
Comme vous le voyez du projet de loi, il y a une série de
dispositions d'application qui sont renvoyées à des délibérations
du gouvernement. Il ne s'agit pas d'une volonté de soustraire des
compétences au Conseil, mais de pouvoir intervenir avec des
éventuelles successives modifications d'urgence en cas de
nécessité. C'est le cas des Fidi ou des possibles modifications des
dispositions fiscales sur des différents produits, qui pourraient
varier en cours d'année et pour lesquelles les conséquentes
indications avec une délibération du gouvernement peuvent être plus
rapides, par rapport à une procédure de caractère législatif.
Cependant nous avons eu le soin de ne pas prévoir de régler avec
délibération des dispositions de caractère réglementaire, mais
seulement l'application des critères qui, je répète, sont eux déjà
fixés dans la loi.
En conclusion, permettez-moi de remercier tous ceux qui ont
travaillé à cette mesure, qui a vu se confronter dans la
perspective d'améliorer de manière pratique la loi 16/2006 et cela
dans un climat de collaboration. Différents sujets ont travaillé:
les commissaires d'abord, les structures de l'Assessorat et du
service des biens contingentés, et le bureau législatif et légal de
la Région, qui nous a fait part de toute son aide.
Comme M. Crétaz l'a rappelé, avec la délibération 2318/2008 nous
avons remis en piste un groupe de travail, chargé de révisionner
les modalités de répartition des biens en exemption, dont aussi des
sujets extérieurs à l'Administration régionale en font partie. Je
les remercie tous, mais en particulier l'Association valdôtaine
entrepreneurs, qui a voulu participer avec un représentant à ce
groupe de travail, ce qui nous a permis d'avancer avec une
proposition partagée.
Maintenant c'est à votre attention que je confie ce projet de
loi, tout en espérant de vous avoir fourni les éléments principaux
pour information supplémentaire par rapport au texte en examen.
Président
- Je vous informe qu'a été déposé à la
présidence du Conseil un ordre du jour signé par les Conseillers
Louvin, Cerise Giuseppe, Fontana Carmela, Donzel, Rigo, Chatrian et
Bertin.
La discussion générale est ouverte. La parole au Conseiller
Donzel.
Donzel (PD)
- Grazie, Presidente. Abbiamo avuto modo in
commissione di dire che non è che proviamo naturale simpatia per i
provvedimenti che ci capitano fra capo e collo e che hanno
un'urgenza. Però, come in quella sede, ribadisco che ogni
provvedimento va comunque esaminato caso per caso e rispetto a
questo che ci è stato presentato, abbiamo accolto le ragioni
dell'Assessore e del relatore rispetto alla necessità di anticipare
i tempi su questa materia, quindi ribadiamo questa posizione qui in
aula oggi.
Comprendiamo che in un momento così delicato avere la
possibilità di mettere sul mercato valdostano qualcosa come 1,8
milioni di euro circa, di cui potranno beneficiare sia coloro che
commerciano e producono questi generi, e ci sarà una ricaduta,
anche se piccola, sui consumatori, avendo anche la possibilità di
verificare queste ricadute, questo lo abbiamo giudicato un fatto
positivo ed è la ragione che ci spingerà a votare come PD a favore
di questa norma, cioè il fatto che si interviene comunque con una
norma in modo positivo sulla realtà economia della regione, sapendo
che si vanno a toccare anche delle realtà molto piccole come quelle
dei produttori di vinaccia che fanno il distillato. Ma dobbiamo
essere in un momento così delicato attenti anche a chi trae piccoli
benefici: insomma non pagare una tassa in un momento come questo
può essere importante.
Voglio però fare una piccola precisazione. Questa legge viene a
correggere una legge che sospendeva cautelativamente questo tipo di
beneficio. Ribadisco in aula quello che ho detto in commissione,
cioè che su queste materie ci vuole la massima attenzione da parte
dell'Amministrazione regionale, trattandosi di materie che
riguardano la nostra autonomia e la nostra capacità di esercitare
l'autonomia. Quindi anche nella qualità di queste leggi noi
misuriamo la volontà di difendere quello spazio legislativo che ci
è proprio, e in un momento in cui vi sono riforme grandi che ci
toccano come il federalismo fiscale, è importante che dimostriamo
questa capacità legislativa là dove esercitiamo delle
competenze.
Président
- La parole au Conseiller Louvin.
Louvin (VdAV-R)
- Grazie, Presidente. Il tema è
interessante non solo per gli appassionati di alcolici e
superalcolici, ma è un tema delicato e difficile da trattare,
rispetto al quale confesso - condividono con me i colleghi -
vogliamo entrare proprio in punta di piedi, perché siamo sensibili,
come il collega Donzel, alla complessità e alla delicatezza della
problematica dell'esenzione fiscale. Qui, ce lo ricordiamo, siamo a
ripercorrere vicende che ci riportano al 1949, alle prime
discussioni sulla applicazione di misure provvisorie in
sostituzione della zona franca ed è per questa ragione che quando
si parla di problematiche di esenzione fiscale (ho l'impressione
che ne parleremo di nuovo nei prossimi anni, perché in questa
legislatura avremo da misurarci di nuovo con altre esenzioni
fiscali) dobbiamo farlo con molta cautela, possibilmente in un modo
diverso da quello improntato all'urgenza del determinare, che è la
procedura seguita in questo caso.
Non insistiamo su questo aspetto, l'Assessore molto garbatamente
ci ha fatto presente in commissione delle motivazioni. Vorremmo che
queste motivazioni non diventassero una regola e che ci fosse la
possibilità, anche per chi deve trattare argomenti di questa
complessità, di farlo con la dovuta competenza. Tanto più che la
discussione in commissione si è rivelata particolarmente
interessante e ha aperto uno squarcio su problematiche delle quali
eravamo largamente all'oscuro. È stata appena accennata la
questione della sospensione disposta dal Consiglio regionale su
proposta della giunta Caveri dell'efficacia di questa legge, segno
evidente di alcune grosse difficoltà applicative di cui abbiamo
avuto conoscenza attraverso documenti che sono stati segnalati in
sede di commissione, fra gli altri questo rapporto redatto da
Finaosta all'intenzione della Giunta regionale.
Da questa vicenda abbiamo tratto l'impressione che l'esecutivo
precedente si fosse posto correttamente la questione: a chi giova
questa esenzione fiscale, dove va a finire questo beneficio di
mancato pagamento di un'accisa, cioè di una imposta di
fabbricazione e consumo per 200mila litri anidri di alcol, chi ne
beneficia? Se è una imposta di fabbricazione e consumo, il
fabbricatore o il consumatore? Vicenda complicata e tutt'altro che
lineare nella sua definizione.
La proposta di legge che abbiamo di fronte a noi individua una
tra le tante modalità operative che potevano essere individuate e,
mi pare correttamente, cerca di portare ad emergere l'esistenza di
questo beneficio. Su questo una prima considerazione politica: far
vedere che c'è un regime fiscale differente per la Valle d'Aosta
per alcuni prodotti è un fatto positivo, sia per il commercio che
per la produzione. È una spinta che va utilizzata intelligentemente
e non in modo speculativo per i produttori, ma nel senso di creare
un volano e dare una spinta effettiva all'aumento della produzione
in termini di prodotto, per quanto possibile legato anche alla
produzione agricola della regione e in ogni caso al commercio. Non
oso spingermi fino alla incentivazione al consumo, perché potrebbe
sembrare di pessimo gusto, quanto meno peraltro nei termini di
valorizzazione di prodotti locali, credo che non sia scandaloso
sostenere che la grappa prodotta in Valle d'Aosta e il génépy
prodotto in Valle d'Aosta siano dei prodotti di qualità da
sostenere. Ma quello che veniva evidenziato nelle preoccupazioni
che aveva espresso allora la Giunta e il Consiglio aveva fatto
proprie, era il fatto che tutto questo non sembrava tradursi
correttamente in una situazione di leggibilità di questa
situazione, per cui si arrivava al paradosso di non vedere la
differenza di costo per l'utente finale dei prodotti in vendita.
Ora, in questo siamo convinti che nell'aver abbandonato prima il
sistema delle tessere, ormai improponibile ed ingestibile, e di
portare in evidenza per quanto possibile questa esenzione credo che
ci debba essere la nostra condivisione.
Ci preoccupa che la manutenzione del sistema legislativo avvenga
in queste materie con questa rapidità. Condivido il fatto che le
leggi debbano essere testate: il tutto è avvenuto nel corso degli
ultimi 12 mesi in questa materia in modo alquanto rocambolesco e
forse una migliore ponderazione in allora avrebbe consentito di non
arrivare oggi a mettere di nuovo mano a questo e di chiedere a
questo Consiglio, di corsa, di accettare, con un atto quasi di
fede, quello che è stato il frutto di un attento, approfondito e
competente lavoro fatto da un gruppo tecnico. Un coinvolgimento più
partecipe di questo Consiglio forse può consentire anche a chi
guarda dall'opposizione al lavoro della Giunta, un atteggiamento
più sereno nel portare il nostro voto favorevole. Anche il nostro
sarà un voto adesivo alla iniziativa di rimettere ordine in questa
legge, che avremmo auspicato potesse conferire anche a questo
Consiglio una azione regolamentare, applicativa diretta.
Tenendosi nel solco della precedente normativa, la proposta
della Giunta continua a far sì che sia la Giunta stessa ad essere
organo di regolazione sul piano delle delibere applicative ed è la
ragione per la quale abbiamo presentato un ordine del giorno molto
semplice e diretto: chiede che ci sia un passaggio di
approfondimento e di confronto nella sede di commissione, prima che
l'esecutivo dia il via libera alle procedure applicative. Lo
ripeto, non siamo in posizione ostativa: siamo perché una serie di
prodotti di cui giustamente è orgogliosa la nostra regione e i suoi
produttori, venga commercializzata correttamente. Vorremmo che ci
fosse molta attenzione nell'esercizio di queste esenzioni fiscali,
perché giochiamo molto della nostra credibilità. Qualora si
rilevassero farraginosi i meccanismi, ci fossero delle imprecisioni
e delle anomalie e questo desse luogo a contestazioni e a
discussioni, noi ne ricaveremmo una pessima immagine.
Dobbiamo essere attenti e oculati gestori di queste esenzioni
fiscali: sono un beneficio che deriva dall'autonomia valdostana del
1948, dall'articolo 14 che deriva dalla legge del 1949, e
disperdere o non saper trarre l'utile in modo corretto da queste
agevolazioni di cui disponiamo, sarebbe negativo. Capiamo,
Assessore, una certa cautela che lei ha usato anche nel presentare
la questione in quest'aula. Siamo ad auspicare che ci sia fiducia
anche da parte sua e della Giunta nell'affrontare queste cose in
modo aperto e leale in commissione, perché su questo tema abbiamo
tutti in quest'aula e in tutta la regione interesse a muoverci con
molta attenzione e senza lasciare che nessuna ombra possa
persistere sul modo con cui gestiamo questo settore.
Président
- La parole au Conseiller La Torre.
La Torre (FA)
- Mi permetto di intervenire per qualche
brevissima riflessione, solo per creare quel trait d'union fra il
momento in cui la legge è stata sospesa e la giornata di oggi,
intanto sottolineando come ho fatto in commissione l'importanza e
l'urgenza di approvare questa legge, perché è una fase che non
giova a chi è il diretto interessato, cioè il cittadino valdostano,
in quanto questa fase di sospensione non permette ai cittadini di
beneficiare dell'esenzione fiscale.
Condivido la cautela, e chi conosce gli argomenti come il
collega Louvin, credo che conosca quante problematiche questo tipo
di attività di gestione dei generi contingentati già nel passato
aveva dato. Non voglio ricordare le difficoltà per la gestione
dello zucchero: sapevamo la deriva che avevano avuto i bollini,
quindi la necessità, proprio per i motivi che lei ha detto e che
credo siano fondamentali, di avere quella massima trasparenza
proprio nella gestione delle esenzioni, che sono una delle
caratteristiche che la nostra autonomia ci dà il diritto di
esercitare.
All'epoca credo che la nascita della legge fu impostata proprio
a questa massima cautela e trasparenza. Una legge che non aveva la
presunzione, nel momento in cui veniva applicata, di avere la
risposta piena di quello che poteva essere un passaggio di una
gestione molto confusa come per qualche verso c'era stato nel
passato, a una gestione più lucida e trasparente, che ribadisse che
al cittadino valdostano, alla nostra popolazione arrivassero questi
effettivi benefici della esenzione. D'altronde c'è un esempio molto
semplice da fare, quello a cui ci ispirammo, che è quello della
benzina: c'è una esenzione fiscale per la benzina, basta andare
alla pompa per vedere immediatamente quanto è il valore della
esenzione. Il concetto è lo stesso, certamente attraverso una
filiera più complessa: c'è un cittadino che deve beneficiare
dell'esenzione, ma ci sono anche dei produttori che non devono
essere danneggiati dall'applicazione di questa esenzione, cioè non
deve essere un aggravio di costi per i produttori. Fra queste due
cose si cercava un equilibrio, e questa legge pur con tutta la sua
complessità andava in quella direzione: un equilibrio fra la
necessità di manifestare in maniera chiara il beneficio
dell'esenzione ai cittadini e un equilibrio che permettesse ai
produttori di produrre questo prodotto, che diventava anche un
possibile volano caratterizzante della nostra regione, che poteva
essere attrattivo rispetto a un turismo che, senza incentivare
l'uso dell'alcol, poteva essere simpatico nell'ambito di chi veniva
in valle.
Ci siamo, però, trovati di fronte a una situazione imprevista,
che è stata quella della verifica o dello studio di prima
applicazione, quindi il sistema di monitoraggio da parte di
Finaosta, dell'Università della Valle d'Aosta e della Nielsen, che
come previsto nella legge, svolgendo l'opera di monitoraggio
prevista, emanava una relazione molto chiara e le cui conclusioni
erano assolutamente raccapriccianti: "In Valle d'Aosta i prezzi e i
prodotti in regime di esenzione fiscale non sono inferiori rispetto
ai prezzi dei prodotti analoghi, che non godono della esenzione. Il
valore dell'accisa che rappresenta il beneficio fiscale non viene
riversato al consumatore finale, ma si disperde nelle transizioni
commerciali, probabilmente soprattutto a livello della produzione,
importazione e dettaglio. Il valore dell'accisa non è marginale, su
una bottiglia di
Ricard
(un litro è a 45°) è di 4,32 euro. È
noto che le differenze fra le accise dei vari paesi generano
comportamenti opportunistici nelle zone di confine, per cui il
flusso dei prodotti segue canali non convenzionali. Elevati
volumi.. di
pastis
registrati in... sono probabilmente
determinati unicamente da questa ragione". Oltretutto nello studio,
nel monitoraggio che era anche dettagliato, senza fare nomi,
c'erano addirittura dei produttori, dei bar che riuscivano a
vendere anche 15.000 bottiglie di
pastis
all'anno. Credo,
allora, che fosse un dovere per chi all'epoca gestiva questa cosa -
oltretutto, tenendo conto anche di una posizione di rigidità degli
uffici che oggi ho piacere di sapere che è cambiata, perché gli
uffici espressero in maniera chiara la loro rigidità anche con
degli atti verso la Procura della Repubblica, non certamente
gestiti dal nostro Assessorato, ma in maniera autonoma - oggi ho
piacere di vedere che i nostri dirigenti hanno una visione più
aperta al confronto: ne prendo atto e ritengo che faccia bene
l'Assessore, per le motivazioni che abbiamo detto nell'interesse
dei cittadini, a portare in tempi stretti questa modifica di legge
per essere approvata. Ritengo che all'epoca abbiamo fatto il nostro
dovere a sospendere la legge, proprio nelle indicazioni di
trasparenza e di attenzione rispetto a un problema così
fondamentale come quello della esenzione fiscale.
Président
- Est-ce que je peux fermer la discussion
générale? La discussion générale est fermée.
La parole à l'Assesseur aux activités productives, Pastoret.
Pastoret (UV)
- Merci, M. le Président. Je voudrais
revenir au thème de la discussion, car nous parlons aujourd'hui de
ce projet de loi, de ses contenus et d'une activité qui a été
conduite à partir du groupe de travail qui a été créé au mois
d'août 2008, pour suivre une piste qui permette de traiter cette
matière, qui est délicate aussi pour les implications politiques et
historiques, qui font suite à toute cette matière, de traiter
l'ensemble de ces arguments et d'imaginer des solutions comme on a
fait dans ce projet de loi, qui soient différentes et en même temps
qui ne soient pas opprimants au point de vue bureaucratique.
En revenant aux éléments qui ont été présentés par les collègues
Donzel et Louvin, que je remercie pour leurs précisions, non sembri
del consociativismo se sono d'accordo con la stragrande maggioranza
delle cose che hanno detto. Je pense ne pas avoir besoin d'ajouter
rien de particulier. Je voudrais seulement signaler que, quant à
l'ordre du jour que nous partageons, nous n'avons pas des idées
préconçues et donc deux sont les possibilités: soit cet ordre du
jour sera voté et nous y sérions favorables, soit il peut être
retiré et je prends l'engagement de venir en commission pour
présenter les délibérations d'application. Je le dis en suivant un
peu la piste qu'a lancée M. Louvin, un accord entre gentilshommes,
même si les accords de tel genre en politique sont très rares;
quelqu'un a la tendance à dire que cela est ainsi parce qu'en
politique n'existe pas de gentilshommes. Alors, moi je voudrais
démentir cette théorie, en disant qu'il n'y aura pas de problème à
venir en commission, mais cependant restent présent les éléments
que j'ai introduits à l'avance: ceux de l'urgence. Donc, moi je
demande à la commission la possibilité de se réunir avec une
certaine rapidité, afin de ne pas faire expirer le mois de décembre
puisque dans ce cas on rendrait tout à fait inutile l'approbation
de cette loi dans des termes de rapidité tels que ceux que nous
avons prévus avec l'inscription d'urgence.
Je dis aussi que la délibération ne sera pas une seule, car il y
a différents niveaux de difficulté et de complexité. J'imagine
qu'au moins une délibération, qui sera très légère et qui pourra
s'occuper de quelques secteurs dans le spécifique, ne donnant pas
de problèmes d'interprétation et de réglementation particuliers,
pourra être présentée très rapidement. Alors je demande au
préalable de prévoir plus d'une séance de la commission, pour
examiner dans des temps différents ces mêmes délibérations. A ces
conditions moi j'adhère au fait de venir en commission et de
présenter les dispositions d'application de ce projet de loi, sans
aucun problème.
Je trouve de ne pas avoir remarqué des requêtes
d'éclaircissement ultérieur par rapport au projet de loi, donc je
termine en soulignant l'accueil favorable de cet ordre du jour,
soit qu'il soit maintenu soit qu'il soit retiré. Je m'assume quand
même l'engagement de soumettre à la commission les dispositions
d'application.
Président
- La parole au Conseiller Louvin sur l'ordre du
jour.
Louvin (VdAV-R)
- Mi pare di aver capito che è accolto
questo impegno. Noi possiamo parlare come forze di opposizione da
questo lato dell'emiciclo, ma non abbiamo alcun problema a seguire
la tempistica che verrà proposta dall'Assessore, purché sia
ragionevole. Proprio per evitare fraintendimenti, l'ordine del
giorno non indica di sottoporre al parere, ma di sottoporre
all'esame: ci siamo mossi in questo spirito, perché non abbiamo
nessun intento dilatorio. Abbiamo capito ed apprezzato il modo con
cui lei ha proposto la questione, pur da noi non particolarmente
gradita, dell'urgenza, ma non vogliamo essere di impaccio. Però
gradiremmo conoscere per tempo e poter esaminare insieme a lei e
farle delle osservazioni che possono anche non essere del tutto
inopportune. Per quanto ci riguarda questo è lo spirito e tale
rimane. Naturalmente parliamo solo come gruppi consiliari che hanno
sottoscritto questo ordine del giorno e che sono contenti di vedere
che almeno questo aspetto è apprezzato.
In termini più generali, ma lo riprenderemo in altra sede e su
altri provvedimenti, consideriamo che questo Consiglio debba
mantenere il suo potere regolamentare che è previsto dallo Statuto
speciale della Valle d'Aosta. Comprendiamo che la natura tecnica di
queste disposizioni possa fare ritenere oggi, anche in ossequio a
quello che è stato in passato, preferibile una via più rapida che è
quella della decisione da parte dell'esecutivo, ma le diciamo che
in futuro porremo formalmente la questione che questo Consiglio
deliberi non solo le leggi, ma anche i regolamenti attuativi delle
leggi, perché questa è competenza del Consiglio. È un tema antico,
è un tema che le altre Regioni risolvono diversamente da noi, ma
qui abbiamo un determinato assetto che riteniamo di dover
difendere. Su questa questione però siamo chiari e netti: per noi è
questione di poter valutare con l'esecutivo, prima che sia
deliberato, il contenuto di queste varie deliberazioni attuative,
previste dalla legge.
Président
- La parole au Conseiller Donzel.
Donzel (PD)
- Vorrei dire che il fatto che si chieda di
votare l'ordine del giorno non vada frainteso con il fatto che si
mette in dubbio che qualcuno è un gentiluomo, oppure no! Anzi,
molto si è apprezzato il modo in cui l'Assessore ha esposto
l'argomento. Riteniamo di dare anche la massima disponibilità nel
caso di una convocazione d'urgenza della commissione, altrimenti
saremmo incoerenti con quanto abbiamo esposto e ritengo sia anche
valida l'idea di suddividere in vari momenti l'esposizione del
regolamento, perché sia il più chiaro possibile.
Ritengo però di riprendere con favore anche il ragionamento del
collega Louvin, rispetto al fatto che è interesse di tutti che il
Consiglio regionale si riappropri di materie e di queste tematiche,
nell'ordine di riaffermare quelle che sono delle potestà
legislative forti della nostra Regione. In questo senso ritengo sia
importante che tutti noi valutiamo che questa intenzione di
valutare con attenzione anche i regolamenti vada vista non
nell'ottica di un non fidarsi o non avere un atteggiamento da
gentiluomini, ma sia nella volontà di riaffermare la potestà
legislativa di quest'aula.
Président
- Je soumets au vote l'ordre du jour, qui
récite:
Ordine del giorno
Il Consiglio
Premesso che il disegno di legge regionale n. 9 apporta
consistenti modificazioni alla legge regionale 4 agosto 2006, n. 16
(Nuove disposizioni in materia di ripartizione, assegnazione e
immissione in consumo dei contingenti di alcool, birra, zucchero e
loro derivati in esenzione fiscale di cui alla legge 3 agosto 1949,
n. 623 (Concessione alla Valle d'Aosta dell'esenzione fiscale per
determinate merci e contingenti), allo scopo di rendere più
efficace l'applicazione del beneficio riconosciuto dalla legge 3
agosto 1949, n. 623.
Tenuto conto del fatto che questo disegno di legge elimina
vincoli precedentemente previsti sulle tipologie di bevande
alcoliche ammesse all'esenzione fiscale, nonché sulle quantità
(famiglie o raggruppamenti di prodotti) e sulla presentazione e
confezionamento dei prodotti finiti e che esso rinvia a
deliberazione della Giunta regionale, le modalità e le condizioni
per la fruizione dei l'agevolazione fiscale da parte del
consumatore finale, prevedendo modalità di vendita dei prodotti in
esenzione fiscale che evidenzino lo sgravio dei corrispondente
valore dell'esenzione.
Attesa l'importanza che tali modalità e condizioni ? che
influiscono direttamente su un'esenzione fiscale - siano
adeguatamente valutate e ponderate.
Impegna
La Giunta regionale a sottoporre all'esame della competente
Commissione consiliare lo schema delle deliberazioni attuative da
adottare in materia, prima della loro approvazione.
F.to: Louvin - Cerise Giuseppe - Fontana Carmela - Donzel -
Rigo - Chatrian - Bertin
Conseillers présents et votants: 29
Pour: 29
Le Conseil approuve à l'unanimité.
Président
- Nous passons maintenant à l'examen du projet
de loi:
Je soumets au vote l'article 1
er
:
Conseillers présents et votants: 29
Pour: 29
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 8:
conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 9:
Conseillers présents et votants: 31
Pour: 31
Le Conseil approuve à l'unanimité.
Président
- La parole au Conseiller Louvin sur l'article
10.
Louvin (VdAV-R)
- Grazie, Presidente. L'articolo 10 è
abrogazione degli articoli 9 e 10. Questo articolo abroga due
articoli della legge regionale n. 16, che riguardano la vendita al
dettaglio e le responsabilità. Per la vendita al dettaglio,
essendoci in previsione delle modalità totalmente diverse,
l'abrogazione è necessaria. Non abbiamo potuto approfondire: questa
è la ragione per la quale esprimeremo un voto di astensione su
questo articolo. Alcuni risvolti pratici delle implicazioni del
cambiamento di assetto conseguente all'abrogazione dell'articolo
10, là dove in particolare si pongono con molta precisione a carico
delle aziende produttrici, quelle che operano nella cosiddetta
incorporazione, delle precise responsabilità, è anche una garanzia
di qualità dei prodotti. Ma in particolare, in conseguenza di ciò,
si sopprime con l'abrogazione di questo articolo anche
l'autorizzazione alle strutture competenti ad operare le necessarie
verifiche.
Abbiamo avuto modo di sollevare la questione in commissione e di
ottenere dei chiarimenti che ci sono venuti in termini pratici e
pragmatici da parte delle strutture amministrative, che hanno
evidenziato come ci fossero da un lato già dei controlli esterni di
altra natura (pensiamo ai NAS, alla Finanza, eccetera) e dall'altro
una carenza nella struttura specifica dell'Assessorato. Sul fatto
che comunque non sia più possibile con il nuovo assetto legislativo
un intervento di verifica, anche se a campione o occasionale da
parte delle strutture dell'Assessorato, noi manteniamo qualche
riserva. Avremmo gradito poter approfondire ulteriormente la
questione. In assenza di questi margini di tempo e di questa
possibilità di capire realmente se fosse opportuno o meno mantenere
ancora una finestra aperta in questa direzione, il nostro voto è un
voto di astensione cautelare.
Président
- Je soumets au vote l'article 10:
Conseillers présents: 30
Votants: 23
Pour: 23
Abstentions: 7 (Bertin, Cerise Giuseppe, Chatrian, Donzel,
Fontana Carmela, Louvin, Rigo)
Le Conseil approuve.
Président
- Je soumets au vote l'article 11:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 12:
Conseillers présents et votants: 31
Pour: 31
Le Conseil approuve à l'unanimité.
Président
- A l'article 13 il y a l'amendement n° 1 de la
I
e
Commission qui récite:
Emendamento
Il comma 4 dell'articolo 13 è sostituito dal
seguente:
"4. Al comma 2 dell'articolo 13 della legge regionale
16/2006, le parole: "lettere a) e b)" sono sostituite dalle
seguenti: "lettera a), c) ed e)"."
Je soumets au vote l'article 13 avec l'amendement n° 1 de la
I
e
Commission, dans le texte ainsi amendé:
Articolo 13
(Modificazioni all'articolo 13)
1. La lettera a) del comma 1 dell'articolo 13 della legge
regionale 16/2006 è sostituita dalla seguente:
"a) fabbricazione di bevande spiritose, intendendosi per
fabbricazione l'insieme delle operazioni definite dal regolamento
(CE) 15 gennaio 2008, n. 110/2008, del Parlamento europeo e del
Consiglio, relativo alla definizione, alla designazione, alla
presentazione, all'etichettatura e alla protezione delle
indicazioni geografiche delle bevande spiritose e che abroga il
regolamento (CEE) n. 1576/89 del Consiglio;".
2. La lettera b) del comma 1 dell'articolo 13 della legge
regionale 16/2006 è abrogata.
3. Alla lettera d) del comma 1 dell'articolo 13 della legge
regionale 16/2006, le parole: "regolamento (CEE) n. 1576/89" sono
sostituite dalle seguenti: "regolamento (CE) n. 110/2008".
4. Al comma 2 dell'articolo 13 della legge regionale 16/2006,
le parole: "lettere a) e b)" sono sostituite dalle seguenti:
"lettera a), c) ed e)".
5. Il comma 3 dell'articolo 13 della legge regionale 16/2006
è sostituito dal seguente:
"3. Con deliberazione della Giunta regionale sono definiti i
criteri e le modalità di ripartizione del contingente di alcool in
esenzione fiscale tra i diversi impieghi.".
Conseillers présents et votants: 31
Pour: 31
Le Conseil approuve à l'unanimité.
Président
- A l'article 14 il y a l'amendement n° 2 de la
I
e
Commission qui récite:
Emendamento
Il comma 1 dell'articolo 14 è sostituito dal
seguente:
"1. Il comma 1 dell'articolo 14 della legge regionale 16/2006
è sostituito dal seguente:
"1. Ai fini dell'immissione in consumo, le bottiglie e i
contenitori immediati di prodotti derivati dall'impiego di alcool
ai sensi dell'articolo 13, comma 1, lettere a), c), d) ed e) devono
essere contrassegnate con apposite fascette di colori
differenziati, recanti la dicitura: "Esente da accise o diritti
doganali per la vendita e il consumo in Valle d'Aosta"."
Je soumets au vote l'article 14 avec l'amendement n° 2 de la
I
e
Commission, dans le texte ainsi amendé:
Articolo 14
(Modificazioni all'articolo 14)
1. Il comma 1 dell'articolo 14 della legge regionale 16/2006
è sostituito dal seguente:
"1. Ai fini dell'immissione in consumo, le bottiglie e i
contenitori immediati di prodotti derivati dall'impiego di alcool
ai sensi dell'articolo 13, comma 1, lettere a), c), d) ed e) devono
essere contrassegnate con apposite fascette di colori
differenziati, recanti la dicitura: "Esente da accise o diritti
doganali per la vendita e il consumo in Valle d'Aosta".
2. Dopo il comma 3 dell'articolo 14 della legge regionale
16/2006, è inserito il seguente:
"3bis. La Giunta regionale definisce, con propria
deliberazione, le modalità e le condizioni per la fruizione
dell'agevolazione fiscale da parte dei consumatori finali,
prevedendo modalità di vendita dei prodotti in esenzione fiscale
che evidenzino lo sgravio del corrispondente valore
dell'esenzione.".
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 15:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 16:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 17:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 18:
Conseillers présents et votants: 31
Pour: 31
Le Conseil approuve à l'unanimité.
Président
- A l'article 19 il y a l'amendement n° 3 de la
I
e
Commission qui récite:
Emendamento
Il comma 3 dell'articolo 21 della legge regionale 16/2006,
come sostituito dall'articolo 19, è soppresso.
Je soumets au vote l'article 19 avec l'amendement n° 3 de la
I
e
Commission, dans le texte ainsi amendé:
Articolo 19
(Sostituzione dell'articolo 21)
1. L'articolo 21 della legge regionale 16/2006 è sostituito
dal seguente:
"Articolo 21
(Chiusura di fine anno dei generi contingentati destinati
alla fabbricazione)
1. Al termine di ogni esercizio annuale, la struttura
competente comunica all'Agenzia delle dogane e alle imprese
assegnatarie autorizzate alla fabbricazione una situazione
contabile dalla quale deve risultare:
a) il saldo tra i quantitativi di alcool, birra e zucchero
introdotti in esenzione fiscale e immessi in lavorazione;
b) il saldo tra i prodotti finiti e i corrispondenti
quantitativi immessi in consumo.
2. Qualora dal saldo di cui al comma 1, lettera a), risultino
quantitativi introdotti in esenzione fiscale e non utilizzati nel
processo produttivo, la struttura competente comunica gli squilibri
contabili relativi ai debiti di imposta all'Agenzia delle dogane
affinché possa provvedere a richiederne la copertura.
Conseillers présents et votants: 31
Pour: 31
Le Conseil approuve à l'unanimité.
Président
- A l'article 20 il y a l'amendement n° 4 de la
I
e
Commission qui récite:
Emendamento
Il comma 2 dell'articolo 22 della legge regionale 16/2006,
come sostituito dall'articolo 20, è soppresso.
Je soumets au vote l'article 20 avec l'amendement n° 4 de la
I
e
Commission, dans le texte ainsi amendé:
Articolo 20
(Sostituzione dell'articolo 22)
1. L'articolo 22 della legge regionale 16/2006 è sostituito
dal seguente:
"Articolo 22
(Chiusura di fine anno dei generi contingentati destinati
alla commercializzazione)
1. Al termine di ogni esercizio annuale, la struttura
competente comunica all'Agenzia delle dogane e alle imprese
assegnatarie una situazione contabile dalla quale deve risultare il
saldo tra i quantitativi di alcool, birra e zucchero introdotti in
esenzione fiscale e i corrispondenti quantitativi immessi in
consumo.".
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 21:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 22:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 23:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 24:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 25:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 26:
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'article 27:
Conseillers présents et votants: 31
Pour: 31
Le Conseil approuve à l'unanimité.
Président
- La parole au Conseiller Louvin pour
déclaration de vote.
Louvin (VdAV-R)
- Rapidissima, perché ho già annunciato
nella sostanza, nell'intervento in discussione generale, a nome del
nostro gruppo il voto favorevole.
Riprendo molto succintamente un passaggio delle osservazioni
svolte dal collega La Torre, che ci ha portato l'esperienza dal
vivo della vicenda come si era dipanata nei mesi scorsi. Lo ha
fatto con molta franchezza, perché non ci devono essere zone
d'ombra in questo, e lo ha fatto citando uno studio realizzato da
Finaosta che mi ero guardato dall'evidenziare, perché riportava in
un angolo l'indicazione "rapporto riservato" e ritenevo che fosse
di natura interna. Siccome sono state evocate conclusioni
raccapriccianti, mi auguro che non siano tali quelle di
applicazione di questa revisione di legge, perché le preoccupazioni
evidenziate da quello studio erano che non andasse a buon fine
l'intera sostanza di questa esenzione fiscale. Io stesso
nell'averne conoscenza attraverso la commissione mi sono molto
preoccupato del fatto che ci potesse essere un non utilizzo da
parte del destinatario finale di questo beneficio e che si
disperdesse questo attraverso i vari passaggi. Ed è un peccato che
questo avvenga.
Non so se questa innovazione di legge avrà l'effetto di
sgomberare il campo definitivamente dagli equivoci, ma quanto meno
una cosa la potrebbe portare e l'Assessore se ne dovrà fare carico:
eliminare quella scarsa consapevolezza della reale consistenza
dell'accisa che lo studio indicava. In sostanza, gli stessi
produttori e gli stessi importatori di alcol non manifestavano il
fatto che ci fosse a beneficio di quella categoria e bene di
consumo, un trattamento fiscale differenziato, come se fosse del
tutto naturale. Siccome c'è interesse a che venga percepito
positivamente dalla comunità, ma non sono tutti litri di alcol
ingurgitati da cittadini valdostani, essendo buona parte destinata
al commercio frontaliero, al commercio turistico, eccetera, è bene
che ci sia una forte azione di valorizzazione di questa nostra
esenzione.
Le affidiamo, quindi, questa speranza che venga apprezzato
qualche volta da chi fa commercio e produzione ciò che la Regione
fa, tenendo presente che sono soldi che non entrano nelle casse
regionali, perché se fosse applicata questa accise sarebbe
percepita - come è percepita in quantitativi rilevanti sulla
produzione della birra - dalle casse regionali. Quindi che questo
beneficio sia apprezzato.
Per quanto riguarda le diverse sensibilità dirigenziali non mi
pronuncio, non abbiamo titolo a farlo, perché non abbiamo avuto
modo di confrontare i diversi momenti, ma ci auguriamo che ci sia
rigore da parte dei nostri funzionari, sempre in questa materia
come in altre, nel far rispettare le normative regionali e anche
intelligenza da parte nostra nel fare leggi per quanto possibile
comprensibili ed applicabili.
Président
- Je soumets au vote le projet de loi dans son
ensemble:
Conseillers présents et votants: 32
Pour: 32
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK