Consiglio Regionale della Valle d'Aosta - Oggetto del Consiglio n. 1897 del 19 marzo 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1897 del 19 marzo 1986 - Resoconto
OGGETTO N. 1897/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
OGGETTO N. 917 IN DATA 7 FEBBRAIO 1986:
Concessione di un contributo di £ 2.000.000 a favore della lega
italiana per l'epilessia - Sezione interregionale
piemontese/valdostana per l'organizzazione di un convegno su
"epilessia e qualità della vita" - Approvazione e liquidazione di
spesa.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
OGGETTO N. 947 IN DATA 7 FEBBRAIO 1986
: Lavori
di sistemazione ed ampliamento del museo regionale di scienze
naturali sito nel castello di Saint-Pierre.
BALDASSARRE (P.S.D.I.):
Solo per una breve
considerazione.
Nel maggio 1985, quando fu istituito il museo regionale di
scienze naturali, con la legge 32, fu stanziata una spesa, per il
restante periodo di quell'anno, di 180 milioni. Si diceva che
questi 180 milioni dovessero servire per la dotazione del museo ed
il suo funzionamento, quindi compreso il personale. Con una
delibera successiva n. 1294 del 22.2.1985 si stanziavano altri 70
milioni per lavori di restauro e lavori di imbiancatura; con
un'altra delibera, n. 5519 del 23.8.1985 venivano stanziati
ulteriori 80 milioni sempre per lavori di restauro e di
imbiancatura. Adesso con questa delibera si vengono a stanziare 200
milioni e si riparla di restauro e di imbiancatura.
Se facciamo il totale dal maggio 1985 ad oggi, vediamo che ci si
aggira su una somma di circa 700 milioni, alla quale bisogna
aggiungere il finanziamento della legge per il 1986 per cui
arriveremo sugli 800-900 milioni in un anno. A questo punto era
giusta la proposta fatta da un Consigliere della maggioranza in
seno alla Commissione, di fare un discorso globale di un museo
regionale, mentre ci siamo limitati ad una appendice di un museo
regionale con costi troppo alti, perchè alla fine dell'anno le
spese si avvicineranno al miliardo.
Ma poi, e questa è la precisazione, come mai questo susseguirsi
di delibere sempre per lavori di restauro, di imbiancatura e via
dicendo?
Ho votato quella legge, anche se con molte perplessità, in
quanto accettavo l'ipotesi di quel Consigliere che in Commissione
sostenne la costituzione di un museo regionale unico; qui ci
sarebbe bisogno di chiarimenti perchè non vorremmo trovarci a dover
approvare nuove delibere per questo museo regionale e a dover in
ultima analisi sopportare delle spese enormi negli anni a
venire.
Non voterò questa delibera, ma vorrei avere spiegazioni sul
perchè sono state presentate queste delibere in un breve spazio di
tempo.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Diciamo che sia per il Comune di
Saint-Pierre, sia per l'associazione che gestisce la fondazione,
non è che questi finanziamenti siano avvenuti in spazi brevi; da
parte loro volevano persino che gli spazi fossero ancora più brevi,
in quanto i lavori si fanno man mano ed in economia per le
difficoltà che derivano dal restauro e via dicendo. Già prima della
costituzione della fondazione era in vigore un museo che occupava
solo alcuni vani della parte del castello che dovrà essere
definitivamente adibito a museo, quindi questi lavori consistono
nell'aumentare i locali da adibirsi a questo uso, perchè, come
giustamente intende dire il Consigliere Baldassarre, si vuole avere
un museo veramente all'altezza di quello che si vuole per la Valle
d'Aosta, un museo di flora e fauna.
La parte aperta al pubblico ha avuto un grosso successo e vorrei
invitare anche il Consigliere Baldassarre a visitare il museo; si
accorgerà così che l'impegno di spesa oggi proposto al Consiglio
regionale è indispensabile per adibire nuovi locali, perchè c'è
materiale di alto valore culturale da esporre e sarebbe un omicidio
non farlo, inoltre per dare quei servizi e la sistemazione
dell'area esterna che servono a dare quel tono valido che il museo
merita.
Non bisogna confondere le spese che sono per manutenzione degli
stabili, manutenzione straordinaria e ristrutturazione degli
stabili, con la spesa che per legge (180 milioni) è destinata ogni
anno alla gestione del museo.
Questa somma è stata fissata in seguito ad una valutazione
politica nella quale abbiamo ritenuto che questa fondazione,
composta da gente appassionata ed esperta, dovesse disporre di una
cifra del genere, della quale si fa completamente carico la
Regione.
Nell'ampliare questo museo forse verrà fatta una proposta in
Consiglio regionale direttamente dalla Giunta di aumentare questo
contributo annuo, visto il successo che il museo ha incontrato.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.)
: Per sapere se c'è una volontà
politica da parte della Giunta di istituire un museo regionale
unico, ho comunque delle riserve, ho espresso i miei dubbi e ripeto
che mi asterrò sulla delibera.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Astenuto 1 (Baldassarre)
Favorevoli 26
Il Consiglio approva
OGGETTO N., 1144 IN DATA 14 FEBBRAIO 1986:
Concessione di un contributo al gruppo "Trouveur Valdôten" per
l'acquisto di strumenti musicali - Approvazione e liquidazione di
spesa - Presa in carica del materiale da parte dell'Istituto
musicale.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
Solo per chiedere se questo intervento va
nella linea di dare anche la possibilità ad altri gruppi di
richiedere dei contributi per gli strumenti musicali ed
eventualmente quali potrebbero essere questi gruppi o comunque come
mai è stata fatta questa scelta.
Vedo poi che gli strumenti saranno presi in carico dall'Istituto
musicale ed ivi depositati; la richiesta è anche che ci venga
chiarito maggiormente che tipo di rapporto c'è fra questo gruppo e
l'Istituto musicale e che tipo di rapporto c'è fra gli altri gruppi
e l'Istituto musicale.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Il s'agira d'un achat qui a été fait en
allouant des fonds en faveur de "Trouveur valdôten", mais les
objets seront déposés directement en Institut musical et donc ils
pourront être utilisés même par d'autres, s'ils le voudront.
Nous avons cru qu'il était utile d'allouer ces fonds pour
permettre au "Trouveur valdôtain" de pouvoir utiliser ces
instruments musicaux anciens et pour reproduire une musique
ancienne qui a été une production culturelle de grande valeur qui
dans le temps se fait ici dans notre Région. J'insiste: la
propriété reste à l'Institut musical et si d'autres voudront les
utiliser, ils pourront le faire.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
OGGETTO N. 1251 IN DATA 21 FEBBRAIO 1986
:
Esecuzione di opere per la realizzazione di parchi attrezzati in
vari Comuni della Regione - Approvazione ed impegno di
spesa.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
OGGETTO N. 1272 IN DATA 21 FEBBRAIO 1986
:
Lavori di costruzione della fognatura comunale di
Gressoney-Saint-Jean
- Approvazione di perizia suppletiva
- Approvazione ed impegno di spesa.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
OGGETTO N. 1322 IN DATA 21 FEBBRAIO 1986:
Approvazione ed impegno della spesa di £ 300.000.000 per
l'esecuzione di lavori di sistemazione dello scavo della Cattedrale
di Aosta - Esecuzione dei lavori in economia diretta.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
OGGETTO N. 1323 IN DATA 21 FEBBRAIO 1986:
Approvazione ed impegno della spesa di £ 60.000.000 per
l'esecuzione di lavori di restauro del castello di Villa in Comune
di Arnad - Esecuzione dei lavori in economia diretta.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
OGGETTO N. 1325 IN DATA 21 FEBBRAIO
1986:
Approvazione ed impegno della spesa di £
200.000.000 per l'esecuzione di lavori di ultimazione della
sistemazione museografica dello scavo di San Lorenzo ad Aosta -
Esecuzione dei lavori in economia diretta.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
OGGETTO N. 1341 IN DATA 21 FEBBRAIO 1986:
Concessione di un contributo per l'organizzazione in
Saint-Vincent di un seminario sulle strutture di
internazionalizzazione delle medie imprese a livello comunitario -
Impegno di spesa.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
OGGETTO N. 1407 IN DATA 21 FEBBRAIO 1986:
"Cooperativa falegnami artigiani" di Cogne - Concessione di un
contributo per lo svolgimento di attività promozionale -
Approvazione e liquidazione di spesa.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Volevo chiedere se questo tipo di
contributo era già stato dato ad altre cooperative per questo
motivo, e se si intende darlo in seguito sempre per la stessa
motivazione.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Non so se contributi di questo genere
siano stati dati ad altre cooperative, so che ne sono stati dati
per iniziative analoghe, quali stampe di catalogo ed attività
promozionali.
Questo argomento, cioè l'intervento della Regione in questo
settore, dovrebbe essere definito nel protocollo d'intesa con le
categorie economiche e dovrebbero essere regolamentate le modalità
e le quantità di intervento previsto dall'Amministrazione regionale
a sostegno di azioni promozionali.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
OGGETTO N. 1417 IN DATA 21 FEBBRAIO 1986:
Schema di convenzione da stipularsi tra l'ANAS e la Regione
Valle d'Aosta per la concessione dei lavori di costruzione della
tangenziale di Aosta relativamente al tratto Aosta centro/ Aosta
Ovest - Modifica della deliberazione n. 2712 in data
19.4.1985.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti 26
Votanti 22
Astenuti 4 (Cout, Dolchi, Mafrica e Millet)
Favorevoli 22
Il Consiglio approva
Si dà atto che alle ore 12,14 riassume la Presidenza il
Presidente Giovanni BONDAZ.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK