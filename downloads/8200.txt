Consiglio Regionale della Valle d'Aosta - Oggetto del Consiglio n. 2641 del 26 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2641 del 26 febbraio 1987 - Resoconto
OGGETTO N. 2641/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 10100 in data 31 dicembre 1986:
Approvazione ed impegno di spesa per maggiori costi circa la
manodopera ed opere inerenti la copertura dello scavo archeologico
delle terme romane di Augusta Praetoria. - Esecuzione dei lavori in
economia diretta.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Volevo chiedere all'Assessore competente
come mai nei lavori di copertura dello scavo non era stato previsto
lo smontaggio della tettoia.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Per dimenticanza.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
È buffo che si proceda ai lavori di
copertura dello scavo archeologico senza prevedere le spese per la
rimozione e lo smontaggio della tettoia, per cui a me sembra strano
che la lapidaria risposta dell'Assessore possa giustificare una
cosa di questo genere.
Non era mai successo in passato, invito l'Assessore a fare un
po' più di attenzione per il futuro.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti:26
Votanti:25
Favorevoli:25
Astenuti:1 (Sandri)
Il Consiglio approva
Oggetto n. 10238 in data 31 dicembre 1986:
Programma stralcio per la realizzazione di infrastrutture
ricreativo-sportive - L.R. 7.8.1986 n. 45.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei conoscere i criteri che hanno
portato alla scelta prioritaria di queste infrastrutture
sportive.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Avanzo anche io analoga richiesta,
ma collegata al fatto che questo piano di infrastrutture sportive
non vede mai la luce e non ho capito per quale motivo di anno in
anno si rinvii la realizzazione di infrastrutture sportive che poi
sono di fondamentale importanza anche ai fini turistici, e non solo
prettamente sportivi.
Siamo costretti ad un programma stralcio perchè manca una
visione d'insieme del problema che doveva già essere da tempo
affrontato da questo Consiglio.
Chiedo entro quale periodo di tempo si ritiene di portare
all'esame il progetto previsto dalla legge regionale del 7.8.1986,
n. 45.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
In questa delibera esistono un paio di
cifre di cui volevo chiedere delle precisazioni.
Negli "Interventi di livello regionale" esiste uno stadio del
ghiaccio per 14,8 miliardi a Courmayeur, un centro sportivo a
Gressoney-Saint-Jean per 8 miliardi, e generiche infrastrutture per
lo sviluppo dello sci nordico a Cogne, di cui vorrei capire intanto
a cosa si riferiscono, perchè uno dei grandi vantaggi dello sci
nordico è quello di richiedere scarse infrastrutture, mentre qui
esiste un importo di 2,6 miliardi. Vorrei capire se si vuole per
caso incentivare ulteriormente lo sci di fondo notturno, oppure
quali altri iniziative.
Così come è spiegato non si capisce bene cosa si intende fare.
Ma ancor meno si capisce quando, nella parte deliberativa, si dice
"di approvare, in relazione alla disponibilità di bilancio, una
spesa di 3.405.779.200 per la realizzazione dello stadio del
ghiaccio a Courmayeur", quindi circa il 25%, "una spesa di £
2.500.000.000 per la realizzazione del centro sportivo a
Gressoney-Saint-Jean", di nuovo un po' di più del 30%, e poi "una
spesa di £ 38.704.000 per la realizzazione di alcune infrastrutture
per lo sci nordico a Cogne", che su £ 2.600.000.000 è lo zero
virgola e qualcosa per cento. Non ho capito se per caso Cogne andrà
nel bilancio 1988 o uno successivo, o ad altro provvedimento,
oppure se si è rinunciato a questo programma o se hanno altri
tempi, per cui questi £ 38.704.000 sono giustificati.
PRESIDENTE
: Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Quando era Assessore al Turismo il
Consigliere Borbey, in questo Consiglio si era fatto un dibattito
proprio su questo tema, sui programmi di queste iniziative
sportive. Mi sembrava che l'ex Assessore Borbey avesse detto che
quanto prima si sarebbe arrivati in questo Consiglio a programmare
quel discorso del Palazzetto dello Sport di Aosta, nella zona di
Tzamberlet, dove c'è un'area a disposizione per certe attività. In
questo programma stralcio non vedo niente in questa direzione, per
cui chiedo all'Assessore competente se ha intenzione di prendere in
esame un problema del genere.
Volevo aggiungere un'altra cosa. Abbiamo una piscina ad Aosta
che è utilizzata per la maggior parte dai ragazzi delle scuole, ed
è importante; non vi sono qui le vasche per i tuffi e a quanto ho
sentito ci sarebbe la disponibilità di un'area per poter ampliare
questa piscina e poter offrire un servizio diverso. Intanto le
vasche sono tutte impegnate o per la scuola o per le società di
nuoto, per cui, ad esempio, se io - che ho già una certa età -
volessi andare a fare il bagno in piscina, non avrei la possibilità
di farlo. Bisognerebbe allora rivedere il problema e poter
allargare questa piscina per poter permettere anche ad altra gente
di accedervi.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Chiedo scusa se prendo la parola, ma in
effetti è una deliberazione che era stata proposta dal
sottoscritto.
Si tratta di un piano stralcio con il quale si impegnavano i
fondi disponibili per il 1986; l'avere individuato le tre strutture
di Courmayeur, Gressoney e Cogne dipende dal fatto che le strutture
stesse sono già in avanzata fase di progettazione, e quindi per lo
stadio del ghiaccio coperto a Courmayeur si sono impegnati 3,5
miliardi, per Gressoney 2,5 miliardi. I soli 38 milioni per Cogne,
che a fronte dei 2,6 miliardi sono una cifra estremamente ridotta,
sono dovuti al fatto che per Cogne si costruisce una prima piccola
struttura costituita da uno chalet, a cui farà poi seguito la
realizzazione del resto del complesso per lo sci nordico.
Per quello che riguarda gli sviluppi successivi del piano
risponderà l'Assessore Lanièce.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Per quanto concerne il piano
pluriennale per le infrastrutture, lo abbiamo già portato in Giunta
e arriverà quanto prima in Consiglio per la discussione.
Il Palazzo dello Sport è inserito dentro il piano pluriennale;
non è stato messo nel piano stralcio perchè non aveva ancora i
progetti pronti, quindi nel piano stralcio sono state portate le
opere, come ha detto adesso l'Assessore Fosson, che avevano già il
progetto.
Per quanto riguarda la piscina, è una cosa da studiare, perchè
non c'è nemmeno nel piano pluriennale. Dato che il piano
pluriennale potrà essere rivisto entro il mese di settembre, se ci
sarà da inserire questa variante, la studieremo con il Comune di
Aosta.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti:31
Votanti:30
Favorevoli:30
Astenuti:1 (Sandri)
Il Consiglio approva
Oggetto n. 465 in data 23 gennaio 1987:
Lavori
di costruzione della strada ai vigneti e dell'allacciamento alla
frazione Ronc de Vacca in Comune di Donnas - Parziale modificazione
della deliberazione di giunta n. 9563 in data 12.12.1986 -
Ulteriore impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti:30
Votanti:29
Favorevoli:29
Astenuti:1 (Torrione)
Il Consiglio approva
Oggetto n. 509 in data 23 gennaio 1987:
Lavori
di ristrutturazione della scuola elementare con l'inserimento della
scuola materna in Comune di Chambave - Approvazione di perizia
suppletiva - Approvazione di nuovi prezzi - Approvazione e
concessione di proroga.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Si tratta di lavori per i quali era già
previsto un importo di 250 milioni sul piano dei lavori del 1986.
La scuola elementare di Cham-bave, la sua ristrutturazione, ha
riservato, come sovente accade durante le ristrutturazioni di
stabili, delle sorprese che sono quelle descritte nella
deliberazione. In pratica sono:
palificazione lato nord palestra: è la palificazione per il
rifacimento del muro di sostegno della strada (comunale o
regionale, non ricordo) a monte della scuola;
demolizione e rifacimento del solaio di sottotetto: perchè è
stata fatta una prova statica ed è stato riconosciuto inidoneo a
sostenere i carichi delle scuole previsti dal regolamento per le
scuole, quindi è stato rifatto;
demolizione pavimento seminterrato: era previsto utilizzabile,
invece era tale per cui assorbiva dell'umidità, pertanto è stato
costruito un pavimento nuovo con camera d'aria;
rimozione e rifacimento di intonaci in quantità superiore a
quella prevista: nella stima preventiva al progetto si era
riconosciuta la possibilità di avere una certa percentuale di
intonaci riutilizzabili, che al momento della esecuzione è
risultata inferiore.
Sono questi i motivi per i quali viene presentata la perizia e
il maggior stanziamento di 200 milioni su un lavoro che al netto
del ribasso d'asta era di un miliardo e 53 milioni.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Devo dire all'Assessore che ho
scoperto il sistema che lui usa per eliminare le perizie
suppletive: invece di chiamarle "perizie suppletive" adesso le
chiama "riassorbimento del ribasso d'asta". Cioè l'impresa fa il
ribasso del 30%, poi si fa la perizia suppletiva, e invece di
chiamarla perizia suppletiva, viene chiamata riassorbimento del
ribasso d'asta.
Sarebbe opportuno riuscire ad avere dei progetti che non
comportino alla fine tutte queste varianti.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti:31
Votanti:21
Favorevoli:21
Astenuti:10 (Aloisi, Bajocco, Baldassarre, Dolchi, Mafrica,
Millet, Pascale, Tonino, Torrione e Sandri)
Il Consiglio approva
Oggetto n. 595 in data 23 gennaio 1987:
Concessione e liquidazione alla Lys Fusion S.p.A. di Hône, di un
contributo per la partecipazione al Sitev '85 di Ginevra -
Approvazione e finanziamento di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 596 in data 23 gennaio 1987:
Concessione di un contributo alla società Enrietti S.p.A. di
Hône per la partecipazione alla Fiera K 86 di
Dusseldorf
- Approvazione e finanziamento di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 704 in data 23 gennaio 1987:
Concessione di un contributo all'E. N. P. A di Aosta nelle spese
per lo svolgimento della sua attività nel corso del 1986.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Volevo conoscere da parte dell'Assessore
a quanto ammontava la copertura delle spese sostenute
dall'E.N.P.A., e, a proposito di quest'ultima, se era stato
previsto di aiutare questa associazione per trovare degli spazi
adatti al canile comunale che, essendo nell'area aeroportuale
interessata anche dalla circonvallazione sud di Aosta di tipo
autostradale, nel progetto presentato dalla Giunta regionale,
probabilmente dovrà essere sfrattato.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Si è parlato di canile: avevamo
presentato una interpellanza; l'Assessore ci aveva detto che
mancavano dei piccoli lavori di rifinitura e che mancavano le
chiavi .... spero che l'Assessore abbia trovato le chiavi del
canile nuovo.
Vorrei sapere a chi sono state consegnate e se è in atto una
convenzione con il Comune di Aosta o qualche altro ente per la
gestione di questo canile.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Pour ce qui est de cette subvention-ci,
elle est la même que l'année dernière, puisque c'est le montant qui
était demandé. Les dépenses de l'E.N.P.A. sont énormément
supérieures, je crois qu'ici cela représente à peu près 10%, pas
plus, mais c'est la subvention qui avait été demandée par
l'E.N.P.A..
Pour ce qui est au contraire du chenil, il n'y a pas de danger,
car l'Administration régionale a construit une nouvelle structure
pour la garde des chiens. Cette structure a été construite
évidemment par les Travaux Publics et a été dernièrement consignée
à l'Assessorat à l'Agriculture qui va s'intéresser du problème de
l'E.N.P.A.. Nous avons déjà à notre tour consigné le chenil à
l'E.N.P.A. même qui donc a déjà les clés de la nouvelle
structure.
La Junte a aussi approuvé, il y a plus d'un mois, le texte d'une
convention à établir entre l'E.N.P.A. et la Commune d'Aoste; c'est
donc une convention à trois, avec un financement de 90 millions
pour ce qui concerne l'Administration régionale et de 25 millions
pour ce qui est de la Commune d'Aoste.
Je crois que les problèmes de l'E.N.P.A. sont finalement
résolus.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti,, votanti e favorevoli: 31
Il Consiglio approva all'unanimità
Objet n° 805 en date du 29 janvier 1987:
Allocation et liquidation d'une subvention de 1.870.000 lires à
la Chorale de Dames "Ville d'Aoste" pour la participation au
concert de Noël de Skirsi (Munich).
PRESIDENTE:
Pongo in votazione la ratifica della
deliberazione in oggetto:
RÉSULTAT DU VOTE
Présents, votants et avis favorables: trente et un
Le Conseil approuve à l'unanimité
Oggetto n. 815 in data 29 gennaio 1987
: Lavori
di ristrutturazione dell'immobile di via Sistina n. 9/A in Roma per
la realizzazione dei nuovi uffici di informazione
turistica.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 825 in data 29 gennaio 1987:
Concessione di un contributo straordinario all'azienda di
soggiorno di Breuil-Cervinia per l'organizzazione di una conferenza
stampa in occasione del cinquantenario della costruzione della
funivia Cervinia - Plan Maison.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Voteremo questa delibera, con cui si
danno venti milioni all'azienda autonoma di soggiorno in occasione
della celebrazione del cinquantenario della costruzione della
funivia Cervinia - Plan Maison.
Vedo che qui con amore e per l'interesse della nostra Regione e
per le nostre funivie diamo venti milioni; in pochi Consigli fa
avevo chiesto al Presidente della Giunta se non era intenzionato a
rivedere un po' il suo provvedimento con cui negava un contributo
per il Comitato per la Pace che si era recato a Roma.
Siamo d'accordo che si vada incontro a queste aziende, a tutti
coloro che mostrano di avere delle iniziative nuove, ma non
dimentichiamo che la pace è l'elemento fondamentale: mancando
quello mancherebbe tutto. Rinnovo l'invito al Presidente della
Giunta di rivedere la lettera che aveva inviato al Comitato Pace,
per venire incontro con un contributo. Diversamente sarò costretto
su ogni delibera ad intervenire in merito a questo argomento.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Mi piacerebbe conoscere in base a
documentazione all'uopo presentata quali siano state le spese
sostenute per arrivare alla cifra di £ 26.040.000 per la conferenza
stampa. A Nuova Sinistra costano meno, mediamente.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
È ovvio che non posso rispondere a
questa domanda, non avendo con me adesso le pezze giustificative
per l'insieme della manifestazione. Controllerò in ufficio poi le
comunicherò al Consigliere Sandri.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Non è colpa mia se la delibera parla di
conferenza stampa; avreste potuto scrivere iniziative per la
promozione della nuova stagione e così via, ma siete voi che avete
scritto conferenza stampa. Forse era un giusto obbligo da parte
dell'Assessore venire con le pezze giustificative.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti:30
Votanti:30
Favorevoli:29
Contrari:1
Il Consiglio approva
Oggetto n. 826 in data 29 gennaio 1987:
Concessione di un contributo di £ 16.500.000 al Gruppo
folcloristico "Traditions Valdôtaines" di Aosta nelle spese
previste per la realizzazione di nuovi costumi - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 828 in data 29 gennaio 1987:
Concessione di un contributo di £ 8.000.000 all'agenzia Flight
85 di Saint-Pierre - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 909 in data
29
gennaio
1987:
Approvazione ed impegno di spesa di £ 300.000.000
per l'esecuzione di lavori preparatori di ricerca finalizzati al
restauro dell'ex convento di Saint-Bénin in Comune di Aosta -
Esecuzione dei lavori in economia diretta.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 926 in data 6 febbraio 1987:
Società
Fivitec s.r.l. - Concessione di immobili ad uso industriale e
finanziamento di attività produttiva - Approvazione dello schema di
convenzione.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Vorrei sapere intanto quanti sono i
soci e chi sono; poi vorrei sapere se i locali sono quelli dati in
affitto alla Carferplast perchè mi ricordo che questa azienda
doveva essere il fiore all'occhiello di qualcuno. Qui si prevedono
due tipi di intervento: uno da parte dell'azienda, che verrà
eseguito riutilizzando il mutuo che la Regione concederà, in più si
prevedono 300 milioni da parte della Regione; mi interesserebbe
sapere se allora erano già stati fatti dei lavori e che cosa questi
possono comportare.
Un'altra questione che mi pare sarebbe bene approfondire in
questa convenzione è la seguente: si parla al punto 2.6.1. che
nell'ambito del mutuo dei 600 milioni questa cifra può essere
utilizzata, a) per le opere di ristrutturazione, b) per
l'acquisizione e installazione di macchinari. Per acquisizione si
intende acquisto di macchinari nuovi o da altre ditte di seconda
mano? Quando si parla di acquisto dei macchinari sarebbe bene che
da parte della Regione si chiarisce meglio il concetto.
Ultima cosa, vorrei sapere cosa si intende quando si parla di
"aumento di capitale sociale fino a 90 milioni": versato, o aumento
di capitale? Sono due cose diverse, per cui bisognerebbe sempre
aggiungere dopo "capitale", "versato interamente", altrimenti il
rischio è che questi soci versano solo in termini di legge e che la
Regione tira fuori 600 milioni per mutuo, e ancora 300 milioni,
mentre questi alla fine hanno tirato fuori solo 30-40 milioni.
Come mai si chiede solo la garanzia fideiussoria e non quella
ipotecaria?
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
I soci sono due: Fiorentino Gaetano e
Totaro Nicola; sono gli ex capireparto della Tecnomec della Cast di
Arnad. Questa terza unità si colloca in maniera molto positiva
perchè è di fronte agli attuali due stabilimenti che finora hanno
dato esiti positivi. Sono soci al 50%.
Alla domanda se i locali sono gli stessi dell'area Carferplast,
la risposta è affermativa; non occupano tutto lo spazio, come si
vede dalla planimetria, ma pensiamo di avere fra breve una proposta
in Consiglio per la utilizzazione anche della parte residua.
Mi pare che il Consigliere Millet chieda più o meno come sono
ripartiti i 600 milioni di mutuo che diamo, fra le opere di primo
intervento e l'acquisizione di macchinari. Il rapporto è a occhio e
croce 80-100 milioni per la voce a), e 500-530 per la voce b).
Per quanto riguarda impianti nuovi e vecchi, credo che il
problema posto non sia di fare distinzione fra impianti nuovi e
impianti non nuovi, ma quello di impianti vecchi venduti come
nuovi. Ci possono essere degli impianti non nuovi che possono
essere convenienti sul mercato, è importante però che non siano
venduti come nuovi. Questo mi auguro di no. A noi non conviene
sostenere la tesi che il macchinario debba essere nuovo, perchè ci
possono essere delle condizioni in base alle quali è più
conveniente non averli nuovi. Il punto è che non siano acquistati
come nuovi.
In merito alla precisazione se è da intendersi "capitale
versato", io intendo capitale versato.
Riguardo alle garanzie fideiussorie, le garanzie sono di queste
due persone, in più la FINAOSTA ha condotto una perizia su questa
proposta ed è stato valutato il patrimonio immobiliare dei due soci
e soprattutto del terzo, cioè di Vuillermoz Renzo, che dà
sufficienti garanzie, per cui il giudizio della FINAOSTA è
decisamente positivo sulle garanzie prestate.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti:26
Votanti:18
Favorevoli:18
Astenuti: 8 (Bajocco, Baldassarre, Dolchi, Mafrica, Millet,
Pascale, Tonino e Torrione)
Il Consiglio approva
Oggetto n. 931 in data 6 febbraio 1987:
Partecipazione alla mostra "100 Comuni della piccola grande
Italia" - Concessione di contributo - Approvazione ed impegno di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 1018 in data 6 febbraio 1987
:
Concessione di contributo di £ 60.726.000 a favore del Comune di
Arvier nelle spese sostenute per la costruzione della strada di
accesso alla microcomunità per anziani.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 1055 in data 6 febbraio 1987:
Contributo straordinario all'A. S. S. T. di Ayas per attività
nel settore del turismo.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 1066 in data 6 febbraio 1987:
Concessione di un ulteriore contributo di £ 120.000.000 al
Comitato organizzatore di manifestazioni turistico-sportive di
sport-invernali a livello internazionale nelle spese sostenute per
l'organizzazione di 4 gare di Coppa del Mondo di sci di fondo
svoltesi a Cogne dal 13 al 21 dicembre 1986 - Approvazione e
liquidazione di spesa.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 1068 in data 6 febbraio 1987:
Concessione e liquidazione al comitato di gestione della pista
di bob di Breuil-Cervinia di un ulteriore contributo nelle spese
sostenute per la gestione della pista stessa durante la stagione
1986/87.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 1069 in data 6 febbraio 1987:
Concessione di un contributo al comitato regionale Piemonte -
Valle d'Aosta della F.I.G.C. - Sezione Calcetto, per
l'organizzazione della fase finale della Coppa Italia 1987.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK