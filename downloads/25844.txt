Consiglio Regionale della Valle d'Aosta - Oggetto del Consiglio n. 290 del 14 gennaio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 290 del 14 gennaio 2009 - Resoconto
OBJET N° 290/XIII - Communications du Président de la
Région.
Président
- La parole au Président de la Région,
Rollandin.
Rollandin (UV)
- Merci, M. le Président. A seguito dei
recenti furti e rapine avvenute l'11 e il 12 gennaio, si è riunito
ieri mattina, 13 gennaio, il comitato per l'ordine e la sicurezza
pubblica. In tale sede sono stati confermati i dati tendenzialmente
positivi di una sensibile diminuzione dei reati sul territorio
valdostano negli ultimi sei mesi del 2008. In effetti per sei mesi
c'era stata una situazione molto positiva, anche se i fatti dei
giorni scorsi possono far pensare a una recrudescenza e a giusto
titolo a un allarme sociale. L'attenzione da parte delle forze
dell'ordine, soprattutto del comando interforze, è massima e si
provvederà a intensificare i controlli e specifici piani coordinati
con tutte le forze che agiscono sul territorio, e alla messa in
atto di una serie di interventi di verifica dei punti di accesso in
regione, perché la probabilità è che siano in atto una serie di
azioni criminose che si svolgono nelle varie regioni con
spostamenti rapidi nelle singole situazioni, quindi con attività da
personaggi noti che si spostano nelle varie regioni per colpi che
fanno a spot e poi diventa difficile individuare i malavitosi. C'è
sotto questo profilo un coordinamento molto attivo che credo possa
dare frutti anche a breve, a sicurezza del territorio
valdostano.
Président
- La parole au Conseiller Louvin.
Louvin (VdAV-R)
- Merci, M. le Président. Il Presidente
della Regione avrebbe forse potuto spendere una parola sulla
questione che interessa anche la Valle d'Aosta nei rapporti con il
governo, circa una procedura di pulizia normativa che è in corso ed
è stata anche annunciata dal Ministro per la semplificazione
normativa, Calderoli. Non so se il Presidente intende dire qualcosa
in merito, ma io vorrei a nome del nostro gruppo, lanciare un grido
d'allarme molto preoccupato, perché tra i provvedimenti di cui si
propone l'abrogazione pura e semplice vi sono alcuni fondamenti
dell'autonomia regionale come il decreto luogotenenziale 546...
Presidente
- ...chiedo scusa, questo non fa parte delle
comunicazioni del Presidente...
Louvin (VdAV-R)
- ...ho chiesto, siccome è una questione
che ha interessato il Presidente della Regione, se intendeva
spendere una parola su questo e sto chiarendo la portata e
l'ampiezza della questione. Poi se il Presidente non ritiene di
intervenire in merito non lo farà, però vogliamo sollevare questa
questione che è di estrema importanza. Il presidente della regione
ha capito di cosa si tratta...
Presidente
- ...ma ho capito anch'io, perché non sono
proprio...
Louvin (VdAV-R)
- ...non ne dubitiamo, Presidente.
Presidente
- Allora, o fa un intervento sulle
comunicazioni del presidente, oppure mi chiede l'iscrizione di un
punto per discutere questo argomento in un altro momento...
Louvin (VdAV-R)
- ...siccome sono state evocate le
competenze prefettizie e questa comunicazione è stata data dal
Presidente della Regione nella sua veste di prefetto, vorrei
ricordare che la sua veste prefettizia risale alle normative di
attuazione del 1945 e il fatto che alcune di queste norme vengano
rimosse con il bulldozer in una semplificazione normativa di
estrema brutalità - questa, fra l'altro, che segnalavo riguarda il
fondamento delle agevolazioni finanziarie, fiscali anche a
beneficio della nostra Regione - credo sia di estrema
preoccupazione. Poiché una sentenza della Corte costituzionale in
materia prefettizia - torno alle competenze che esercita il
Presidente della Regione - ha confermato che si tratta di quelle
norme che danno robustezza al nostro ordinamento, crediamo che
dovrebbe esserci una altissima attenzione da parte di questa
Regione; mi rivolgo anche al presidente della Commissione affari
istituzionali, collega Zucchi, che su questo potrebbe (se lo
ritiene) convocare con estrema rapidità la commissione, e mettere
in salvaguardia attraverso una opportuna iniziativa della Regione
delle norme che sono di estremo rilievo per noi tutti. Grazie,
Presidente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK