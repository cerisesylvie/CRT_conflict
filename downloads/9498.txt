Consiglio Regionale della Valle d'Aosta - Oggetto del Consiglio n. 578 del 7 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 578 del 7 giugno 1989 - Resoconto
OGGETTO N. 578/IX - APPROVAZIONE DI RISOLUZIONE A SOSTEGNO
DEL PIENO RICONOSCIMENTO DEL DIRITTO SOGGETTIVO ALL'OBIEZIONE DI
COSCIENZA AL SERVIZIO MILITARE.
PRESIDENTE:
Do lettura della risoluzione in oggetto,
iscritta al punto 22 dell'ordine del giorno dell'adunanza.
RISOLUZIONE
IL CONSIGLIO REGIONALE
DELLA VALLE D'AOSTA
VISTA
la risoluzione del Parlamento europeo del 7 febbraio 1983, la
quale invita i Governi ed i Parlamenti degli Stati membri della
Comunità ad introdurre nelle proprie legislazioni norme di
disciplina dell'obiezione di coscienza al servizio militare che
prevedano:
- "il diritto di rifiutarsi di compiere il servizio militare
armato";
- l'eliminazione di qualsiasi commissione giudicante le domande
di obiezione;
- la pari durata del servizio civile rispetto al parallelo
servizio armato;
- "procedure tali da non comportare attese e complicazioni
amministrative supplementari" per l'ammissione al servizio
civile;
VISTA
la risoluzione della Commissione per i diritti umani dell'O.N.U.
del 1° marzo 1987, la quale fa appello agli Stati membri affinché
l'obiezione di coscienza al servizio militare sia considerata "un
legittimo esercizio del diritto alle libertà di pensiero, coscienza
e religione riconosciute dalla Dichiarazione universale dei diritti
dell'uomo e dalla Convenzione internazionale sui diritti civili e
politici";
VISTE
le sentenze della Corte costituzionale n. 164 del 1985 e n. 113
del 1986, le quali, riconoscendo piena legittimità e dignità
all'obiezione di coscienza al servizio militare e al servizio
civile hanno affermato che il "sacro dovere" del cittadino di
difendere la patria, sancito dall'articolo 52 della Carta
costituzionale, è perfettamente "suscettibile di adempimento
attraverso la prestazione di adeguati comportamenti di impegno
sociale non armato, e che il servizio civile in quanto limite
all'adempimento dell'obbligo del servizio militare, non può non
tradursi in un'alternativa di natura profondamente "diversa";
PRESO ATTO
che la legge 15 dicembre 1972, n. 772 che attualmente disciplina
l'obiezione di coscienza e il servizio civile nel nostro Paese, pur
introducendo un importante istituto nella legislazione italiana,
non soddisfa che in parte agli autorevoli pronunciamenti su
richiamati e che anzi risulta inadeguata a gestire una realtà ormai
evolutasi nella società italiana;
VALUTATO
peraltro come estremamente importante il fatto di permettere a
tutti i cittadini di scegliere il modo più opportuno di assolvere
ai doveri costituzionali, quando questi si pongano in forte
contrasto con le proprie profonde motivazioni di coscienza;
VALUTATO INOLTRE
in maniera positiva l'apporto che i cittadini obiettori hanno
dato non solo a rinsaldare i valori di solidarietà e cooperazione
che il loro servizio civile esprime, ma anche a sviluppare e dare
concreto sbocco nel tessuto sociale alla più generale aspirazione
di pace della Nazione;
VISTO
l'appello nazionale promosso dalla Lega degli obiettori di
coscienza, in cui viene richiesta una sollecita ed efficace riforma
della legge 15 dicembre 1972, n. 772;
CONSIDERATE
le sette proposte di legge di riforma della legge 15 dicembre
1972, n. 772 attualmente depositate nei due rami del Parlamento, le
quali, pur presentate da Gruppi parlamentari diversi, concordano in
massima parte con le richieste degli enti ed associazioni sopra
richiamate e permetterebbero finalmente di allineare la
legislazione del nostro Paese con le autorevoli prese di posizione
del Parlamento europeo, dell'O.N.U. e della Corte
costituzionale;
ESPRIME
solidarietà e appoggio alle iniziative in atto nel Paese a
sostegno del pieno riconoscimento del diritto soggettivo
all'obiezione di coscienza;
AUSPICA
che l'accordo tra le forze politiche, così come emerge dalle
proposte di legge presentate in Parlamento, possa svilupparsi
ulteriormente e condurre alla stesura di un testo unificato che
soddisfi i criteri enunciati dal Parlamento europeo e
dall'O.N.U.;
SOLLECITA
le forze politiche presenti in Parlamento ad approvare in tempi
brevi una nuova legge sulla Obiezione di Coscienza che sancisca
inequivocabilmente:
1) L'OBIEZIONE DI COSCIENZA AL SERVIZIO MILITARE COME DIRITTO
SOGGETTIVO PIENO;
2) L'ELIMINAZIONE DI QUALSIASI COMMISSIONE GIUDICANTE LE DOMANDE
DI OBIEZIONE:
3) LA PARI DURATA E LA ALTERNATIVITA' DI SERVIZIO CIVILE E
SERVIZIO MILITARE;
4) LA SMILITARIZZAZIONE DELLA GESTIONE DEL SERVIZIO CIVILE.
INVITA
IL MINISTERO DELLA DIFESA A:
1) Ottemperare alla prescrizione legislativa quanto ai tempi di
riconoscimento ed assegnazione dell'Obiettore di Coscienza;
2) Rispettare, nelle assegnazioni, le richieste avanzate dagli
Obiettori e dagli Enti di Servizio Civile;
3) Informare pienamente e correttamente sulla facoltà offerta ai
cittadini dalla legge 772/72 di prestare Servizio Civile
alternativo al Servizio Militare;
4) Non modificare unilateralmente i contenuti della "Convenzione
Tipo" e rivedere le circolari su vitto, alloggio e vestiario
emanate nel 1988;
5) Stabilire una sede di consultazione con gli Enti
convenzionati e con gli Obiettori di Coscienza.
IMPEGNA
Il Presidente della Giunta regionale ad inoltrare questa
risoluzione ai Presidenti dei due rami del Parlamento, al
Presidente della Commissione Difesa della Camera, ai Gruppi
parlamentari, ai Parlamentari eletti nella Regione Valle d'Aosta,
al Presidente del Consiglio dei Ministri, ai Presidenti dei
Consigli e delle Giunte delle altre Regioni.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Le problème mériterait une discussion plus
attentive, mais je crois que, d'après le débat sollicité un peu
partout à propos de l'engagement pour une société qui puisse
travailler dans la paix, aller, avec ce document, contre n'importe
qui, est un souhait. En effet il dit:
"... Sollecita le forze politiche presenti in Parlamento ad
approvare in tempi brevi una nuova legge sulla obiezione di
coscienza che sancisca inequivocabilmente:
1) l'obiezione di coscienza al servizio militare come diritto
soggettivo pieno (afin qu'il n'y ait plus de doute sur la
possibilité de trouver des alternatives au service militaire
même);
2) l'eliminazione di qualsiasi commissione giudicante le
domande di obiezione;
3) la pari durata e la alternatività di servizio civile e
servizio militare ( je crois qu'il est qualifiant de pouvoir jouir
de la disponibilité du personnel ou des services sociaux ou quand
même des services pour la collectivité);
4) la smilitarizzazione della gestione del servizio
civile
( selon moi, celui-ci est un point très important).
Pour le reste, je pense que tout le monde est à même d'apprécier
le sens de cette intervention et je ne veux pas faire de la
démagogie sur un point si délicat.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Esprimo una brevissima perplessità. La legge
attuale prevede la presenza di una specifica commissione che
giudica le domande degli obiettori di coscienza, sulla base di vari
criteri egualmente importanti, mentre, secondo me, è di centrale
importanza il criterio della comprensione del fatto che la persona
che chiede di accedere al servizio civile possa dimostrare
effettivamente di essere non violento o di essere davvero una
persona che, o per fede religiosa, come ad esempio un testimone di
Geova, o per un passato di militanza e di impegno, vede la sua
coscienza trovarsi in contraddizione rispetto all'uso delle armi
per difesa e per addestramento.
Chiedere di eliminare questo minimo criterio di verifica
(sarebbe effettivamente proprio minimo) significherebbe aprire una
strada veramente pericolosa, perché qualunque cittadino potrebbe
dire: "Io non voglio fare la naja - io per primo, tant'è che
ricordo i miei quindici mesi di militare francamente senza amore -
ma voglio avere la possibilità di fare, per quello stesso periodo
di tempo (perché è giusto e logico), in enti in cui...", e noi
potremmo trovarci con i ranghi militari ridotti, con un grande
rischio per la democraticità dell'esercito, perché a quel punto
soltanto il fanatico della divisa o delle armi presterebbe il
servizio militare e, quand'anche non corressimo il rischio della
Cina, sicuramente potremmo correre il rischio di avere un corpo
molto più separato, rispetto a quell'esercito di popolo che i padri
costituzionali vollero prefigurare.
Sono d'accordo, quindi, sui punti 1), 3) e 4):
- l'obiezione di coscienza come diritto è una battaglia
vecchissima, fin da quando la gente rischiava di andare in
galera;
- è giusto che il servizio militare ed il servizio civile
abbiano la stessa durata; sarebbe giusto, ad esempio, che i
militari non facessero due mesi in più di servizio militare;
- è giusta la smilitarizzazione ed io aggiungerei la
regionalizzazione della gestione del servizio civile, proprio
perché il rapporto tra l'obiettore e la sua terra e la sua regione
è importante.
Sottopongo, però, come osservazione all'intelligenza dei
presenti la grande pericolosità implicita nell'abolizione di
qualsivoglia commissione giudicante le domande di obiezione, quasi
che fosse un optional scegliere tra il servizio civile e quello
militare. Senza voler fare della demagogia, ma per richiamare la
realtà ed un dato importante, ricordo che gli obiettori di
coscienza della Provincia autonoma di Bolzano (Bozen) hanno la
possibilità di accedere al servizio civile in alcuni enti
austriaci. Ora, proprio nell'ottica del quarto punto, che io
leggerei "Smilitarizzazione e regionalizzazione della gestione del
servizio civile", e di un discorso europeo di federalismo, io mi
domando se non sia possibile chiedere di trovare il modo (ecco
perché io insisto per la regionalizzazione) che gli obiettori
valdostani abbiano anche la possibilità di accedere a servizi di
obiezione in organismi sovranazionali, in organismi cioè che in
qualche maniera interessano la Savoia e magari anche alcune altre
Regioni.
So che questo è già stato realizzato per gli obiettori di
coscienza del Sud Tirolo; naturalmente non è in questa sede e
neppure in questa mozione che si può esaminare una cosa del genere,
però rifletto e mi chiedo se non valga la pena, per noi, di
insistere meglio e di più su questo aspetto.
Nel merito della mozione mi sentirei di chiedere soltanto
l'eliminazione di quel punto 2), così perentorio, in cui si chiede
di abolire qualsiasi commissione incaricata di giudicare le domande
di obiezione. Torno a ripetere che l'assenza di questa commissione
è pericolosa, perché, non esistendo più nessun criterio, la scelta
tra servizio militare e servizio civile viene rimessa alla
discrezionalità della persona e noi correremmo veramente il rischio
di indebolire l'essenza democratica delle forze armate. Se, per
assurdo, tutti i pacifisti vanno a fare il servizio civile, il
servizio militare viene fatto soltanto da coloro che non
necessariamente sentono di farlo in quello spirito, richiamato
peraltro nella mozione, per cui le forze armate sono chiamate a
presidio ed a tutela della legalità repubblicana e democratica.
PRESIDENTE:
Allora, Consigliere Gremmo, lei chiede
formalmente la soppressione del punto 2) dell'undicesimo
comma...
GREMMO (UAP):
Sì, e chiedo anche che il punto 4) sia così
modificato:
4) La smilitarizzazione e regionalizzazione della gestione del
servizio civile, perché questa dizione va, non solo nello spirito
autonomistico, ma anche in quello del rapporto tra gli obiettori ed
il territorio.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je crois que pour les observations faites
sur les quatre points à la base de cette motion, on pourrait
modifier le point 2 en disant:
L'adeguamento dei criteri base della commissione giudicante
le domande di obiezione alle realtà locali.
S'il est possible, il serait mieux d'ajouter aussi le mot
regionalizzazione
au point 4. Donc je donnerais la..
PRESIDENTE:
Allora, come proposto dal Presidente della
Giunta, il punto 2) dopo il SOLLECITA viene così modificato:
2) L'adeguamento dei criteri base della Commissione
giudicante le domande di obiezione alle realtà locali.
E' d'accordo, Consigliere Gremmo?
GREMMO (UAP):
Sono d'accordo.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io credo, invece, che sarebbe preferibile
mantenere la dizione originaria, perché non capisco bene che cosa
significhi adeguare i criteri di accoglimento della domanda, di uno
che vuole fare il servizio civile, in base alle realtà locali,
cioè....
(...Interruzione del Consigliere Gremmo...)
... Ma la commissione giudicante ha il compito di stabilire se
chi ha chiesto di fare il servizio civile ha i requisiti ed è
realmente motivato. Non si tratta, quindi, della collocazione, che
è un altro problema.
Ora, il fatto di avere i requisiti, evidentemente, non dipende
da fattori locali o nazionali, ma dipende dal fatto se uno si
professa non violento o meno. Oltretutto, io credo che
l'eliminazione di questa commissione sia un punto qualificante
delle richieste delle associazioni e dei movimenti non violenti,
perché in realtà la commissione giudica su degli elementi molto
soggettivi e discrezionali. Infatti, come si può dire ad un giovane
che chiede di fare un servizio civile: "Tu sei un non violento
d.o.c., oppure sei così e così...?". Tutto è molto soggettivo ed il
lavoro di questa commissione si è prestato anche a delle
interpretazioni e a delle decisioni molto arbitrarie. E' per questo
che, a livello nazionale, le associazioni ed i movimenti non
violenti hanno chiesto espressamente l'abolizione delle funzioni di
questa commissione.
Del resto, non è con questa commissione che si risolvono i
problemi, citati prima dal Consigliere Gremmo, di filtrare e di
diminuire la partecipazione al servizio civile, perché,
evidentemente, se ci fossero centinaia di migliaia di domande, a
quel punto non varrebbe più alcuna commissione. In realtà, questa
commissione si è rivelata... Come?...
(...Interruzione del Consigliere Gremmo...)
... Il problema è di organizzare il servizio civile affinché sia
effettivamente utile per la comunità, così ci potrà essere chi
sceglierà di fare il servizio militare armato e chi sceglierà di
fare il servizio civile. A me pare, però, che non sia assolutamente
giustificabile che sia una commissione a dire: "Tu hai i titoli per
essere dichiarato non violento... Tu non hai i titoli...".
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Osservo brevemente che, se al punto 1) si
dice che l'obiezione di coscienza è un "diritto soggettivo pieno",
ciò sta a significare che l'arbitro di questo diritto "soggettivo"
è chi fa la domanda. Ciò presuppone che non ci sia una commissione,
altrimenti non si tratterebbe più di un "diritto pieno e
soggettivo", ma di una richiesta condizionata all'esame di una
commissione.
Mi sembra, quindi, che la sua proposta di modifica risponda con
esigenze che sono sul piano del merito a questioni che invece sono
di principio.
PRESIDENTE:
Ha chiesto la parola, per dichiarazioni di
voto, il Consigliere Tonino; ne ha facoltà.
TONINO (PCI):
A questo punto faccio una dichiarazione di
voto sull'emendamento, perché, così com'è formulato, è anche in
contraddizione con quanto ha deliberato il Parlamento europeo nella
seduta del 7 febbraio 1983 e che citiamo in premessa, dove si dice
che una delle indicazioni che il Parlamento europeo fornisce agli
Stati nazionali è quella di eliminare "qualsiasi commissione
giudicante le domande di obiezione".
Ora, io non ho potuto leggere il testo dell'emendamento
sostitutivo, ma se si prevede che comunque sia eliminata la
commissione giudicante, allora noi siamo d'accordo; se, invece, in
modo surrettizio, non viene più richiesto quanto è stato bene
illustrato prima dai colleghi che mi hanno preceduto, allora noi
non siamo d'accordo sull'emendamento.
PRESIDENTE:
Ricordo che il testo dell'emendamento del
punto 2) è il seguente:
2) L'adeguamento dei criteri base della commissione
giudicante le domande di obiezione alle realtà locali.
Ha chiesto la parola, per dichiarazioni di voto, il Consigliere
Gremmo; ne ha facoltà.
GREMMO (UAP):
Io voterò questo emendamento ed invito il
Consiglio a farlo, perché, Consigliere Tonino, esso non è in
contraddizione, anzi, va nella direzione auspicata dalla richiamata
risoluzione del Parlamento europeo del febbraio del 1983; tuttavia,
va in quella direzione
cum grano salis
, come si dice in
latino, cioè con i piedi di piombo.
Credo che noi dovremmo avere l'intelligenza politica di chiedere
delle cose che vanno nell'obiettivo ideale che prefiguriamo, ma
senza compiere dei salti. L'emendamento, così com'è stato
prefigurato, va politicamente nella direzione che lei richiamava,
ma attraverso una mediazione, che è quella di cominciare a dire (e
qui rispondo anche al Consigliere Riccarand): "Certamente noi non
vogliamo che si entri nel merito della coscienza e quindi delle
scelte ideali, ma vogliamo che comunque ci sia un minimo di vaglio
(ecco perché il richiamo alla realtà locale), che sposti un attimo
dalla vacuità e discrezionalità (ed in questo ha ragione chi ha
parlato prima ed ha detto che esistevano delle discrezionalità che
potevano anche essere discriminatorie), per cominciare a
prefigurare dei criteri e delle modalità di valutazione che si
rapportino sempre di più al punto 4), che più ci interessa, cioè
alla completa smilitarizzazione ed alla regionalizzazione del
servizio, perché, soltanto in un rapporto organico tra il cittadino
chiamato a questo obbligo e l'obbligo più generale di essere
inserito nella realtà locale che lo ha prodotto ed in cui vuol
vivere, noi troviamo la possibilità di superare la naja, cioè di
superare quei 10 o 12 mesi perduti, così come vengono visti nella
coscienza di tanti".
Ecco, quindi, perché non vedo questa contraddizione ed ecco
perché io sostengo che quell'emendamento va bene, proprio perché
prefigura ciò che lei, Consigliere Tonino, richiamava; ma, ripeto,
lo prefigura attraverso una scala, per la quale non si ottiene
tutto dall'oggi al domani, creando quindi dei vuoti che potrebbero
essere pericolosi, perché, non esistendo più niente, non ci sarebbe
più alcun punto di riferimento. Adesso esiste una commissione; si
tratta di farla lavorare meglio, con criteri che vadano nella
direzione indicata, evitando dei vuoti: lei sa che nel vuoto le
discrezionalità e, temo, anche gli arbitri sono più facili da
realizzare.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Deux mots seulement: le sens de cette
modification n'est pas en contraste avec le point 1), car chacun a
le droit de faire cette requête pour un service alternatif. Le
problème est de relier les aspects locaux, étant donné que la
tendance est de faire faire aux jeunes le service militaire dans la
Région de compétence. Alors, si le service militaire est prévu dans
la Région d'origine, la même chose pourrait être prévue aussi pour
le service civile; et donc c'est dans ce sens que je proposais une
plus grande attention aux problèmes locaux.
En connaissant la situation locale - et cela rentre dans la
direction indiquée par les mots "smilitarizzazione e
regionalizzazione della gestione del servizio civile - on ne
pourrait mieux évaluer les exigences et trouver des critères
fonctionnels, non pas à juger la possibilité du sujet à se proposer
pour des services alternatives, mais plutôt à juger les exigences
de la zone et à évaluer si le sujet peut être utile à son
intérieur.
C'est pour cela qu'on a proposé cette modification, même si on
savait que les temps de réaction seront assez longs.
PRESIDENTE:
Do lettura dell'emendamento sostitutivo del
punto 2), proposto dal Presidente della Giunta.
EMENDAMENTO
Il punto 2), dopo il "Sollecita" è così sostituito:
"2) L'adeguamento dei criteri base della Commissione giudicante
le domande di obiezione alle realtà locali " .
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 25
Votanti: 25
Favorevoli: 19
Contrari: 6
Il Consiglio approva
PRESIDENTE:
Do lettura dell'emendamento al punto 4),
proposto dal Consigliere Gremmo.
EMENDAMENTO
Il punto 4) dopo il "Sollecita" è così modificato:
"4) La smilitarizzazione e regionalizzazione della gestione del
servizio civile".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura del testo della risoluzione,
comprensivo degli emendamenti testé approvati.
RISOLUZIONE
IL CONSIGLIO REGIONALE
DELLA VALLE D'AOSTA
VISTA
la risoluzione del Parlamento europeo del 7 febbraio 1983, la
quale invita i Governi ed i Parlamenti degli Stati membri della
Comunità ad introdurre nelle proprie legislazioni norme di
disciplina dell'obiezione di coscienza al servizio militare che
prevedano:
- "il diritto di rifiutarsi di compiere il servizio militare
armato";
- l'eliminazione di qualsiasi commissione giudicante le domande
di obiezione;
- la pari durata del servizio civile rispetto al parallelo
servizio armato
- "procedure tali da non comportare attese e complicazioni
amministrative supplementari" per l'ammissione al servizio
civile;
VISTA
la risoluzione della Commissione per i diritti umani dell'O.N.U.
del 1° marzo 1987, la quale fa appello agli Stati membri affinché
l'obiezione di coscienza al servizio militare sia considerata "un
legittimo esercizio del diritto alle libertà di pensiero, coscienza
e religione riconosciute dalla Dichiarazione universale dei diritti
dell'uomo e dalla Convenzione internazionale sui diritti civili e
politici";
VISTE
le sentenze della Corte costituzionale n. 164 del 1985 e n. 113
del 1986, le quali, riconoscendo piena legittimità e dignità
all'obiezione di coscienza al servizio militare e al servizio
civile hanno affermato che il "sacro dovere" del cittadino di
difendere la patria, sancito dall'articolo 52 della Carta
costituzionale, è perfettamente "suscettibile di adempimento
attraverso la prestazione di adeguati comportamenti di impegno
sociale non armato, e che il servizio civile in quanto limite
alita" adempimento dell'obbligo del servizio militare, non può non
tradursi in un'alternativa di natura profondamente "diversa";
PRESO ATTO
che la legge 15 dicembre 1972, n. 772 che attualmente disciplina
l'obiezione di coscienza e il servizio civile nel nostro Paese, pur
introducendo un importante istituto nella legislazione italiana,
non soddisfa che in parte agli autorevoli pronunciamenti su
richiamati e che anzi risulta inadeguata a gestire una realtà ormai
evolutasi nella società italiana;
VALUTATO
peraltro come estremamente importante il fatto di permettere a
tutti i cittadini di scegliere il modo più opportuno di assolvere
ai doveri costituzionali, quando questi si pongano in forte
contrasto con le proprie profonde motivazioni di coscienza;
VALUTATO INOLTRE
in maniera positiva l'apporto che i cittadini obiettori hanno
dato non solo a rinsaldare i valori di solidarietà e cooperazione
che il loro servizio civile esprime, ma anche a sviluppare e dare
concreto sbocco nel tessuto sociale alla più generale aspirazione
di pace della Nazione:
VISTO
l'appello nazionale promosso dalla Lega degli obiettori di
coscienza, in cui viene richiesta una sollecita ed efficace riforma
della legge 15 dicembre 1972, n. 772;
CONSIDERATE
le sette proposte di legge di riforma della legge 15 dicembre
1972, n. 772 attualmente depositate nei due rami del Parlamento, le
quali, pur presentate da Gruppi parlamentari diversi, concordano in
massima parte con le richieste degli enti ed associazioni sopra
richiamate e permetterebbero finalmente di allineare la
legislazione del nostro Paese con le autorevoli prese di posizione
del Parlamento europeo, dell'O.N.U. e della Corte
costituzionale;
ESPRIME
solidarietà e appoggio alle iniziative in atto nel Paese a
sostegno del pieno riconoscimento del diritto soggettivo
all'obiezione di coscienza;
AUSPICA
che l'accordo tra le forze politiche, così come emerge dalle
proposte di legge presentate in Parlamento, possa svilupparsi
ulteriormente e condurre alla stesura di un testo unificato che
soddisfi i criteri enunciati dal Parlamento europeo e
dall'O.N.U.;
SOLLECITA
le forze politiche presenti in Parlamento ad approvare in tempi
brevi una nuova legge sulla Obiezione di Coscienza che sancisca
inequivocabilmente:
1) L'OBIEZIONE DI COSCIENZA AL SERVIZIO MILITARE COME DIRITTO
SOGGETTIVO PIENO;
2) L'ADEGUAMENTO DEI CRITERI BASE DELLA COMMISSIONE GIUDICANTE
LE DOMANDE DI OBIEZIONE ALLE REALTA' LOCALI;
3) LA PARI DURATA E LA ALTERNATIVITA' DI SERVIZIO CIVILE E
SERVIZIO MILITARE;
4) LA SMILITARIZZAZIONE E REGIONALIZZAZIONE DELLA GESTIONE DEL
SERVIZIO CIVILE.
INVITA
IL MINISTERO DELLA DIFESA A:
1) Ottemperare alla prescrizione legislativa quanto ai tempi di
riconoscimento ed assegnazione dell'Obiettore di Coscienza;
2) Rispettare, nelle assegnazioni, le richieste avanzate dagli
Obiettori e dagli Enti di Servizio Civile;
3) Informare pienamente e correttamente sulla facoltà offerta ai
cittadini dalla legge 772/72 di prestare Servizio Civile
alternativo al Servizio Militare:
4) Non modificare unilateralmente i contenuti della "Convenzione
Tipo" e rivedere le circolari su vitto, alloggio e vestiario
emanate nel 1988;
5) Stabilire una sede di consultazione con gli Enti
convenzionati e con gli Obiettori di Coscienza.
IMPEGNA
Il Presidente della Giunta regionale ad inoltrare questa
risoluzione ai Presidenti dei due rami del Parlamento, al
Presidente della Commissione Difesa della Camera, ai Gruppi
parlamentari, ai Parlamentari eletti nella Regione Valle d'Aosta,
al Presidente del Consiglio dei Ministri, ai Presidenti dei
Consigli e delle Giunte delle altre Regioni.
PRESIDENTE:
Se nessuno chiede la parola, pongo in
votazione la risoluzione emendata, testé letta.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK