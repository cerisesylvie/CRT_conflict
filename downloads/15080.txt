Consiglio Regionale della Valle d'Aosta - Oggetto del Consiglio n. 1563 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Enti e Società sportive
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 1563 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1563/X Concessione, ai sensi della legge regionale
31/1992, di un contributo di lire 8.500.000 a favore dello Sci Club
Morgex, nelle spese previste per l'organizzazione di una gara
nazionale giovani di fondo denominata "Comunità montana Valdigne -
Trofeo Vito Albarello" in programma ad Arpy il 22 dicembre 1995.
Approvazione ed impegno di spesa.
Deliberazione Il Consiglio
Premesso che lo Sci Club Morgex ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese previste per
l'organizzazione di una gara di fondo a carattere nazionale,
categoria aspiranti e junior maschili e femminili, denominata
"Comunità montana Valdigne Mont Blanc Trofeo Vito Albarello";
Alla manifestazione, organizzata a ricordo del padre dell'atleta
Marco Albarello, parteciperanno circa 500 persone tra atleti,
tecnici e accompagnatori; sarà naturalmente presente l'atleta
valdostano oltre ad altri esponenti del mondo dello sport;
Alla richiesta sopra specificata è stato allegato il preventivo
di spesa che ammonta a lire 17.700.000, così dettagliate:
- ricordo ai partecipanti Lire 1.500.000
- premiazione Lire 8.000.000
- ambulanza Lire 300.000
- medico di gara Lire 100.000
- cronometristi Lire 400.000
- giudici digara Lire 300.000
- rifornimento gara Lire 1.200.000
- ospitalità delegati, giudici Lire 4.000.000
- manifesti, locandine, fotografie Lire 800.000
- assicurazione gara Lire 400.000
- altoparlanti Lire 500.000
- fotocopie Lire 200.000
------------------------
Totale Lire 17.700.000
Dato atto che l'Ufficio regionale per il turismo, ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico-promozionale;
Ritenuto pertanto di aderire alla richiesta dello Sci Club
Morgex mediante la concessione di un contributo massimo di lire
8.500.000, pari al 48 percento circa delle spese preventivate per
l'organizzazione e lo svolgimento dell'iniziativa in questione;
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, sport e beni
culturali ai sensi del combinato disposto dall'articolo 72 della
legge regionale 3/1956, e successive modificazioni, e dell'articolo
21 legge regionale n. 18/1990 e successive modificazioni, in ordine
alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
8.500.000 (ottomilionicinquecentomila) a favore dello Sci Club
Morgex, con sede nel Comune di Morgex, codice fiscale n.
91010640075, e comunque in percentuale non superiore al 48 percento
delle spese effettivamente sostenute e regolarmente giustificate
per l'organizzazione e lo svolgimento della gara nazionale giovani
di fondo denominata "Comunità Montana Valdigne Mont Blanc Trofeo
Vito Albarello", in programma a Morgex in località Arpy il 22
dicembre 1995;
2) di approvare e di impegnare la spesa di lire 8.500.000
(ottomilionicinquecentomila), con imputazione sul capitolo 64320
del bilancio preventivo della Regione per l'anno 1995 ("Contributi
e sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, previa presentazione di idonea documentazione di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n.320, e di darne
esecuzione.
Presidente Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK