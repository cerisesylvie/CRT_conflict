Consiglio Regionale della Valle d'Aosta - Oggetto del Consiglio n. 183 del 22 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 183 del 22 luglio 1971 - Resoconto
OGGETTO N. 183/71 - Lavori di manutenzione della strada della
Val Ferret. (Interpellanza)
Quaizier
(D.C.)
- Non ho molto da aggiungere a
quanto ho detto nella interpellanza. Voglio solo aggiungere che
domenica 18 abbiamo fatto controllare il numero di macchine che
hanno percorso la strada della Val Ferret. Il numero è risultato di
2.930 macchine. Tutte queste macchine, però, non hanno potuto
raggiungere il fondo valle, perché da Lavachey al fondo valle -
circa 6 km. - la strada è veramente impraticabile. Possono
percorrerla esclusivamente le jeep o macchine di quel genere.
Quindi ritengo che una sistemazione sarebbe veramente urgente.
Nella Valle Ferret, poi, esiste l'unico campo di golf che c'è in
Valle ed è frequentatissimo non solo dagli italiani, ma
specialmente dagli stranieri. Quindi ritengo che l'Amministrazione
potrebbe, se non fare una asfaltatura, almeno fare delle
riparazioni più urgenti e veramente necessarie.
Rollandoz
(D.P.)
- Presentano delle interpellanze:
a volte basterebbe parlarne un momento delle cose. Qui chiedono
alla Giunta regionale se non ritiene il caso di inviare un
funzionario a constatare quanto sopra. Ovvero sia, noi abbiamo
fatto di più. Nel tratto a monte di Lavachey, nel tratto di circa
500 metri, l'anno scorso è stato messo all'appalto da parte
dell'Amministrazione regionale la sistemazione di un tratto di
strada. L'impresa l'anno scorso non ha ultimato; i lavori erano
stati sospesi nei mesi invernali. Adesso sono ripresi e stanno
eseguendo l'opera. Quindi i muri li stanno eseguendo adesso.
Inoltre, nel tratto compreso tra Lavachey e Arpnouva, credo che
abbiano iniziato oggi i lavori di asfaltatura che erano già
previsti nel programma dell'anno scorso. Quindi era solo l'impresa
che era leggermente in ritardo sulla esecuzione dei lavori.
Quindi, per l'asfaltatura la stiamo facendo, e per i muri di
sostegno facevano parte dell'appalto dei lavori dati l'anno scorso
ad una impresa di Courmayeur, la quale l'anno scorso aveva eseguito
soltanto gli sbancamenti e adesso sta eseguendo...
Quindi mi pare che anche per la Val Ferret stiamo facendo il
nostro possibile. Voglio precisare che è una strada comunale. Noi
interveniamo come Amministrazione. Riconosciamo che è una strada
comunale di particolare interesse per i motivi esposti dal
Consigliere Quaizier. Però l'Amministrazione regionale sta facendo
quanto di sua competenza, ovverosia fa ultimare i lavori iniziati
l'anno scorso dall'impresa e in più fa asfaltare il tratto di
strada più dissestato.
Quaizier
(D.C.)
- Assessore, però mi permetto far
presente che anche in altri posti l'Amministrazione è intervenuta
su strade comunali. Tanto per dirne una: quella del Col Saint
Pantaléon, senza star lì a dire il nome di tante altre strade.
Vorrei anche sapere per quanti metri verrà asfaltata la strada.
(Assessore: circa 500 metri). Su 5-6 km. sono un po' pochi,
comunque è già il principio e ringrazio.
Mappelli
(D.C.)
- Volevo chiedere all'Assessore,
dato che giustamente ha confermato quanto sapevamo dei famosi 500
metri, se non vado errato quella strada è circa 6 km., in
prospettiva, al di fuori di questo asfalto che attualmente sarebbe
in corso, qual è il programma da parte dell'Assessorato per i
restanti 5 km. e mezzo perché, proprio personalmente, ebbi
occasione l'altra domenica di andare sin lì e con estrema
franchezza debbo dire che non è percorribile assolutamente. Dunque
desidererei sentire in questo senso qual è l'impegno da parte della
Giunta.
Bordon (D.C.)
- Io so che è un problema che si trascina
da tanto tempo questo, non è che io chieda a Rollandoz di
risolverlo immediatamente perché è un problema che abbiamo già
dibattuto con l'Assessorato al Turismo sin dal 1955 in poi; poi è
arrivato Savioz, l'abbiamo sempre trattato, ma disgraziatamente non
siamo mai riusciti a portarlo avanti.
Io però vorrei che l'Assessorato ai LL.PP. lo prendesse sotto un
altro aspetto questo problema perché quando si pensa che, l'abbiamo
sentito prima, che in una giornata sono passate 2900 e tante
macchine non si può fare il paragone con altre strade.
Quindi io ritengo che anche se è una strada comunale, come
giustamente ha fatto rilevare l'Assessore ai LL.PP., abbia ad
essere considerata con una particolare benevolenza, con una
particolare attenzione.
Perché quando vediamo, per esempio, la strada del Col Pantaléon,
è stata fatta bene, tutte quante. Si capisce in base alle
disponibilità di bilancio.
Però è nel modo più assoluto necessario che sia esaminata sotto
un altro punto di vista perché è una strada veramente turistica nel
vero senso della parola. Per cui tra Turismo, con i vari
Assessorati, si abbia ad esaminare e risolvere questo problema.
In un giorno festivo 2900 e tante macchine. Quindi, immaginatevi
un po'! In linea di massima bisogna venire proprio alle statali per
avere un transito di questa forma.
Rollandoz
(D.P.)
- Dunque, io, prima, quando
accennavo che era una strada comunale, lo dicevo nel senso che noi,
in primavera, predisponiamo un programma di lavori. Per la strada
del Col Saint Pantaléon è stato inserito nel programma lavori la
bitumatura. Per il Comune di Courmayeur è stato previsto un
programma lavori, quest'anno, discreto, anche con soddisfazione
degli Amministratori comunali di Courmayeur i quali mi hanno anche
ringraziato ed hanno ringraziato la Giunta per tutto l'intervento
previsto per Courmayeur.
L'Amministrazione comunale di Courmayeur, quest'anno, per la Val
Ferret, non aveva richiesto niente.
Quindi tengo a precisare che gli interventi che stiamo facendo
sono interventi extra programma lavori. Quindi, questo dimostra che
la Giunta guarda già con una certa benevolenza questa strada
riconoscendo che è di particolare interesse turistico. Il tratto di
bitumatura che è per un importo di circa 3 milioni - quindi
probabilmente mi sbagliavo prima quando dicevo 500 metri, ma deve
essere di più - è già extra programma lavori, quindi questo
dimostra la benevolenza di questa Giunta, riconoscendo che questa
Valle ha particolare interesse.
Per quanto invece riguarda le murature, quello fa parte del
programma lavori del 1970. L'impresa aveva iniziato in autunno
l'anno scorso, non ha potuto ultimare, li sta ultimando adesso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK