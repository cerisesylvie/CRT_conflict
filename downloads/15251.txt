Consiglio Regionale della Valle d'Aosta - Oggetto del Consiglio n. 1791 del 24 gennaio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1791 del 24 gennaio 1996 - Resoconto
SEDUTA POMERIDIANA DEL 24 GENNAIO 1996
OGGETTO N. 1791/X Nomina di un sindaco effettivo e di uno
supplente in seno al Collegio sindacale della società autostrade
valdostane S.p.A.
Presidente Ha chiesto la parola il Consigliere Perron.
Perron (UV) Pour proposer en tant que syndic effectif M.
Biancardi Giorgio, en tant que syndic suppléant Mme Bionaz
Enrica.
Presidente Si procede alla votazione.
- Consiglieri presenti: 32
- Consiglieri votanti: 31
- Astenuti: 1 (Chiarello)
- Schede nulle: 1
- Schede valide: 30
- Schede bianche: 6
Hanno riportato voti:
Effettivo Supplente
- Biancardi Giorgio: 22 - Bionaz Enrica: 22
- Bionaz Enrica: 2 - Biancardi Giorgio: 2
Presidente In base all'esito della votazione risultano designati
in seno al Collegio sindacale della Società Autostrade Valdostane
S.p.A., per il triennio 1996/1998 che scadrà il 31 dicembre 1998,
quale Sindaco effettivo il sig. Biancardi Giorgio, residente in
Aosta, Via Parigi, 36 e quale Sindaco supplente la sig.ra Bionaz
Enrica, residente in Aosta, fraz. Roppoz, 35.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 14 aprile 1962, n. 9 è stata autorizzata
la sottoscrizione, da parte della Regione, di capitale azionario
della Società Autostrade Valdostane S.p.A.;
- a norma dell'articolo 27 dello Statuto della Società
Autostrade Valdostane S.p.A. spetta alla Regione la nomina, ai
sensi dell'articolo 2458 del Codice Civile, di un Sindaco effettivo
e di uno supplente in seno al Collegio sindacale;
- ai sensi dell'articolo 2397 del Codice Civile i Sindaci devono
essere scelti tra gli iscritti nel registro dei revisori contabili
istituito presso il Ministero di Grazia e Giustizia;
- il succitato Collegio sindacale è scaduto il 31 dicembre 1995
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
Sindaco effettivo:
1) Benzo Claudio, 2) Besenval Roberto, 3) Biancardi Giorgio, 4)
Bo Romano 5) Bonazzi Ivo, 6) Cargnino Andrea, 7) Chiabrera Elio, 8)
Cocchetti Gloria, 9) Colombo Franco, 10) D'Aquino Gennaro, 11)
Filetti Laura, 12) Formica Orlando, 13) Franco Antonio Carlo, 14)
Frand Genisot Alda, 15) Frand Genisot Gianni, 16) Frau
Pierfrancesco, 17) Gambardella Giuseppe, 18) Girardi Marco, 19)
Guidetti Ezio, 20) Imperial Pierpaolo, 21) Laurencet Silvio, 22)
Leonardi Andrea, 23) Linty Marco, 24) Louvin Lorenzo, 25) Magro
Giuseppe, 26) Marchiando Piero Paolo, 27) Mazzocchi Stefano, 28)
Negretto Alessandro, 29) Novallet Daniela, 30) Odisio Gianni, 31)
Ossola Giovanni, 32) Parini Carlo Alberto, 33) Piaggio Giuseppe,
34) Pressendo Paolo, 35) Safina Angelo, 36) Tesio Silvia, 37)
Vietti Claudio;
Sindaco supplente:
1) Bionaz Enrica, 2) Cargnino Andrea.
Ritenuto necessario provvedere alla nomina di un Sindaco
effettivo e di uno supplente in seno al Collegio sindacale della
summenzionata Società per il triennio 1996/1998 che scadrà il 31
dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 14 aprile 1962, n. 9 e 27 marzo
1991, n. 12;
Delibera
1) di nominare, ai sensi dell'articolo 2458 del Codice Civile,
in seno al Collegio sindacale della Società Autostrade Valdostane
S.p.A., per il triennio 1996/1998 che scadrà il 31 dicembre 1998,
quale Sindaco effettivo il sig. Biancardi Giorgio, residente in
Aosta, Via Parigi, 36 e quale Sindaco supplente la sig.ra Bionaz
Enrica, residente in Aosta, fraz. Roppoz, 35;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK