Consiglio Regionale della Valle d'Aosta - Oggetto del Consiglio n. 101 del 19 ottobre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 101 del 19 ottobre 1988 - Resoconto
OGGETTO N. 101/IX -RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n 8107 in data 9 settembre 1988:
Lavori di
risagomatura del piano viabile e stesa del manto di usura, in
conglomerato bituminoso, su alcuni tratti delle strade regionali di
Champorcher, di Eresaz, del Colle di Joux e di Antagnod - Appalto
dei lavori a licitazione privata - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8107.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n 8108 in data 9 settembre 1988:
Lavori di
risagomatura del piano viabile e stesa del manto di usura, in
conglomerato bituminoso, su alcuni tratti delle strade regionali di
Roisan, di Bionaz e di Valgrisenche - Appalto dei lavori a
licitazione privata
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8108.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8109 in data 9 settembre 1988:
Lavori di
risagomatura del piano viabile e stesa del manto di usura, in
conglomerato bituminoso, su alcuni tratti delle strade regionali di
Verrayes, di Fénis, di Saint-Barthelemy e di Pila - Appalto dei
lavori a licitazione privata - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8109.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8110 in data 9 settembre 1988:
Lavori di
risagomatura del piano viabile e stesa del manto di usura, in
conglomerato bituminoso, su alcuni tratti della strada regionale di
Valsavarenche - Appalto dei lavori a licitazione privata -
Approvazione ed impegno di spesa.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Faccio osservare all'Assessore ai
Lavori Pubblici che le deliberazioni nn. 8110 e 8528 sembrano
essere due fotocopie, nel senso che le uniche differenze riguardano
le rispettive previsioni di spesa, una di 300.000.000 e l'altra di
154.000.000, e l'aggiunta della dizione "e di Rhêmes" nella
seconda. Vorrei conoscere le ragioni di queste due deliberazioni e
della loro quasi identica intestazione. Ci si è forse dimenticati
di asfaltare qualche breve tratto di strada?
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
La doppia deliberazione dipende dal fatto
che gli uffici, nel fare le loro valutazioni sui tratti di asfalto
da stendere, si sono accorti dell'opportunità di provvedere anche a
quello relativo alla deliberazione n. 8528.
PRESIDENTE:
Se nessuno chiede la parola, pongo in
votazione la ratifica della deliberazione n. 8110.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 8252 in data 16 settembre 1988:
Lavori
urgenti per la messa a norme ICAO della pista, delle vie di
rullaggio, del piazzale elicotteri, della recinzione a rottura
prestabilita e dell'impianto di irrigazione a pioggia automatizzato
dell'aeroporto regionale "Corrado Gex" - Approvazione ed impegno di
spesa. Aggiudicazione a trattativa privata.
PRESIDENTE:
Devo informare il Consiglio che la 2a
Commissione, che in base all'articolo 28 del Regolamento era
chiamata ad esprimere un parere, si è riunita in data 11 ottobre
1988 ed ha espresso all'unanimità parere favorevole
all'approvazione dell'atto amministrativo in discussione.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Noi siamo d'accordo sull'urgenza e
sull'importanza di questi lavori, tant'è che in proposito avevamo
presentato un'interpellanza nell'ultima adunanza del Consiglio. Le
date di questa interrogazione ci confermano però che i ritardi
dell'Assessore Fosson sono quasi da dormiveglia o da sonno
prolungato: le prime richieste dei lavori da fare sono del febbraio
1988, il sollecito dell'Aviazione Civile è dell'aprile 1988, la
chiusura dell'aeroporto è del giugno 1988, mentre l'Assessore
Fosson solo il 16 settembre 1988 provvede a far deliberare questi
lavori, che pure sono utili ed urgenti. Forse sarebbe state utile
una maggiore sollecitudine.
PRESIDENTE:
Se nessuno chiede la parola, pongo in
votazione la ratifica della deliberazione n. 8252.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8267 in data 16 settembre 1988:
Lavori di
rifacimento di un muro pericolante sulla strada di accesso al
cimitero di Antey-Saint-André - Approvazione ed impegno di spesa -
Aggiudicazione dei lavori a trattativa privata.
PRESIDENTE:
Se nessuno chiede la parola, pongo in
votazione la ratifica della deliberazione n. 8267.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n 8271 in data 16 settembre 1988:
Lavori di
bonifica e sistemazione di una parte della parete rocciosa
sovrastante la strada di Villeneuve - Champlong in Comune di
Villeneuve - Aggiudicazione dei lavori a trattativa private alla
Ditta Brazzale Gianfranco, di Aosta - Approvazione ed impegno di
spesa - Approvazione del progetto Concessione dell'anticipazione
del 15% del prezzo contrattuale.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Questa è la seconda deliberazione per
lavori di bonifica lungo la strada che da Villeneuve raggiunge
Champlong. Vorrei sapere chi ha progettato la strada e chi l'ha
realizzata, anche perché gli interventi di bonifica sono una
diretta conseguenza del modo in cui è state realizzata la strada,
nel senso che probabilmente degli scavi non effettuati a regola
d'arte hanno determinato questa situazione.
Poiché nel giugno del 1987 era già stata approvata una
deliberazione con la quale abbiamo speso 94 milioni e con questa ne
spendiamo altri 40, vorrei sapere se ci saranno ulteriori
interventi successivi oppure se questo intervento di bonifica è
l'ultimo.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei sapere perché si è ricorsi alla
trattativa privata, quando è notorio che questi lavori erano
ritenuti necessari fin dal febbraio 1988. Il ricorso alla
trattativa privata ci sembra conveniente per lavori improvvisi e di
effettiva urgenza, non valutabili prima, o per una particolare
specializzazione della ditta. Quando, invece, si conosce l'esigenza
di un lavoro nel mese di febbraio e si decide di ricorrere alla
trattativa privata nel mese di settembre, ci poniamo degli
interrogativi.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
La questione della strada regionale di
Champlong, in Comune di Villeneuve, è già stata affrontata altre
volte in questo Consiglio, come il Consigliere Riccarand già
ricordava. Effettivamente la parete rocciosa, così com'era stata
affrontata nel primo lotto di strada, aveva dato alcuni problemi e
ne abbiamo già discusso.
Non ricordo a memoria chi siano stati il progettista e
l'esecutore dell'opera, ma non ho alcuna difficoltà a far pervenire
al Consigliere Riccarand, entro la fine della mattinata o nel primo
pomeriggio, le loro denominazioni esatte.
Proprio perché il tema era stato affrontato in un certo modo,
l'Assessorato ai Lavori Pubblici ha ritenuto di commissionare al
prof. Zanella uno studio completo su tutta la parete rocciosa di
Villeneuve. Sulla base dei risultati di quello studio si procede ad
una serie di bonifiche e questa è una di quelle che noi riteniamo
di dover fare. Non posso garantire che sarà l'ultima, comunque noi
seguiremo le indicazioni del prof. Zanella.
La trattativa privata, cui alludeva il Consigliere Mafrica, è
conseguente ad una gara ufficiosa, perché abbiamo interpellato
quattro ditte specializzate nel settore. Mi spiego meglio: come
Assessorato ai Lavori Pubblici abbiamo sperimentato di appaltare
lavori di sistemazione di pareti rocciose a delle ditte che hanno
le iscrizioni e che operano in questo settore. Ci siamo accorti poi
che queste ditte si avvalevano di guide specializzate e di
artigiani specializzati nello stesso settore, per cui abbiamo
ritenuto di saltare il gradino intermedio e ci siamo rivolti
direttamente a cooperative di guide. Una di queste, la ditta
Brazzale Gianfranco, ha risposto e ad essa noi abbiamo aggiudicato
il lavoro. Questo è il motivo per cui siamo ricorsi alla trattativa
privata.
PRESIDENTE:
Se nessuno chiede la parola, pongo in
votazione la ratifica della deliberazione n. 8271.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
Oggetto n. 8276 in data 16 settembre 1988:
Rifacimento
della condotta dell'acquedotto a servizio del Colle del Gran San
Bernardo in Comune di Saint-Rhemy - Appalto dei lavori mediante
licitazione privata - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8276.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n 8277 in data 16 settembre 1988:
Lavori di
completamento della rete fognaria del capoluogo del Comune di Hône
- Appalto dei lavori mediante licitazione privata - Approvazione ed
impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8277.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8299 in data 16 settembre 1988:
Concessione
di contributi ad associazioni pro loco della Regione per
l'incremento turistico locale.
PRESIDENTE:
Se nessuno chiede la parola, pongo in
votazione la ratifica della deliberazione n. 8299.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8302 in data 16 settembre 1988:
Approvazione ed impegno della spesa di Lire 100.000.000= per
l'esecuzione di lavori di restauro della Torre di Chevillien in
Comune di Saint-Rhemy-Bosses - Esecuzione dei lavori in economia
diretta.
PRESIDENTE:
Se nessuno chiede la parola, pongo in
votazione la ratifica della deliberazione n. 8302.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 8307 in data 16 settembre 1988:
Concessione
di un contributo straordinario di Lire 10.000.000= all'U.S. Aosta
Calcio nelle spese sostenute per l'organizzazione dell'incontro
calcistico "Do Santos F.C./U.S. Aosta Calcio", svoltosi ad Aosta il
9 agosto 1988 - Approvazione e liquidazione di spesa.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Ho chiesto la parola per dichiarare la
mia astensione su questa deliberazione.
PRESIDENTE:
Se nessuno chiede la parola, pongo in
votazione la ratifica della deliberazione n. 8307.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
Oggetto n. 8526 in data 23 settembre 1988:
Esecuzione
in economia diretta, mediante trattativa privata, dei lavori di
sistemazione idraulica del torrente Seivaz in località Pont Serrand
del Comune di La Thuile - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8526.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8528 in data 23 settembre 1988:
Lavori di
risagomatura del piano viabile e stesa del manto di usura in
conglomerato bituminoso su alcuni tratti delle strade regionali di
Valsavarenche e di Rhêmes - Appalto dei lavori a licitazione
privata - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8528.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8535 in data 23 settembre 1988:
Cantieri di
lavoro istituiti in comuni vari della Valle d'Aosta - Ulteriore
impegno di spesa straordinaria.
PRESIDENTE:
Se nessuno chiede la parola, pongo in
votazione la ratifica della deliberazione n. 8535.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8551 in data 23 settembre 1988:
Lavori di
costruzione della fognatura per le frazioni Cillian e Feilley in
Comune di Saint-Vincent - Appalto dei lavori mediante licitazione
privata - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8551.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8552 in data 23 settembre 1988:
Concessione
e liquidazione di un contributo di Lire 230.098.580= alla Comunità
Montana Valdigne-Mont Blanc nelle spese sostenute per interventi
relativi al risanamento delle acque - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8552.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8553 in data 23 settembre 1988:
Concessione
di un contributo di Lire 563.340.000= al Comune di Cogne nelle
spese sostenute per interventi relativi al risanamento delle acque
(ex L.R. 6.8.1985, n. 61) - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8553.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8562 in data 23 settembre 1988:
Lavori di
ristrutturazione e completamento delle reti idriche comunali di
Champorcher - Intervento da realizzare con il concorso dello Stato
nella misura del 90%, mediante la contrazione di mutuo con la Cassa
Depositi e Prestiti - Approvazione di spesa a carico della
Regione.
PRESIDENTE:
Se nessuno chiede la parola, pongo in
votazione la ratifica della deliberazione n. 8562.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8669 in data 23 settembre 1988:
Lavori di
ampliamento e sistemazione del lotto della strada regionale n° 36
di Saint-Barthelemy, compreso tra la progressiva 4+000 e 4+900 e
tra la progressiva 5+600 e 5+680 Intervento da realizzare con il
concorso dello Stato nella misura del 90%, mediante la contrazione
di mutuo con la Cassa Depositi e Prestiti - Approvazione di spesa a
carico della Regione.
PRESIDENTE:
Se nessuno chiede la parola, pongo in
votazione la ratifica della deliberazione n. 8669.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 8714 in data 30 settembre 1988:
Concessione
di un contributo alla Cooperativa Oasis di Aosta che gestisce il
Canile Regionale per conto dell'E.N.P.A..
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Questa deliberazione, con la quale la
Giunta delibera di concedere un contributo di 20.000.000 alla
Cooperativa Oasis di Aosta che gestisce il canile regionale per
conto dell'E.N.P.A., è piuttosto strana.
Poiché c'è già la legge regionale n. 89 del 2 novembre 1987,
quindi recentissima, perché è in vigore da meno di un anno, che
concede un contributo annuo di 90.000.000 all'E.N.P.A. di Aosta per
la sua attività statutaria e per la gestione del nuovo canile
regionale, io non riesco a capire per quale motivo si dia ora un
contributo alla Cooperativa Oasis per opere che riguardano il
canile regionale. La logica vuole che questo contributo, sempreché
si voglia dare un contributo integrativo a quello già previsto
dalla legge, venga assegnato all'E.N.P.A., che è l'organo che per
legge deve presiedere alla gestione del canile regionale. Non
capisco per quale motivo viene tirata in ballo la Cooperativa Oasis
e le si assegna questo contributo.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
L'ENPA a eu les 90 millions qui lui sont
dus par la loi citée. Ici, les travaux extraordinaires ont été
faits directement par cette coopérative qui gère pour l'ENPA le
chenil régional. Les factures étaient au nom de la coopérative
Oasis et non de l'ENPA et donc la contribution doit forcément aller
à cette coopérative et non à la Société.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Questo fatto è incomprensibile:
l'Amministrazione regionale fa una legge, cioè un provvedimento
apposito, che ha come sue finalità "la concessione di un contributo
annuo all'E.N.P.A. per la sue attività statutaria e per la gestione
del nuovo canile regionale"; se poi l'E.N.P.A., che è incaricato da
una legge regionale ed ha dei finanziamenti appositi per la
gestione del canile, ha deciso o decide di dare in gestione a
qualcun altro il canile, sono fatti suoi, che riguardano i rapporti
tra l'E.N.P.A. e chi lavora o gestisce il canile, ma non possiamo
noi sostituirci a questo rapporto, anche perché c'è una legge
regionale. Se proprio vogliamo dare ulteriori 20 milioni, diamoli
all'E.N.P.A..
Tra l'altro so che, probabilmente, all'interno dell'E.N.P.A.
esistono dei rapporti difficili, nel senso che mi risulta che
l'ente è stato anche commissariato... Pertanto, se al suo interno
la situazione è già delicata, evitiamo di intervenire con
provvedimenti che concorrono ad imbrogliarla ancora di più. Io
propongo, e presento in merito un emendamento apposito, che nella
deliberazione, laddove è scritto che il contributo viene dato alla
Cooperativa Oasis, sia scritto che lo stesso viene dato
all'E.N.P.A. Spetterà poi a quest'ultimo provvedere di conseguenza,
sempreché abbia sottoscritto qualche convenzione con qualcuno.
La legge regionale assegna 90 milioni all'E.N.P.A. per la
gestione del canile; se non bastano, gli si dia un contributo
straordinario, però il contributo va dato all'E.N.P.A. e non ad un
organismo che per legge non ha competenza in materia.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io non sapevo nulla dei rapporti
difficili in seno all'E.N.P.A., però vorrei chiedere se è stato
l'Assessore, la Giunta o il direttore dei lavori ad autorizzare
l'Oasis a realizzare questi lavori. Se l'autorizzazione è stata
data dall'E.N.P.A., la Regione non può certamente essere chiamata a
pagare le spese. Se noi, per esempio, appaltiamo un lavoro ad
un'impresa, che, a sua volta, lo affida in subappalto ad un'altra
ditta e se, alla fine del lavoro, quest'ultima ci chiede
direttamente di essere pagata, noi la invitiamo a rivolgersi
all'impresa che le ha commissionato il lavoro.
Mi pare che nel nostro caso la situazione sia analoga: se è
stato l'E.N.P.A. a commissionare all'Oasis questi lavori, la
procedura giusta è quella di assegnare il finanziamento
all'E.N.P.A., che a sua volta verserà all'Oasis quanto
dovutole.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Evidemment c'est l'Administration
régionale qui a autorisé ces travaux sur requête de l'ENPA, qui, à
ce moment-là, n'était pas commissariée et nous avait déjà dit que
les travaux seraient exécutés non par elle-même mais par la
coopérative Oasis. Nous avons donc autorisé la coopérative à faire
les travaux qui étaient extrêmement urgents, car il y avait toute
une série de travaux non prévus dans le projet. La structure avait
été ouverte; il s'agissait de faire l'installation hydraulique,
pour le lavage des différentes parties et une série de
transformations nécessaires.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Se la deliberazione viene posta ai
voti, io mantengo l'emendamento. Poiché, però, mi sembra che la
situazione sia confusa, vorrei fare una proposta di carattere
pregiudiziale, nel senso che chiederei il rinvio della
deliberazione ed un incontro in sede di Commissione con i
responsabili dell'E.N.P.A. e della Cooperativa Oasis, in modo da
chiarire la situazione che non è affatto chiara.
PRESIDENTE:
Mi sembra, allora, che ci sia una richiesta
pregiudiziale di rinvio della deliberazione in Commissione per un
chiarimento con l'Assessore Perrin; mentre in seconda battuta c'è
l'emendamento presentato dal Consigliere Riccarand
Sulla proposta di rinvio ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Nous sommes contre ce renvoi car pour nous
tout est clair et en ordre.
PRESIDENTE:
E' in discussione l'emendamento che non ho
fatto copiare e distribuire, perché, anche se è articolato in modo
da sostituire la parola "Oasis" con "E.N.P.A." tutte le volte che
questa è citata nella deliberazione, di fatto è chiaro e preciso,
nel senso che si tratta di liquidare il contributo, con tutti gli
accorgimenti dovuti nella deliberazione, all'E.N.P.A., anziché
all'Oasis. L'emendamento, quindi, anche se può sembrare lungo,
concerne solo la sostituzione della parola "Oasis" con la parola
"E.N.P.A.".
Ha chiesto la parola il Consigliere Riccarand; ne ha
facoltà.
RICCARAND (N.S.):
Vorrei solo chiedere la votazione sulla
richiesta di rinvio.
PRESIDENTE:
Poiché l'Assessore Perrin ha respinto, a nome
della maggioranza, la richiesta pregiudiziale di rinvio alla
Commissione competente, se nessuno chiede la parola, pongo in
votazione la proposta di rinvio della ratifica n. 8714 alle
Commissioni.
ESITO DELLA VOTAZIONE
Presenti: 30
Votanti: 29
Favorevoli: 7
Contrari: 22
Astenuti: 1 (Milanesio)
Il Consiglio non approva
PRESIDENTE:
Do lettura dell'emendamento alla
deliberazione presentato dal Consigliere Riccarand.
EMENDAMENTO
Nella premessa della Deliberazione:
- sostituire "alla Cooperativa OASIS di Aosta" con "all'ENPA,
sede regionale di Aosta,".
Al punto 1° della parte deliberativa:
- sostituire "a favore della Cooperativa OASIS di Aosta" con "a
favore dell'ENPA, sede regionale di Aosta".
Al punto 2° della parte deliberativa:
- sostituire alla "Cooperativa OASIS di Aosta" con "ENPA, sede
regionale di Aosta".
- eliminare "e con quietanza del signor Renato Collomb".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Evidemment, pour les rapports qu'il y a
eus entre le président de l'ENPA et l'Administration régionale,
pour cette requête de faire exécuter les travaux par Oasis, nous
sommes contre l'amendement.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.): Io vorrei che l'Assessore ci dicesse chi era
il Presidente dell'E.N.P.A. che a suo tempo avrebbe fatto questo
rapporto e vorrei sottolineare, inoltre, che la situazione non è
affatto chiara, perché se c'è stato il commissariamento dell'Ente,
non significa affatto che le cose siano così chiare come ha detto
l'Assessore.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je crois que cela est du domaine public:
le président de l'ENPA a été voté par le Conseil d'administration
et c'était M. Collomb. Pour ce qui nous concerne, personne ne nous
a écrit pour nous faire savoir qu'il y avait un "commissariamento"
de cet organe; on l'apprend par la voix du peuple. Le jour où
l'ENPA national nous fera savoir qu'il y a un "commissariamento"
nous agirons de conséquence. En tout cas ce problème est antérieur
au soi-disant "commissariamento", parce qu'à ce moment-là le
président Collomb était en pleines fonctions.
PRESIDENTE:
Ha chiesto la parola per dichiarazioni di
voto il Consigliere Riccarand; ne ha facoltà.
RICCARAND (N.S.):
Intanto il commissariamento è del 25
aprile 1988 e quindi mi stupisco che la Giunta non ne sapesse
niente...
(...Interruzione del Presidente Rollandin...)
Io so che è stato commissariato, ma poiché non mi occupo di
questi problemi, credo che questo lo dovreste sapere voi per primi.
La cosa strana, però, è che voi dite che il presidente che a suo
tempo ha fatto questa convenzione o questo accordo con la
Cooperativa Oasis di Aosta, per la gestione del canile, è il signor
Renato Collomb, cioè la stessa persona che qui compare come
destinataria del finanziamento alla Cooperativa Oasis. Il
presidente dell'E.N.P.A. ha, in pratica, affidato a se stesso la
gestione della Cooperativa...
(...Interruzione del Presidente Rollandin...)
...Voi! Io non so, ma qui c'è una situazione quanto mai
ingarbugliata...
(...Interruzione del Presidente Rollandin...)
PRESIDENTE:
Se nessuno chiede la parola, pongo in
votazione l'emendamento alla deliberazione n. 8714, presentato dal
Consigliere Riccarand, del quale abbiamo già dato lettura.
ESITO DELLA VOTAZIONE
Presenti: 31
Votanti: 31
Favorevoli: 7
Contrari: 24
Il Consiglio non approva
PRESIDENTE:
Ha chiesto la parola, per dichiarazioni di
voto sulla ratifica della deliberazione n. 8714, il Consigliere
Mafrica; ne ha facoltà.
MAFRICA (P.C.I.):
Il nostro Gruppo è d'accordo sul fatto
che si facessero questi lavori e sull'assegnazione del contributo.
Non essendo tuttavia d'accordo sulla procedura che intende seguire
la Giunta, cioè di scavalcare l'ente cui è affidata la gestione del
canile per rivolgersi direttamente all'ente cui l'E.N.P.A. ha
commissionato i lavori, noi ci asteniamo dal votare la
deliberazione.
PRESIDENTE:
Se nessuno chiede la parola, pongo in
votazione la ratifica della deliberazione n. 8714.
ESITO DELLA VOTAZIONE
Presenti: 30
Votanti: 21
Favorevoli: 20
Contrari: 1
Astenuti: 9 (Aloisi, Bajocco, Bich, Chenuil, Dolchi, Mafrica,
Milanesio, Pascale e Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK