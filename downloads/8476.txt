Consiglio Regionale della Valle d'Aosta - Oggetto del Consiglio n. 2957 del 9 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2957 del 9 luglio 1987 - Resoconto
OGGETTO N. 2957/VIII - DISEGNO DI LEGGE CONCERNENTE:
"MODIFICA DELLA LEGGE REGIONALE 15 MAGGIO 1974, N. 13:
PROVVEDIMENTI INTESI A FAVORIRE LA PIÙ AMPIA INFORMAZIONE
SULL'ATTIVITÀ DELLA REGIONE, E DELLE ALLEGATE TABELLE A) E
B),,.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Il s'agit d'une intervention qui est
avant tout liée à la possibilité d'accorder une aide financière à
la presse locale. C'est un problème dont nous discutons depuis long
temps; nous avions même dit qu'il serait nécessaire de modifier e
système d'information.
Ce projet de loi prévoit certaines possibilités même s'il n'est
pas en mesure de résoudre tous les problèmes d'information.
Nous sommes disposés à travailler pour les améliorations de ce
secteur, et pour contribuer non seulement au niveau financier mais
aussi de la formation professionnelle. Des cours spécifiques à
l'échelle locale et internationale pourront être prévus pour
l'information.
Pour ce qui est des justifications de notre choix, le rapport,
bien que bref, explique clairement:
"È in vigore ormai da circa 13 anni - la loi n° 13 est
justement de 1974 - nel corso dei quali si sono avuti notevoli
aumenti nei costi tipografici, per cui gli importi dei contributi,
previsti da tale legge, non possono più considerarsi
congrui.
In questi ultimi anni, da una parte sono notevolmente
aumentati il costo della carta ed il costo del lavoro...".
A propos des problèmes de l'emploi du papier, je crois que
l'Administration régionale peut envisager le recyclage du papier.
De même, au niveau de la presse, nous souhaiterions intervenir
auprès des différentes imprimeries pour les encourager dans ce
sens.
Quant au problème du travail, j'ai déjà parlé de notre intention
d'aider la formation, notamment de mettre à la disposition de la
presse locale des personnes susceptibles de suivre les problèmes
locaux et, partant, de donnent une information qui soit la plus
exhaustive possible, dans l'intérêt de la population.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
È un problema che torna all'attenzione
del Consiglio, che se ne era già occupato più volte. Ricordo che,
in proposito, il Gruppo Socialista aveva, addirittura, presentato
un disegno di legge sull'informazione fatta per mezzo della carta
stampata e per mezzo della radio e delle televisioni private.
Noi riteniamo che questo disegno di legge, come è stato detto
anche dal Presidente della Giunta, contribuisca a mantenere in vita
la stampa locale. Sarebbe, infatti, un grave danno se organi di
informazione, che hanno un notevole peso nella vita della nostra
collettività, dovessero chiudere per il venir meno di certi
finanziamenti regionali.
A questo punto, anche se non mi sembra il caso, si potrebbe
aprire un lungo dibattito sull'informazione in Valle d'Aosta,
perché, obiettivamente, a fronte di settimanali e periodici che
hanno un notevole pregio giornalistico, esistono altre
pubblicazioni che non fanno certamente onore alla nostra Regione,
per la loro scadente qualità giornalistica.
Il problema dell'informazione deve essere affrontato in maniera
complessiva e torniamo a ripetere, per la centesima volta, che esso
investe anche la questione della Radiotelevisione italiana, sede
regionale della Valle d'Aosta, che si è talmente incancrenita da
non meritare di essere più riproposta.
Io non so quale sia il metodo più idoneo per far cambiare
indirizzo e metodo alla Radiotelevisione italiana, sede di Aosta,
ma certo è che l'informazione che fornisce sui lavori di questo
Consiglio è estremamente carente. Più volte, infatti, abbiamo
ribadito che questo Consiglio non è il Consiglio comunale di
Pontboset, pur con tutto il rispetto per quel Consiglio, ma è il
Consiglio regionale della Valle d'Aosta. Ogni tanto, infatti,
quando ci capita di seguire il telegiornale, ci accorgiamo che la
realtà di questo Consiglio è trattata in modo estremamente
superficiale e all'aspetto pregnante di questo organismo, che è
centrale per la vita della nostra Regione, e cioè quello di fare
delle leggi, non viene dato il giusto rilievo e si dà più
importanza ad altre vicende. Ne consegue che chi ascolta quanto
succede in quest'aula trae l'impressione di un Consiglio di basso
livello. Spesso, ciò può essere a noi imputabile, ma, a volte, il
tele-ascoltatore riceve una informazione distorta su quanto il
Consiglio legifera.
Diciamo queste cose con profonda amarezza, perché è da quattro
anni che le ripetiamo in maniera diversa ed in diverse occasioni,
e, forse, non siamo stati capaci di modificare le cose in senso più
positivo. Prendiamo, tuttavia, atto di questa realtà e tiriamo
avanti.
Mi permetterei di suggerire un piccolo emendamento che, tra
l'altro, mi era sembrato che in un'altra occasione fosse già stato
accettato dalla Presidenza della Giunta. Noi proporremmo di
aggiungere anche i mensili, là dove si parla di periodici ed in
specie di settimanali e quindicinali, perché, anche se un mensile
pubblica contemporaneamente due inserzioni, non perde sicuramente
nulla in fatto di attualità e di informazione, anzi, permette al
mensile di assumere un taglio diverso dal settimanale o dal
quindicinale.
Entro ora un pochino nel merito del notiziario regionale
"Nouvelles de la Région Autonome de la Vallée d'Aoste". Anche in
questo caso mi permetterei di proporre un ripensamento
sull'impostazione di questa pagina, anche se, visto che ormai siamo
alla fine della legislatura, ciò non sarà fatto da questo Consiglio
regionale, ma dal prossimo: questa pagina-notiziario non dovrebbe
essere considerata solo come la pagina della Giunta regionale, ma
anche del Consiglio regionale.
All'inizio avevo apprezzato la dimostrazione di buona volontà
determinata dal riservare un certo spazio ai gruppi. Devo dire,
però, che, sul piano dell'impatto giornalistico, quest'opportunità
ha un significato molto modesto. Noi avevamo già criticato in altre
occasioni l'impostazione di quella pagina che, a mio avviso,
dovrebbe essere rivista proprio sul piano strettamente
giornalistico, perché, a volte la si legge con difficoltà, altre
volte riporta notizie in modo piuttosto sbrigativo ed altre volte,
infine, si presenta con un taglio che riflette quasi esclusivamente
l'attività dell'esecutivo regionale e non quella dell'organo
legislativo regionale. Si tratta, ovviamente, di considerazioni che
noi facciamo per dovere di onestà e che sottoponiamo all'attenzione
del Presidente della Giunta e della stessa Giunta.
In occasione di precedenti dibattiti su questo argomento, si era
parlato di rivedere questa legge e di prestare anche particolare
attenzione ai nuovi mezzi di informazione presenti nella nostra
Regione e cioè alla radio e alle televisioni private. Io credo che
su questo argomento vada fatta una certa riflessione.
Il mezzo radiofonico o televisivo ha, ovviamente, pregi e
difetti, tuttavia, rispetto alla carta stampata, ha il dono
dell'immediatezza. Non è bene trascurare questo tipo di
informazione. La Regione potrebbe regolarsi in maniera analoga a
come si regola per la carta stampata, anche per le radio e le
televisioni private, studiando l'opportunità di eventuali
convenzioni da stipulare con le emittenti più qualificate.
Ritengo di dover sollecitare l'esame di questo argomento agli
organi preposti con un ordine del giorno, che mi permetto di
presentare insieme agli altri Colleghi del Gruppo Socialista, del
quale do lettura:
ORDINE DEL GIORNO
IL CONSIGLIO REGIONALE
CONSIDERATO che il sistema d'informazione a livello regionale
ha subito una profonda evoluzione con l'entrata in funzione di
numerose radio e TV private;
ACCERTATO che è ipotizzabile che anche attraverso
un'informazione di tipo radiofonico e televisivo si possa favorire
una partecipazione più accentuata dei cittadini alla vita delle
istituzioni regionali ed in particolare modo dell'Ente
Regione;
DÀ MANDATO
alla Giunta regionale di predisporre, entro la fine dell'anno
in corso, un apposito disegno di legge, secondo impegni già assunti
in sede consiliare dalla Presidenza della Giunta, volto a favorire
un'informazione più attenta e puntuale sugli avvenimenti e
sull'attività dell'Amministrazione regionale, anche attraverso
apposite convenzioni con le radio e le TV private con sede in Valle
d'Aosta.
PRESIDENTE
: Io chiederei al Consigliere Torrione di
presentare tutti gli emendamenti, perché la sua proposta di
modificare la legge esige, praticamente, la modifica di tutta la
legge, altrimenti gli stessi emendamenti non potranno essere messi
in votazione.
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Io non vorrei addentrarmi in una
discussione sull'informazione, proprio perché la ritengo
estremamente importante, come ci è stato dimostrato dall'ultima
campagna elettorale. È da quattro anni, ormai, che continuiamo a
ripetere le stesse cose sulla qualità dell'informazione offerta
alla comunità valdostana.
Ora abbiamo una sede dell'ANSA (ente che ricerca notizie e che
poi le diffonde a tutti gli altri giornali, in forza delle
convenzioni e grazie anche alle sovvenzioni che riceve), realizzata
anche con i 140 milioni "regalati" dalla nostra Regione, a
differenza di quanto fanno le altre regioni. Nel nostro caso le
posizioni si sono invertite e l'Ente pubblico interviene su di una
agenzia giornalistica privata come l'ANSA, la cui presenza non ha
contribuito ad apportare la benché minima utilità alla qualità
dell'informazione in Valle d'Aosta. Qualche "personaggio" ne avrà
tratto qualche utilità, ma non la comunità valdostana.
Nel mese di settembre ritornerò su questo argomento e presenterò
un'interrogazione e, al limite, una mozione, per conoscere
l'effetto avuto sull'informazione dalla costituzione di una sede
dell'agenzia ANSA in Aosta, la quale, come torno a ripetere, è
stata pagata con i soldi dei contribuenti valdostani.
A parte questa piccola parentesi, vorrei ricordare al Presidente
della Giunta che in precedenti Consigli si era impegnato a
modificare questa legge, "aprendo" anche ai mensili, come noi
abbiamo chiesto in diversi Consigli e l'ultima volta nel marzo di
quest'anno.
Mi dispiace che tale impegno, assunto in Consiglio, non sia
stato mantenuto dal Presidente della Giunta, perché vengono
penalizzati quei mensili (e mi riferisco a quelli dei partiti) che
non sono in condizioni di realizzare dei settimanali. Se avessero,
infatti, la possibilità economica di fare un quindicinale o un
settimanale, lo farebbero ben volentieri. Noi non siamo d'accordo
con questa impostazione.
Sono d'accordo sull'emendamento che si riferisce ai mensili,
proposto dal Consigliere Torrione e annuncio che, se non verrà
accettato tale emendamento, io non voterò questa legge.
Richiamo, però, ancora una volta l'attenzione del Presidente
della Giunta sulla necessità di mantenere l'impegno che egli ha
assunto. Se non lo vorrà fare, noi continueremo ad essere critici
nei suoi confronti e nei confronti di questa Giunta, che non
recepisce certe richieste, anche se avanzate dai Consiglieri
dell'opposizione, che sono stati eletti per presentare le istanze
degli elettori. Per la terza volta, quindi, richiamo l'attenzione
del Presidente della Giunta sul problema dei mensili.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Pour ce qui est des amendements
annoncés par le Conseiller Torrione et relatifs à la possibilité
pour les mensuels d'avoir la publication des deux pages prévues, je
crois impossible pour le moment de l'insérer, avec cette structure,
au niveau de cette loi, et pas seulement pour des raisons
techniques. Le problème de l'information au niveau du soutien
économique doit être vu au niveau de l'intérêt qui peut être
réservé à la possibilité d'avoir du personnel qualifié, susceptible
d'être embauché dans les différents secteurs de l'information.
Ce pourrait être un bénéfice plus remarquable que le soutien
donné à la publication des hebdomadaires. Ainsi ne me semble-t-il
pas possible, pour le moment, de l'insérer dans cette loi.
Néanmoins, pour répondre à M. Baldassarre, je crois que la
proposition avancée n'est pas été sous-estimée par l'Administration
régionale, mais il y a des difficultés pour intervenir. Je suis
néanmoins disposé à étudier le problème avant la fin de l'année,
pour envisager les possibilités de modification.
Le problème des radios se révèle être un problème encore plus
difficile à examiner et l'on doit s'y prendre avec précaution.
Qu'elles soient un moyen d'information utile, tout le monde le
reconnaît, mais il s'agit de voir à quel niveau pourraient se
situer des conventions pour soutenir un certain secteur. Ce
problème ne se posait pas voilà cinq, six ans: il me semble correct
de l'examiner ensemble.
Donc, pour le problème du mensuel comme pour le problème des
radios on veut prévoir de constituer un groupe de travail qui
puisse étudier la question, surtout du point de vue juridique: je
me déclare disponible. Au-delà de cette loi, il existe la
possibilité de faire des modifications selon les exigences des
temps modernes.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ho presentato quegli emendamenti e
quell'ordine del giorno perché ritenevo opportuno che il Consiglio
prendesse atto della nuova realtà presente nel mondo
dell'informazione e mi riferisco, ovviamente, alla presenza delle
radio e delle televisioni private.
Mi sembra che il Presidente della Giunta abbia colto nel segno
quando ha detto che il problema è difficile e complesso. Io me ne
rendo perfettamente conto, perché si tratta di mezzi nuovi e
diversi che, anche sotto l'aspetto giornalistico, devono essere
trattati dall'Amministrazione regionale in maniera sostanzialmente
diversa.
Se la disponibilità manifestata dal Presidente della Giunta è
orientata alla costituzione di un gruppo di lavoro nel quale anche
noi, visto che abbiamo sollevato più volte questo problema,
possiamo esprimere la nostra opinione, io mi dichiaro disponibile a
ritirare l'ordine del giorno, a patto che questo gruppo di lavoro
possa iniziare a lavorare entro breve tempo.
Ritiro anche l'emendamento che si riferisce ai mensili, se
l'impegno concerne anche questo aspetto.
Se il Presidente della Giunta è d'accordo, io proporrei che,
all'interno di quel gruppo di lavoro, che io mi auguro venga
costituito dallo stesso Presidente della Giunta, si esamini anche
il problema che a me sembra più importante e che è stato sollevato
anche dal suo intervento, e cioè quello della qualità dei
giornalisti e della loro formazione professionale.
In questo senso occorre che noi facciamo un po' di autocritica,
perché è inutile che noi ci lamentiamo dell'informazione, quando
non facciamo nulla per migliorarla e per contribuire ad elevare la
qualità degli operatori. Io faccio parte dell'Associazione dei
giornalisti e credo, pertanto, di poter fare questa piccola
considerazione anche dall'interno: una volta, per diventare
giornalisti, occorreva seguire una lunga trafila. Io ho collaborato
con periodici di carattere nazionale e poi, per cinque anni, con la
RAI, prima di avere il famoso tesserino. Adesso, invece, basta
scrivere il proprio nome sul biglietto da visita, ci si presenta e
si ottiene l'iscrizione all'Albo.
Poiché non ho paura di quello che dico, ripeto in quest'aula che
occorrerebbe maggiore oculatezza prima di accettare l'iscrizione
all'Ordine dei giornalisti. Questo argomento è stato da me trattato
anche con il neo presidente dell'Associazione dei giornalisti
valdostani e mi auguro che, essendo ora diventato deputato della
Valle d'Aosta, si occupi ugualmente ed in maniera diversa
dell'occupazione in Valle.
Io sono perfettamente d'accordo con il Presidente della Giunta
nell'offrire questa opportunità a dei giovani valdostani. Un grande
giornalista diceva, infatti: "Fare il giornalista è uno dei
mestieri più difficili del mondo", ed è vero. Ma io credo che, se
l'Ente pubblico, attraverso i mezzi più idonei, offrirà a dei
giovani valdostani la possibilità di capire e di scrivere sulla
nostra realtà con un'altra sensibilità, perseguirà un aspetto che
sarà positivo, non solo per il Consiglio regionale, ma per l'intera
collettività valdostana.
Nello scusarmi per questo mio piccolo sfogo personale sul
problema dell'informazione, che mi sta molto a cuore, ribadisco
che, se l'impegno del Consiglio può essere interpretato nel senso
da me illustrato, dichiaro di ritirare gli emendamenti che ho
presentato. Grazie.
PRESIDENTE
: Il Consigliere Torrione ha ritirato gli
emendamenti e l'ordine del giorno, che aveva presentato anche a
nome del Partito Socialista e dei quali do comunque lettura per
renderne edotto il Consiglio:
EMENDAMENTO
Aggiungere all'art. 2, 1° comma, dopo la parola
"quindicinale" la parola "mensile".
Sostituire all'art. 3, 2° comma, le parole "I settimanali o
quindicinali" con la parola "I periodici".
EMENDAMENTO
Nella Tabella B) aggiungere alla parola "quindicinali" le
parole "e i mensili".
ORDINE DEL GIORNO
IL CONSIGLIO REGIONALE
CONSIDERATO che il sistema di informazione a livello
regionale ha subito una profonda evoluzione con l'entrata in
funzione di numerose radio e TV private;
ACCERTATO che è ipotizzabile che anche attraverso
un'informazione di tipo radiofonico e televisivo si possa favorire
una partecipazione più accentuata dei cittadini alla vita delle
istituzioni regionali ed in particolare modo dell'Ente Regione;
DÀ MANDATO
alla Giunta regionale di predisporre, entro la fine dell'anno in
corso, un apposito disegno di legge, secondo impegni già assunti in
sede consiliare dalla Presidenza della Giunta, volto a favorire
un'informazione più attenta e puntuale sugli avvenimenti e
sull'attività dell'Amministrazione regionale anche attraverso
apposite convenzioni con le radio e TV private aventi sede in Valle
d'Aosta.
PRESIDENTE
: I suddetti emendamenti e l'ordine del giorno,
pertanto, sono da considerare ritirati.
Passiamo ora all'esame dell'articolato.
Do lettura dell'art. 1.
ARTICOLO 1
1. Con decorrenza dal 1° gennaio 1987, gli importi di cui alle
tabelle A) e B) allegate alla Legge regionale 15 maggio 1974, n°
13, già modificati dalle Leggi regionali del 29.01.1980, n° 7, e
del 04.08.1982, n° 33, sono modificati secondo la tabella allegata
alla presente Legge.
PRESIDENTE
: Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
Prendo atto dell'impegno assunto
dal Presidente della Giunta e mi permetto di invitarlo ad essere
sollecito nel nominare, sempreché sia di sua competenza, questa
commissione o gruppo di lavoro, affinché tutti coloro che sono
interessati alla pubblicazione di settimanali o di mensili si
possano organizzare per tempo, così come possano pensarci per tempo
i giovani che intendano intraprendere la professione
giornalistica.
Sono d'accordo con il Presidente della Giunta nel ritenere che,
come in tutte le professioni e carriere, anche tra i giornalisti ci
siano quelli molto preparati e quelli meno. A mio parere l'Ente
pubblico deve promuovere la frequenza a corsi che avviano alla
professione giornalistica, anche fuori dalla Valle d'Aosta, a
giovani che intendano avviarsi a tale professione, in modo che vi
si possano orientare con relativa tranquillità.
Per l'impegno che si è assunto il Presidente della Giunta, io
voterò a favore di questa legge e lo sollecito a costituire in
tempi molto brevi il gruppo di lavoro del quale si è fatto
cenno.
PRESIDENTE
: Ha chiesto la parola per dichiarazione di
voto il Consigliere Tonino; ne ha facoltà.
TONINO (P.C.I.):
Nell'esprimere il parere favorevole del
mio Gruppo al disegno di legge, approfitto dell'occasione per
evidenziare i limiti dell'informazione regionale affidata a questo
intervento. Condivido in parte l'osservazione fatta dal Consigliere
Torrione quando dice che, in parte, si tratta di limiti "della
pagina", anche se tutti sappiamo molto bene che questo disegno di
legge, in sostanza, ha anche la funzione di sostenere, in qualche
modo, i periodici locali e questo, di per sé, è un fenomeno
positivo di pluralismo dell'informazione e, quindi, di informazione
nella nostra Regione.
Questo settore sta diventando di straordinaria importanza,
tant'è che negli Stati Uniti è considerato ormai il secondo potere.
Nella nostra Regione non è così, ma certo è che l'influenza della
stampa e del modo in cui viene fatta l'informazione è notevole.
Da questo punto di vista noi siamo impegnati, e lo faremo ogni
volta, a denunciare le deformazioni che lì ci sono e ce ne sono.
Allo stesso tempo, però, ci interessa che ci sia una gestione
davvero democratica di tutto il sistema informativo della Regione.
È indubbio che questo compito debba essere svolto dalla Regione,
dalla Giunta regionale e dagli organi di governo di questa Regione,
innanzitutto perché ci sono problemi che riguardano il settore
anche sotto l'aspetto occupazionale ed economico, per cui deve
essere trattato come tutti i settori, ed in secondo luogo perché
sull'attività di questa Regione si gioca molta parte
dell'informazione, che interessa la nostra vita economica e
sociale.
Non riprendo le osservazioni sul funzionamento della sede RAI di
Aosta, che ha anche il carattere di un servizio pubblico; faccio un
esempio specifico: il veder liquidata, ieri sera, la posizione da
noi assunta in questo Consiglio, sull'intervento relativo a Pila,
con le parole "polemica dei Comunisti sulla questione dell'ALPILA",
è stata una forma di banalizzazione che mi è dispiaciuta.
Con i nostri strumenti cercheremo, ovviamente, di spiegare in
che cosa consiste la nostra posizione.
Io ravviso la necessità di uno strumento che dia ai cittadini
un'informazione corretta. È un problema che riguarda anche il
Consiglio, perché non è giusto riversare i problemi solo sulla
Giunta regionale, ed in altre Regioni, infatti, esiste un organo di
informazione del Consiglio regionale, con carta più o meno patinata
e con contenuti più o meno interessanti. Secondo noi, però, alcune
di quelle esperienze, che noi riceviamo e analizziamo, sono
sicuramente valide e costituiscono quella forma di informazione
democratica sull'attività svolta dal Consiglio regionale.
Non voglio andare oltre, ma ben venga un gruppo di lavoro che si
occupi di questi temi. Noi garantiamo la nostra disponibilità e
sarebbe bene dare un segnale positivo in questo senso, anche se ci
avviamo alla fine della legislatura.
PRESIDENTE
: Se nessuno chiede la parola, pongo in
votazione l'articolo 1:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2:
ARTICOLO 2
1. La legge regionale 15 maggio 1974, n° 13 è modificata come
segue:
- "Art. 2" - I commi 1° e 2° sono sostituiti dai seguenti:
"I contributi previsti dall'art. 1 sono concessi alle
pubblicazioni regolarmente diffuse nella Regione, aventi
periodicità settimanale o quindicinale, un formato minimo di cm. 30
x 40 circa, una tiratura minima di duemila copie per numero e
contenuto politico, sindacale o culturale riferito alla Valle
d'Aosta, per il quale risultino incluse nel campo di applicazione
dell'art. 1 della Legge 1° agosto 1949, n° 482.
Le pubblicazioni di cui al precedente comma devono essere
regolarmente iscritte nel Registro dei giornali e delle
pubblicazioni del Tribunale di Aosta oppure, se registrate altrove,
devono possedere caratteristiche e contenuto di interesse
esclusivamente regionale valdostano".
-
"Art. 3" - L'articolo 3 è sostituito dal seguente:
"Il Notiziario regionale denominato "Nouvelles de la Région
Autonome de la Vallée d'Aoste", sarà predisposto ogni quindici
giorni (ad eccezione del mese di agosto), occuperà lo spazio di una
pagina e dovrà essere stampato verticalmente.
I settimanali o quindicinali sono tenuti a rispettare la
periodicità dichiarata e a pubblicare il Notiziario "Nouvelles de
la Région Autonome de la Vallée d'Aoste", entro il termine di
quindici giorni dal ricevimento, senza omissioni, errori o
integrazioni".
-
"Art. 5" - L'articolo 5 è sostituito dal seguente:
"È istituita, con decreto del Presidente della Giunta regionale,
una Commissione con compiti di consulenza e di verifica delle
condizioni e dei requisiti richiesti per l'applicazione dei
provvedimenti di cui alla presente Legge.
La Commissione è composta dal Presidente della Giunta o da un
suo delegato che la presiede, da tre Consiglieri regionali di cui
uno designato dalla minoranza, da un rappresentante dell'ordine dei
giornalisti, da un rappresentante degli editori e da un funzionario
dell'Ufficio Stampa della Presidenza della Giunta regionale.
Il parere della Commissione è obbligatorio e le conseguenti
decisioni della Giunta regionale sono definitive".
- "Art. 6" - Il 1° comma è modificato come segue:
"I periodici che alla data del 31 dicembre 1986 erano ammessi a
pubblicare il Notiziario "Nouvelles de la Région Autonome de la
Vallée d'Aoste" potranno continuare a fruire dei contributi
previsti dalla presente Legge mantenendo il formato in uso a tale
data purché garantiscano una periodicità almeno quindicinale e una
tiratura minima di 2.000 copie a condizione che il Notiziario
occupi lo spazio di una pagina e sia stampato verticalmente".
Il 2° comma viene interamente soppresso.
PRESIDENTE
: Se nessuno chiede la parola, pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 3:
ARTICOLO 3
1. Nelle tabelle A) e B), allegate alla Legge 15 maggio 1974,
n° 13, già modificate dalle Leggi regionali del 29.01.1980, n° 7, e
del 04.08.1982, n° 33, è soppressa la prima colonna concernente le
pubblicazioni a due fogli (corrispondenti a quattro
pagine).
PRESIDENTE
: Se nessuno chiede la parola, pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'articolo 4:
ARTICOLO 4
1.
Il maggior onere derivante dall'applicazione della
presente Legge, valutato in annue £. 75.000.000 a decorrere
dall'anno 1987, graverà sul capitolo n° 23850 del bilancio di
previsione per l'anno in corso e sui corrispondenti capitoli dei
futuri bilanci.
2.
Alla copertura dell'onere di cui al comma
precedente si provvede:
* per l'esercizio 1987
- quanto a £. 40.000.000 mediante riduzione di pari importo
dallo stanziamento iscritto al capitolo 50000 "Fondo globale per il
finanziamento di spese per l'adempimento di funzioni normali (spese
correnti)" a valere sull'accantonamento previsto all'allegato n. 8
al bilancio per il corrente esercizio, relativo all'istituzione di
un ruolo per l'inquadramento dei vigili del fuoco; su detto
accantonamento rimane, quindi, disponibile la minor somma £
1.217.000.000=.
- quanto a £. 35.000.000 mediante riduzione di pari importo
dallo stanziamento iscritto al capitolo 50100 "Fondo globale per il
finanziamento di spese per ulteriori programmi di sviluppo (spese
correnti)" a valere sull'accantonamento previsto all'allegato n. 8
al bilancio per il corrente esercizio;
* per gli esercizi 1988 e 1989 mediante utilizzo delle
seguenti risorse disponibili iscritte nel bilancio pluriennale
1987/1989:
Programma 2.1.2. - altri interventi, per £.
70.000.000;
Programma 3.2. - altri oneri non ripartibili, per £.
80.000.000.
PRESIDENTE
: Se nessuno chiede la parola, pongo in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'articolo 5:
ARTICOLO 5
1. Alla parte spesa del bilancio di previsione della Regione
per l'esercizio 1987 sono apportate le seguenti variazioni:
in diminuzione:
cap. 50000 "Fondo globale per il finanziamento di spese per
l'adempimento di funzioni normali (Spese correnti)"
£. 40.000.000
cap. 50100 "Fondo globale per il finanziamento di spese per
ulteriori programmi di sviluppo
(Spese correnti)"
£. 35.000.000
Totale in diminuzione
£. 75.000.000
in aumento:
cap. 23850 "Contributi ai periodici locali per favorire la più
ampia informazione sull'attività della Regione"
- L.r. 15.05.1974, n. 13
- L.r. 20.06.1978, n. 38 art. 2, comma 2
- L.r. 10.06.1983, n. 45
- L.r., n.
£. 75.000.000
La presente Legge sarà pubblicata nel Bollettino Ufficiale della
Regione. È fatto obbligo a chiunque spetti di osservarla e di farla
osservare come Legge della Regione Valle d'Aosta.
PRESIDENTE
: Se nessuno chiede la parola, pongo in
votazione l'articolo 5 testé letto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 25
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK