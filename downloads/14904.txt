Consiglio Regionale della Valle d'Aosta - Oggetto del Consiglio n. 1369 del 14 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 1369 del 14 giugno 1995 - Resoconto
SEDUTA ANTIMERIDIANA DEL 14 GIUGNO 1995
OGGETTO N. 1369/X Presa d'atto delle dimissioni rassegnate dal
sig. Diémoz Christian da membro supplente in seno al Collegio
sindacale dell'Associazione Sport Invernali Valle d'Aosta e sua
sostituzione.
Presidente Pongo in votazione la presa d'atto delle dimissioni
di Diémoz Christian, per voto palese.
Presenti, votanti e favorevoli: 31
Il Consiglio approva all'unanimità
Presidente Ha chiesto la parola il Consigliere Perron.
Perron (UV) Je propose M. Aglietta Umberto.
Presidente Si procede alla votazione.
- Consiglieri presenti e votanti: 31
- Schede nulle: 1
- Schede valide: 30
- Schede bianche: 7
Hanno riportato voti:
Aglietta Umberto: 23
Presidente In base all'esito della votazione risulta designato
quale membro supplente in seno al Collegio sindacale
dell'Associazione Sport Invernali il sig. Aglietta Umberto,
residente in La Salle, fraz. La Clusaz, n. 40, per la durata del
quadriennio in corso che scadrà il 30 giugno 1996.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 3 dello Statuto dell'Associazione Sport Invernali
Valle d'Aosta stabilisce che un membro supplente del Collegio
sindacale è designato dalla Regione;
- con provvedimento n. 4353/IX in data 24 marzo 1993 il
Consiglio regionale ha designato quale membro supplente in seno al
Collegio sindacale dell'Associazione Sport Invernali Valle d'Aosta,
per il quadriennio 1993/1996, che scadrà il 30 giugno 1996, il sig.
Diémoz Christian;
Considerato che il sig. Diémoz Christian, con lettera in data 9
settembre 1994, ha rassegnato le proprie dimissioni da membro
supplente del Collegio sindacale dell'Associazione Sport Invernali
Valle d'Aosta;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sulle seguenti candidature:
1) Aglietta Umberto, 2) Colombati Ludovico, 3) Coslovich
Roberto, 4) Meinardi Aldo Luciano, 5) Raimo Fiorentino;
Ritenuto necessario prendere atto delle dimissioni rassegnate
dal sig. Diémoz Christian da membro supplente del Collegio
sindacale dell'Associazione Sport Invernali Valle d'Aosta e
procedere alla designazione di un altro componente in sua
sostituzione per la durata del quadriennio in corso che scadrà il
30 giugno 1996;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 27 marzo 1991, n. 12;
Delibera
1) di prendere atto delle dimissioni rassegnate dal Signor
Diémoz Christian da membro supplente in seno al Collegio sindacale
dell'Associazione Sport Invernali Valle d'Aosta e di procedere alla
designazione del sig. Aglietta Umberto, residente in La Salle,
fraz. La Clusaz, n. 40, in sua sostituzione, per la durata del
quadriennio in corso che scadrà il 30 giugno 1996;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK