Consiglio Regionale della Valle d'Aosta - Oggetto del Consiglio n. 887 del 30 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 887 del 30 novembre 1989 - Resoconto
OGGETTO N. 887/IX - Disegno di legge: "Impiego temporaneo e
straordinario di lavoratori disoccupati in cantieri vari della
Valle d'Aosta".
Presidente - Ha chiesto di parlare l'Assessore ai Lavori
Pubblici Fosson, ne ha facoltà.
Fosson (DC)
- La legge che viene presentata e che è già
stata discussa in Commissione colma una lacuna normativa che
avevamo rispetto ai cantieri di lavoro per l'impiego temporaneo
straordinario di lavoratori disoccupati in Valle d'Aosta. E'
finalizzata a dare del lavoro ai disoccupati che non hanno
possibilità di lavorare in imprese o in altri settori di attività;
normalmente è rivolta ai lavoratori meno dotati professionalmente,
meno dotati anche fisicamente o intellettualmente. E' in fondo una
legge con fine sociale e in questo senso va letta.
La legge prevede l'istituzione di cantieri di lavoro nel Comune
di Aosta per 12 mesi all'anno, proprio perchè in Aosta c'è maggiore
concentrazione di abitanti e maggior richiesta di cantieri a fine
sociale, e prevede in altri Comuni, dove ce ne sia la necessità,
l'istituzione di cantieri per circa 8 mesi all'anno. Regolamenta il
pagamento degli operai, il salario mensile, e regolamenta ancora
chi sono i soggetti preposti alla gestione dei cantieri e le
modalità per istituire i cantieri stessi.
C'è poi una norma transitoria in prima applicazione, relativa
all'anno in corso, che permette di utilizzare le disponibilità di
bilancio esistenti.
Presidente
- E' aperta la discussione generale. Se nessun
Consigliere chiede di intervenire, chiedo, prima di porre in
votazione la legge, se vi sono dichiarazioni di voto.
Ha chiesto di parlare il Consigliere Mafrica, ne ha facoltà.
Mafrica (PCI)
- Intervengo per ribadire che questo
disegno di legge è stato presentato con urgenza il 22 novembre
1989, quando la competenza della materia ci è stata trasferita il
16 maggio 1978; quindi l'urgenza è relativa.
Siccome si stanziano dei fondi per i lavoratori disoccupati,
votiamo a favore, però ci sembra che questa stessa legge avrebbe
potuto essere presentata sei mesi fa e sicuramente non ci sarebbe
stato nel Consiglio nessuna obiezione, come non c'è nel merito.
Sollecitiamo la Giunta a non percorrere la strada dell'addensare
nell'ultima settimana possibile tutti i disegni di legge.
Presidente
- Si passa alla votazione dell'articolato. Do
lettura dell'artiolo 1:
Articolo 1
("Finalità della legge")
1. La Regione, al fine di consentire interventi eccezionali
nelle situazioni in cui più grave si presenta, per caratteristiche
quantitative e qualificative, la situazione occupazionale, con la
presente legge disciplina, nell'ambito delle competenze trasferite
ai sensi dell'art. 1 della legge 16 maggio 1978, nr. 196, in
materia di cantieri scuola e di lavoro - già normati dalla legge 29
aprile 1949, nr. 264 (Provvedimenti in materia di avviamento al
lavoro e di assistenza ai lavoratori involontariamente disoccupati)
- l'utilizzo temporaneo e straordinario di lavoratori disoccupati
in cantieri di lavoro per la realizzazione di opere di pubblica
utilità.
Presidente
- Pongo in votazione l'articolo 1.
Esito della votazione:
Presenti, votanti e favorevoli: 28
Il Consiglio approva all'unanimità.
Do lettura dell'articolo 2:
Articolo 2
("Soggetti e natura degli interventi")
1. I Comuni o loro Consorzi, e le Comunità Montane, nei quali si
riscontri un particolare squilibrio tra l'offerta e la domanda di
lavoro con conseguente elevato tasso di disoccupazione, possono
promuovere iniziative per l'impiego temporaneo e straordinario di
lavoratori disoccupati nella realizzazione di opere di pubblica
utilità attraverso l'istituzione di cantieri di lavoro, a gestione
regionale, di cui all'articolo 1.
Presidente
- Pongo in votazione l'articolo 2.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'articolo 3:
Articolo 3
("Attribuzioni all'Assessorato
regionale dei Lavori Pubblici")
1. Al fine di una gestione della legge che, nell'ambito del
finanziamento stabilito nella deliberazione del Consiglio Regionale
di cui all' articolo 4, consenta l'istituzione e la gestione dei
cantieri di lavoro a livello regionale, sono attribuite
all'Assessorato regionale dei Lavori Pub-blici, con le modalità di
cui ai successivi articoli, le funzioni inerenti:
a) alla raccolta ed istruttoria delle domande, alla scelta e
all'approvazione dei progetti di intervento;
b) alla priorità degli Enti richiedenti in considerazione delle
diverse situazioni sociali ed economiche;
c) al conseguente rilascio, con decreto a firma del Presidente
della Giunta regionale, previa deliberazione della Giunta
regionale, delle autorizzazioni all'apertura e gestione dei
cantieri di lavoro da istituire nei Comuni, o loro Consorzi, e
nelle Comunità Montane;
d) all'entità, previa deliberazione della Giunta regionale,
dell'indennità giornaliera di cui al successivo articolo 8 da
corrispondere ai disoccupati e personale istruttore avviati nei
cantieri di lavoro;
e) alla gestione ed al controllo sulle modalità di realizzazione
delle iniziative approvate ed autorizzate.
Presidente
- Pongo in votazione l'articolo 3.
Esito della votazione:
Presenti, votanti e favorevoli: 28
Il Consiglio approva all'unanimità
Presidente: Do lettura dell'articolo 4:
Articolo 4
("Deliberazione Consiglio Regionale")
1. La Regione annualmente assegna, sulla base delle rispettive
situazioni di disoccupazione un finanziamento per l'istituzione dei
cantieri di lavoro a favore dei Co-muni, o loro Consorzi, e delle
Comunità Montane, per la realizzazione delle iniziative di cui all'
art. 2;
2. Il Consiglio Regionale annualmente, con propria
deliberazione, su proposta della Giunta regionale, stabilisce la
spesa necessaria per i fini e secondo il criterio di cui al primo
comma.
Presidente
- Pongo in votazione l'articolo 4.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'articolo 5:
Articolo 5
("Domande ed autorizzazioni")
1. I Comuni, o loro Consorzi, e le Comunità Montane che
intendono realizzare le iniziative presentano, entro il 30 aprile
di ogni anno, la domanda di richiesta indirizzata all'Assessorato
Regionale dei Lavori Pubblici per ottenere l'istituzione dei
cantieri di lavoro nell'ambito territoriale di competenza, con
allegato il progetto di intervento di cui all' articolo 6.
2. L'Assessorato regionale dei Lavori Pubblici, verifica la
completezza della documentazione allegata alla domanda, la
congruità e la conformità del progetto di intervento con quanto
stabilito nella presente legge, per assicurare una soddisfacente
gestione del cantiere di lavoro, e la copertura finanziaria
dell'intervento previsto.
3. Sulla base della verifica di cui al precedente comma e nel
rispetto delle indicazioni e del finanziamento fissati dalla
deliberazione del Consiglio Regionale di cui al comma secondo dell'
articolo 4 e nel termine massimo di 30 giorni dalla data di
scadenza per la presentazione delle domande, la Giunta regionale
decide sulle domande presentate e sui relativi progetti di
intervento, rinviando, in caso di accettazione, il finanziamento
della spesa e le relative autorizzazioni al bilancio preventivo
della Regione per l'anno successivo a quello della presentazione
delle domande tendenti a richiedere l'istituzione di cantieri di
lavoro, in osservanza a quanto disposto dalla presente legge e
dalla deliberazione del Consiglio Regionale di cui all'articolo
4.
Presidenti
- Pongo in votazione l'articolo 5.
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'articolo 6:
Articolo 6
("Contenuto del progetto")
1. Il progetto allegato alla domanda di cui al comma primo del
precedente articolo 5 deve contenere:
a) una relazione sintetica sulla situazione del mercato del
lavoro dalla quale si evincano la gravità e le caratteristiche
della crisi occupazionale nell'area territorialmente di competenza
dell'Ente locale proponente;
b) la descrizione analitica delle opere che si intendono
attuare, comprensiva degli elementi tecnico-progettuali ed
amministrativi;
c) il numero dei disoccupati che si intende utilizzare, comunque
non inferiore a 6 e non superiore a 15 per il Comune di Aosta e non
superiore a 10 per gli altri Comuni, le loro caratteristiche e le
modalità per la loro individuazione;
d) la durata del progetto, o dei progetti, specificata in mesi e
numero complessivo delle giornate lavorative previste;
e) gli oneri distinti: in spese di funzionamento e
organizzazione, indenniti ai lavoratori interessati, oneri
previdenziali e assicurativi;
2. Qualora le opere che si intendono realizzare comportino,
sulla base della normativa vigente, autorizzazioni amministrative o
pareri tecnici, l'Ente richiedente dovrà dare atto, in sede di
domanda, dell'avvenuta acquisizione degli stessi.
3. Le caratteristiche del progetto di intervento devono essere
tali da comportare una durata del cantiere non inferiore a mesi due
con un massimo di 3.600 giornate lavorative ed una attività
effettiva del cantiere non superiore a mesi dodici, per il Comune
di Aosta e con un massimo di 1.600 giornate lavorative ed una
attività effettiva del cantiere non superiore a mesi otto, per gli
altri Comuni; eccezionalmente, qualora particolari caratteristiche
delle opere che si intendono realizzare lo richiedano, i relativi
prolungamenti potranno essere concessi a seguito di una successiva
richiesta da effettuarsi per l'anno successivo con le modalità
previste dalla presente legge.
Presidente
- Pongo in votazione l'articolo 6:
Esito della votazione:
Presenti, votanti e favorevoli: 29
Il Consiglio approva all'unanimità
Presidente
- Do lettura dell'articolo 7:
Articolo 7
("Beneficiari degli interventi")
1. Possono essere utilizzati nei cantieri i lavoratori
disoccupati iscritti nelle liste delle sezioni circoscrizionali per
l'impiego e il collocamento, individuati secondo i criteri
stabiliti con legge 28 febbraio 1987, nr. 56 (Norme
sull'organizzazione del mercato del lavoro).-
2. La partecipazione dei lavoratori ai cantieri è volontaria e
non costituisce nessun rapporto di lavoro con l'Amministrazione
regionale, nè costituisce titolo preferenziale per la
partecipazione a concorsi e/o per l'assunzione negli Enti o nelle
Aziende pubbliche.
3. Per la durata del cantiere i lavoratori in esso impiegati
mantengono la figura giuridica di disoccupati e, conseguentemente,
l'iscrizione al Collocamento come previsto dalla legge del 29
aprile 1949, nr. 264 e successive modificazioni.
4. L'articolazione dell'attività lavorativa deve prevedere
l'utilizzo dei disoccupati per 5 giorni alla settimana e per 8 ore
giornaliere e consentire la partecipazione dei lavoratori medesimi
alle chiamate pubbliche del Collocamento.
5. L'attività lavorativa può comprendere anche momenti formativi
inerenti all'attività stessa.
Presidente
- Pongo in votazione l'articolo 7:
Esito della votazione:
Presenti, votanti e favorevoli: 29
Il Consiglio approva all'unanimità
Presidente
- Do lettura dell'articolo 8:
Articolo 8
("Trattamento economico e tutela previdenziale e assicurativa
dei lavoratori e del personale istruttore" )
1. Ai lavoratori e personale istruttore partecipanti ai cantieri
di lavoro la Regione corrisponde una indennità giornaliera nella
misura stabilita nella deliberazione della Giunta regionale di cui
alla lettera d) dell' articolo 3.
2. Per quanto concerne il trattamento previdenziale,
assistenziale e assicurativo si provvede nel modo seguente:
a) per i lavoratori si applicano le disposizioni della legge 6
agosto 1975, nr. 418 (modifiche e integrazioni della legge 2 aprile
1968, n. 424 in materia di cantieri di lavoro e di rimboschimento e
sistemazione montana) e successive modificazioni ed integrazioni,
restando a carico della Regione promotrice il relativo onere
finanziario da detta legge già previsto a carico del disciolto
"Fondo per l'addestramento professionale dei lavoratori";
b) per il personale istruttore e vice-istruttore, quest'ultimo
previsto solo per i cantieri istituiti in Comune di Aosta, secondo
la vigente normativa statale disciplinante la previdenza a mezzo
dell' INPS e dell'INAIL.
Presidente - Pongo in votazione l'articolo 8:
Esito della votazione:
Presenti, votanti e favorevoli: 28
Il Consiglio approva all'unanimità
Presidente
- Do lettura dell'articolo 9:
Articolo 9
("Norma transitoria per la prima applicazione" )
1. Al fine di consentire l'immediata operativiti della presente
legge, la somma disponibile nel bilancio regionale per l'esercizio
1989, di cui all' articolo 10 è ripartita, per la gestione di
cantieri di lavoro da istituirsi nei Comuni, secondo quanto di
seguito indicato:
- Comune di Aosta L. 204.000.000
- Comune di Chatillon L. 182.000.000
- Comune di Fenis L. 182.000.000
- Comune di Issogne L. 182.000.000
- Comune di Nus L. 182.000.000
2. L'indennità giornaliera lorda da corrispondere ai lavoratori
disoccupati partecipanti ai cantieri autorizzati ai sensi del
presente articolo, è stabilita nella tabella A) allegata alla
presente legge.
3. Nella fase transitoria prevista dal presente articolo, i
lavoratori disoccupati iscritti nelle liste delle sezioni
circoscrizionali per l'impiego e il collocamento, da avviare nei
cantieri di lavoro sono individuati secondo i criteri previsti al
primo comma dell'articolo 7.
Presidente
- Pongo in votazione l'articolo 9:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Do lettura dell'articolo 10:
Articolo 10
("Disposizioni finanziarie")
1. Per l'attuazione della presente legge è autorizzata, per
l'anno finanziario 1989, la spesa di Lire 932.000.000.-
2. La spesa per gli anni finanziari successivi, verrà stabilita
dalla legge di approvazione dei relativi bilanci.
3. Agli oneri derivanti dalla spesa di cui al primo comma, si fa
fronte sull'apposito Capitolo di competenza nr. 26400 dello stato
di previsione della spesa per l'anno 1989.
Presidente
- Pongo in votazione l'articolo 10:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Do lettura dell'articolo 11:
Articolo 11
("Dichiarazione di urgenza")
1. La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Voglio dare il consenso perchè in effetti
il provvedimento era così urgente, che la Giunta si era dimenticata
di inserire la dichiarazione di urgenza.
Presidente
- Pongo in votazione l'articolo 11:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Pongo in votazione l'allegato A:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 29
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK