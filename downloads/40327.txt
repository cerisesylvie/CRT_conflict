Consiglio Regionale della Valle d'Aosta - Oggetto del Consiglio n. 3163 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3163 del 24 gennaio 2018 - Resoconto
OGGETTO N. 3163/XIV - Interpellanza: "Revisione delle
disposizioni relative all'accertamento della conoscenza della
lingua francese per l'assunzione di medici specialistici".
Grosjean (
Président) -
Point n° 25 de l'ordre du
jour. La parole au collègue Cognetta pour l'illustration.
Cognetta (M5S) -
Questa interpellanza nasce da lontano:
esattamente dal dicembre 2015, quando il mio collega Ferrero
presentò un'interpellanza analoga chiedendo la modifica delle
disposizioni relative all'accertamento della lingua francese per
chi doveva ricoprire incarichi dirigenziali in settori tecnici e
manageriali della pubblica amministrazione. In quell'occasione
l'allora Presidente Rollandin disse che non c'erano delle buone
ragioni per derogare da quanto veniva fatto fino a quel momento,
perché è vero che ci sono livelli diversi tra un insegnante che
deve conoscere e, di conseguenza, insegnare il francese e altre
situazioni, ma un medico deve altresì colloquiare con un paziente
eventualmente francese e farsi capire e comprendere quali sono i
problemi. Fin qui non c'è nulla da dire, tranne il fatto che su un
quotidiano
on line
- è un articolo dei primi di gennaio di
quest'anno - il Direttore generale dell'USL dice che effettivamente
il francese andrebbe rivisto, cioè la questione del francese di
fatto è un ostacolo per avvalerci di professionalità che arrivano
da fuori Valle in certi ambiti dell'USL, che sicuramente non sono
coperti a tutt'oggi e che faticano ad essere coperti proprio perché
spesso lo scoglio rimane il francese. Qui non si dovrebbe fare una
questione esclusivamente politica "francese sì/francese no", il
problema è tecnico secondo il mio punto di vista. Se noi abbiamo
dei problemi all'interno dell'USL, all'interno delle risposte che
dobbiamo dare ai cittadini rispetto a delle malattie o comunque a
dei problemi che hanno e questi professionisti trovano difficoltà a
venire a lavorare da noi, mi chiedo e le chiedo, Assessore, se non
sia il caso di rivedere quest'ostacolo, quanto meno nella misura in
cui viene chiesto un livello tale per cui diventa difficile da
superare per chi non ha conoscenza, non ha fatto gli studi qui. Io
penso che tutta questa materia andrebbe in qualche modo rivalutata,
quindi do ragione al Direttore generale dell'USL, secondo il quale
"il francese andrebbe rivisto e forse in questo momento, in cui c'è
un po' più di serenità dal punto di vista politico, si può
rimettere mano alla questione". Ora, la serenità non so dove
l'abbia vista, però se dice che c'è, io concordo e quindi le chiedo
sostanzialmente che cosa avete intenzione di fare.
Président -
La parole à l'Assesseur Bertschy pour la
réponse.
Bertschy (UVP) -
Per quanto riguarda la discussione sulla
frase citata dal Direttore generale sulla serenità, credo che la
stessa sia stata estrapolata da un contesto molto più articolato da
quello dell'esposizione del lavoro che sta facendo in azienda. Il
tema del francese ciclicamente, che poi torna anche all'interno
dell'aula consiliare, è un tema oggetto di discussione e di
approfondimento credo anche in altri territori: per esempio, a
Bolzano sui tempi determinati sono state trovate soluzioni che
vanno in quella direzione, ma è rimasta la prova di francese per i
tempi indeterminati.
L'
appeal
che il modello sanitario deve ritrovare, anche
per recuperare l'attenzione dei professionisti, a nostro avviso, va
al di là della semplice prova di tedesco, che è una lingua che si
può e si vuole difendere come rapporto anche di identità per il
nostro territorio e che, come tutti sappiamo, rispetto alla
differenziazione delle prove è di altra natura rispetto all'accesso
di altri posti di lavoro. In questo caso, rispetto alla questione
che ponete, il lavoro che stiamo cercando di fare, insieme alle
forze sindacali e alla Direzione strategica, è un'analisi
complessiva della necessità che c'è di ritrovare elementi che
permettano ai professionisti di guardare con più attenzione ai
nostri concorsi. È vero però che l'anno scorso sono state bandite
circa 20 procedure concorsuali, con un'ottantina di candidati e 32
non si sono presentati, se ne sono presentati 48 di cui 5 non hanno
passato la prova, quindi, rispetto a chi si è presentato,
l'elemento di sbarramento è un elemento molto debole. Quello che
stiamo cercando di fare è capire se chi non si è presentato ha
visto in questo elemento di sbarramento, il problema per ottenere
la prova concorsuale. Quello che emerge in questo momento che sono
stati banditi tanti concorsi in altri territori è che comunque la
perifericità del nostro presidio e la presenza anche di una
popolazione più ristretta, che non consente la libera professione
in maniera così marcata rispetto ad altri territori, sono gli
elementi che più forse mettono in difficoltà l'attenzione verso il
nostro modello sanitario, però questo non vieta di fare un
ragionamento complessivo tra le cose che si stanno discutendo che
riguardi anche questo argomento, soprattutto per certe situazioni.
Noi riteniamo che al momento non ci sono motivi per derogare, non
ci sono motivi sufficienti. Verranno assunti due cardiologi, due
anestesisti, in quest'ultimo periodo è stato fatto il concorso da
primario per l'Anestesia, è stato riorganizzato il Reparto di
dermatologia, che, tra l'altro, era stato oggetto di tutta una
serie di problemi l'anno scorso. Ci sono quindi medici in fuga, ma
sono anche arrivate professionalità che stanno prendendo servizio e
altre che prenderanno servizio.
À ce moment donc nous croyons qu'il n'y a pas de suffisantes et
de bonnes motivations pour déroger.
Président -
La parole au collègue Cognetta pour la
réplique.
Cognetta (M5S) -
Assessore, nelle sue parole si evince
che tecnicamente aggiunge un problema ad un problema, è esattamente
il contrario. Se qui siamo poco attrattivi, perché siamo periferici
- come ha detto lei - e siamo anche poco attrattivi perché ci sono
pochi abitanti, quindi non c'è la possibilità di fare grande libera
professione, aggiungiamoci pure l'esame di francese e penso che i
problemi aumentino anziché diminuire. Io capisco che lei deve
mantenere una posizione ideologica rispetto alla sua collocazione
all'interno dell'arco costituzionale, però il problema resta,
perché, quando uno si prende un certo tipo di malattia e il
professionista sa parlare il francese, ma non riconosce la
malattia, uno poi se lo attacca il francese. È questo quello che,
ahimè, ogni tanto può accadere, perché i professionisti non vengono
a fare l'esame e quello può creare qualche problema nell'ambito
della selezione. Senza nulla togliere al Direttore generale, che
anche, secondo me, sta facendo un lavoro soddisfacente, ma il punto
non è questo: il punto è che se non gli si danno gli strumenti per
migliorare la qualità del lavoro che fa, non è che può fare lui la
scelta del francese, la scelta del francese, Assessore, dovremmo
farla noi. Voi continuate a far finta di nulla, pensando che così
in qualche modo avete la "riserva indiana" di professionisti che
potete tutelare, ma non funziona così. I problemi sono molto più
grandi, dovreste ad un certo punto passarvi una mano sulla
coscienza e mettere al primo posto la salute dei valdostani e al
secondo la sistemazione degli amici con il francese, tutto qui. Ci
sono mille modi per mediare questa cosa: si possono fare dei corsi
dopo che sono arrivati e poi far loro fare il concorso; si possono
fare dei concorsi di livello più basso; si possono fare concorsi
solo per quanto riguarda l'orale e non lo scritto visto che ci deve
parlare con il paziente e non deve scrivere. Ci sono milioni di
modi per risolvere il problema salvaguardando le posizioni
ideologiche. Il problema però rimane e noi non lo affrontiamo,
perché dobbiamo difendere il francese, non ha un grande senso,
Assessore, questa risposta, mi dispiace.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK