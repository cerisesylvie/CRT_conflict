Consiglio Regionale della Valle d'Aosta - Oggetto del Consiglio n. 773 del 10 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 773 del 10 ottobre 2014 - Resoconto
OGGETTO N. 773/XIV - Interpellanza: "Valutazione da parte
della competente commissione consiliare del materiale scientifico
rinvenuto nello scavo per l'ampliamento dell'Ospedale
Parini".
Presidente
- Per l'illustrazione chi chiede la parola?
Chiede la parola il Consigliere Donzel, ne ha la facoltà.
Donzel (PD-SIN.VDA) -
Grazie Presidente.
L'attenzione su questo tema non è semplicemente legata
all'importanza dello scavo archeologico, ai lavori dell'ospedale,
già la Commissione competente ha avuto modo di recarsi sul sito e
di verificare di persona come stanno procedendo i lavori. È
diventato anche pubblica la notizia di importanti scoperte che
naturalmente...ovviamente non si è ancora in grado se attribuire a
popolazioni celtiche o popolazioni salasse. Ma naturalmente non
disponendo noi e non seguendo giornalmente i lavori, è chiaro che
magari ogni giorno vengono fatti nuovi ritrovamenti non meno
importanti, così come l'ipotesi, e parlo di ipotesi, che possano
essere stati ritrovati nel sito resti di
cromlech
. Cioè come
quelli che si trovano nella importantissima area megalitica di
Saint-Martin de Corléans, che ha visto...che è all'origine di un
investimento faraonico e ventennale, e come quelli che si trovano
nell'area del Piccolo San Bernardo. Non sono un archeologo e non ho
la presunzione qui di dire che cosa si sia trovato e che cosa no,
visto che addirittura gli esperti li stanno ancora studiando. Però,
certamente, la delicatezza di questa materia impone che il
materiale scientifico che è a disposizione della sovraintendente,
che naturalmente sappiamo essere in buone mani, perché confidiamo
nelle capacità e anche nella passione con cui i dirigenti della
struttura seguono questi ritrovamenti, però, ecco, c'è una parte
tecnica di cui noi vogliamo assolutamente disporre nel dettaglio di
tutti gli elementi, e poi c'è una parte...una parte
scientifico-tecnica e poi c'è una parte politica. Che poi alla fine
non è il tecnico che decide se sia meglio farci sopra una colata di
cemento oppure no, è pur sempre il politico che ha il compito,
sulla base dei documenti a disposizione, decidere se tutto questo
materiale va rimosso, va portato via, se dev'essere lasciato lì.
Certamente ci sarà una relazione tecnica, ma alla fine è il
politico...quindi noi vogliamo avere tutti gli elementi tecnici,
per capire che cosa va rimosso, può essere portato via, messo in un
altro sito, in un museo, e che cosa invece non va rimosso, deve
rimanere lì, perché in archeologia alle volte si preferisce
lasciare sul sito alcuni ritrovamenti e lasciare che questa cosa
che così preziosamente il tempo ha conservato resterà probabilmente
per i posteri che avranno altre tecnologie, altri sistemi di
valorizzazione. Questo è il senso della questione, mettere tutta la
documentazione a disposizione della commissione, io penso che ho
rilevato un interesse su questo, mi ha fatto piacere, anche di
alcuni Consiglieri comunali di Aosta, che si stanno interessando,
perché è una questione che riguarda anche la città di Aosta,
sarebbe cosa gradita secondo me se le Commissioni competenti del
Comune di Aosta e del Consiglio regionale affrontassero anche un
momento insieme questa questione, mi permetto di proporlo, perché,
come dire, io non ho a disposizione elementi per dire che è stato
rilevato un
cromlech
in quella zona, però se così fosse,
forse non è una cosa che può passare semplicemente come una antica
forma di piede umano su quel sito, ma qualcosa di molto di più che
probabilmente non appartiene soltanto alla Valle d'Aosta, ma
addirittura, come nel caso dell'area megalitica, se
quell'investimento abbiamo fatto è perché abbiamo ritenuto che
quello fosse un bene europeo, mondiale, per questo abbiamo speso
quei soldi. Quindi magari di fronte a dei beni che potrebbero avere
una rilevanza di questo tipo, ci vuole quell'attimo di attenzione
che non significa perdere tempo, e guardo l'Assessore Fosson, non
è...non c'entra niente coi lavori dell'ospedale, voglio
rassicurare, non è come dire: questi stanno...non c'entra niente. È
un aspetto che rileva esclusivamente alla valenza culturale,
archeologico-scientifica, di questo tipo di scoperta. Grazie.
Presidente -
Per la risposta ha chiesto la parola
l'Assessore Rini, ne ha facoltà.
Rini (UV) -
Merci Monsieur le Président.
Les techniciens du Département de la Surintendance des activités
des biens culturels de la Région mènent actuellement aussi sur le
chantier de l'Hôpital Umberto Parini des opérations de protection
du patrimoine archéologique, relevant de leur fonction
institutionnelle, ainsi aussi qu'un travail de direction
scientifique. Je ne vois absolument aucun inconvénient, tout au
contraire, à ce que les experts de la Surintendance reviennent une
autre fois devant la Commission, après la visite que vous avez
rappelée au lieu, effectuée par cette dernière le 9 juillet
dernier, pour illustrer toute la documentation produite; cela
naturellement à la fin des travaux, pour présenter aussi,
d'ailleurs, à la commission du Conseil les résultats des fouilles
et un aperçu des politiques de valorisation y afférentes.
Naturellement ils le feront d'un point de vue technique, comme vous
avez bien rappelé, et je crois donc que si on a la possibilité de
se rencontrer à nouveau au sein de la V
e
Commission du
Conseil, on pourra avoir dans cette occasion la possibilité de
faire toute considération aussi du point de vue politique, après
avoir entendu et lu une relation technique.
Presidente -
Per la replica chiede la parola il
Consigliere Donzel, ne ha la facoltà.
Donzel (PD-SIN.VDA) -
Ecco, naturalmente io apprezzo
tantissimo questa disponibilità e spero che questa disponibilità,
lo vedremo poi in Commissione competente, possa coinvolgere
ribadisco i colleghi del Comune di Aosta, che secondo me sono
direttamente interessati, come noi, da questi scavi. La mia
perplessità rileva che di fronte a una situazione come questa,
l'Assessore si è limitato a dire: tutto il materiale lo porteremo a
fine lavori in quella sede. Ecco, io vorrei capire anche come viene
gestita questa comunicazione esterna, se di tanto in tanto non si
capisce come mai è opportuno che si faccia sapere all'esterno che
vengono fatti dei ritrovamenti, e di tanto in tanto, invece, si
dice: no, non vi diciamo niente, dovete aspettare la fine dello
scavo. Allora, o c'è man mano che c'è un ritrovamento, c'è una
valutazione politica, spetta a lei, all'Assessore, dice: io voglio
farmi lo
scoop
del giorno e dire "guardate cosa abbiamo
trovato qua", oppure c'è che tutti hanno accesso, io parlo di
Commissione, non del Consigliere Donzel, a un congruo numero di
informazioni, per evitare che poi ci siano queste informazioni
derivate, per cui ti dicono: ma non fate niente che c'è un
cromlech
lì sotto? Io dico:
cromlech
? Mi hanno
parlato di impronte umane, cioè questo è quello che ho saputo per
altro dai giornali, allora o il grado di informazione è omogeneo, e
quindi noi riusciamo anche a dire ovviamente è un'informazione
avventata, sono dei sentito dire, che magari uno va lì, si affaccia
inopportunamente nel cantiere, vede un masso e dice: voilà, qui
abbiamo trovato la continuazione della civiltà che si trova anche a
Saint-Martin...quindi, per evitare tutto ciò, però, ci vuole una
gestione dell'informazione di tipo diverso. Adesso lei dice fine
lavori, ma non indica date, non dà dei periodi, io direi che
comunque entro la fine dell'anno non ci dispiacerebbe avere
cognizione dello stato...ben prima, ecco, insomma, anche prima
della sede di bilancio, magari, e magari che quest'incontro,
ripeto, sia esteso anche ad alcuni Consiglieri del Comune di Aosta
che seguono questa vicenda, perché secondo me è una cosa di un
certo interesse. Grazie.
Presidente -
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK