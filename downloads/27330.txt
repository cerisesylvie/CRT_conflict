Consiglio Regionale della Valle d'Aosta - Oggetto del Consiglio n. 186 del 22 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 186 del 22 luglio 1971 - Resoconto
OGGETTO N. 186/71 - Lavori di costruzione del Caseificio di
Villeneuve. (Interpellanza)
Montesano (P.S.D.I.)
- Vuol dire qualcosa?
Allora la parola all'Assessore all'Agricoltura.
Maquignaz
(D.P.)
- Il 28 gennaio del 1971 il
Consiglio approvava la costruzione del caseificio di Villeneuve e
comuni limitrofi. Però aveva fatto alcune osservazioni circa il
tipo di progetto, soprattutto per quanto riguarda l'aspetto
estetico di questo fabbricato, e si era deciso di rivedere il
progetto e, nell'Assessorato dell'Agricoltura, dai tecnici
dell'Assessorato, e di presentarlo prima alla Commissione
dell'Agricoltura, prima di mandare avanti l'appalto.
Infatti io ho dato incarico ai tecnici dell'Assessorato i quali
per il 22 aprile 1971 avevano presentato il progetto rielaborato
completamente e per tale data era fissata la riunione della
Commissione che avrebbe dovuto esaminare questo progetto - ancora
di massima - (perché, naturalmente, prima di farlo esecutivo, era
bene sapere quale era l'orientamento di questa Commissione).
La Commissione è andata deserta perché c'era solo il Presidente
della Commissione Fosson, il Consigliere Tonino e il sottoscritto,
mentre mancava anche, combinazione, uno dei presentatori di questa
interpellanza. Quindi la riunione è andata e si è dovuto aspettare
la possibilità di avere una seconda il 1° giugno.
In quella occasione è stato approvato - diciamo così - cioè la
Commissione ha espresso un parere favorevole su quel progetto
rielaborato e, naturalmente, ha dato l'incarico ai tecnici
dell'Assessorato di preparare tutti gli atti per l'appalto,
capitolato e preventivo spesa che in quel momento, naturalmente,
non erano ancora completi.
Ora, l'edificio è stato appaltato e l'appalto è fissato per il
giorno 5 agosto.
Qui, nell'interpellanza, si chiede: "entro quale periodo si
prevede l'ultimazione". Nel capitolato sono previsti 330 giorni
lavorativi consecutivi, vale a dire 11 mesi, quindi, appaltando il
mese di agosto, facendo la consegna entro il mese di agosto,
sperando che non vada deserto, si spera per il prossimo mese di
agosto, o al massimo per il prossimo mese di settembre, di avere il
caseificio completo e pronto per l'utilizzazione.
Vorrei solo ancora ricordare che se è vero che con la
rielaborazione del progetto abbiamo perso un po' di tempo, è
altrettanto vero che si è guadagnato qualcosa perché l'importo del
primo progetto - parlo della struttura e degli impianti fissi - era
di 139 milioni, mentre l'impianto per la costruzione attuale è di
103 milioni. Quindi sono ben 36 milioni di risparmio solo su questa
prima parte di appalto. E, con il completamento del caseificio, si
prevede un risparmio di circa 50 milioni.
Ora, questo è un risparmio, intanto, per l'Amministrazione
regionale che lo costruisce, ma è un risparmio anche per la
Cooperativa, perché, avendolo limitato, ridotto un po', e
mantenendo sempre la funzionalità, io penso che anche la
Cooperativa avrà minori spese di gestione proprio perché l'edificio
è inferiore.
Del resto abbiamo visto quello di Verdy, che lavora il
quantitativo più o meno come quello di Villeneuve, e che, come
fabbricato, è molto limitato, molto ridotto. Quindi noi, certe
volte, ci lasciamo prendere un po' dalla mania della grandezza e
facciamo le cose un po' in grande, però io ritengo che con questa
revisione del progetto sia sufficiente e la Cooperativa stessa avrà
un beneficio nelle spese di gestione.
Non credo di aver altro a rispondere perché è appaltato, quindi,
il 5 agosto, dovrebbe andare avanti.
Chabod
(D.C.)
- Ringrazio l'Assessore
dell'esauriente risposta e sono veramente soddisfatto che sia
appaltato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK