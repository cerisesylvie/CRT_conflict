Consiglio Regionale della Valle d'Aosta - Oggetto del Consiglio n. 2563 del 7 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2563 del 7 giugno 2023 - Resoconto
OGGETTO N. 2563/XVI - Interpellanza: "Modalità di
realizzazione della sovranità politica della Valle d'Aosta e
dell'autogoverno nel quadro di una Europa unita dei
popoli".
Marguerettaz (Presidente) -
Punto n. 33 all'ordine del
giorno. Per la presentazione, la parola al collega Lucianaz.
Lucianaz (LEGA VDA) -
Quest'iniziativa, in seguito allo
stimolo del Consiglio scorso, quando sono stato giustamente
redarguito dal presidente Testolin di aver avuto un percorso
politico un po' ondivago: " ...vos paroles à l'intérieur d'un
parcours politique qui ne respecte pas toujours ce type d'attention
envers l'histoire qui nous a précédés ".
Bene, allora mi ha stimolato il richiamo alla coerenza, c'è chi
è coerente ai propri principi e chi è coerente all'iscrizione al
proprio partito, ognuno ha la propria coerenza, io continuo a
essere coerente con le mie ideologie e i miei principi.
Comunque chiedo al presidente Testolin con quest'interpellanza
se tenuto conto di quest'esplicito riferimento, in occasione della
discussione della mozione che invitava il Governo regionale à
organiser une influente et digne célébration de l'anniversaire des
80 ans de la Déclaration de Chivasso e non è stata sostenuta dalla
maggioranza del Governo, perché ritenuta non necessaria perché già
inclusa in un quadro molto più esteso di tre anni di festeggiamenti
- e va bene, finalmente avremo una festa valdostana più lunga della
festa di San Giorgio e Giacomo - tre anni di festeggiamenti per
dichiarazione di Chivasso, Resistenza, antifascismo e chi più ne ha
più ne metta.
Rammento la coerente e ininterrotta adesione invece del
presidente Testolin al proprio partito, l'Unione Valdôtaine,
capofila della compagine di maggioranza, che sostiene il proprio
Governo e che, come è stato ricordato un attimo fa - durante
l'intervento del collega Lavy e la stizzita risposta del Presidente
Testolin - il 18 maggio a Saint-Vincent in una sala di 500 e più
posti, si sono trovati in 300, una sorta di amarcord autonomista
con un impegno indefinito, una seconda réunion dopo quella già
lanciata da Laurent Vièrin non tanti anni fa mi pare, comunque alla
faccia della coerenza, anche con quest'attività l'Union Valdôtaine
continua un atteggiamento ondivago, quando la Lega è utile ci sono
i changements dans la continuité, ed era interessante fare
l'accordo con Lega, PDL e UDC, quando non è utile sono sovranisti e
pericolosi filofascisti. Io lezioni di autonomismo non ne prendo da
nessuno.
Comunque sottolineando questa fedeltà sempre manifestata da
parte del presidente Testolin ai principi fondanti dello statuto
del partito dell'Union Valdôtaine, ricordo che l'articolo 1 dello
statuto, così come ho letto di recente sulla Gazzetta Ufficiale -
lo dico in italiano perché se mi storpiate in francese, poi mi fate
anche delle risoluzioni di condanna - quindi sulla Gazzetta
Ufficiale della Repubblica italiana del 2015 leggo: "L'Union
Valdôtaine è un movimento che si collega ai principi del
federalismo globale, ha come finalità quella di assicurare la
crescita e la vitalità di carattere etnico e linguistico del Popolo
valdostano, per servire gli interessi politici, culturali, sociali,
economici e promuovere la cooperazione tra le comunità
etniche".
Naturalmente va di conserva l'articolo 2 che è sempre stato il
cavallo di battaglia per noi giovani Valdostani - anche io ho
votato Union Valdôtaine, prima di voi, perché giustamente mi
riconoscevo in questi articoli unionisti che difficilmente sono
stati poi realizzati - l'articolo 2 cita "L'Union Valdôtaine si
impegna a realizzare la sovranità politica della Valle d'Aosta
attraverso le vie democratiche al fine di assistere il desiderio
del popolo per l'autogoverno nel quadro di un'Europa unita dai
popoli".
La faccio breve, presento un solo quesito e ben scritto,
presidente Testolin, quindi non può dire che chiedo cose non
preventivamente da lei già lette; "Con quali tempistiche e tramite
quali concrete azioni di governo il Presidente della Regione
intende realizzare la sovranità politica della Valle d'Aosta
attraverso le vie democratiche, al fine di assistere il desiderio
del popolo per l'autogoverno nel quadro di un'Europa unita dei
popoli?"
Giustamente qua richiamiamo l'articolo 2 dello Statuto, a cui
lei ha sempre manifestato indefessa fedeltà.
Dalle ore 18:46 riassume la Presidenza il presidente
Bertin.
Bertin (Presidente) -
Per la risposta, il Presidente
della Regione, ne ha facoltà.
Testolin (UV) -
La domanda è molto chiara: il consigliere
Lucianaz interroga il Governo e me per conoscere "Con quali
tempistiche e tramite quali concrete azioni di Governo il
Presidente della Regione intenda realizzare la sovranità politica
della Valle d'Aosta attraverso le vie democratiche al fine di
assistere il desiderio del popolo italiano per l'autogoverno nel
quadro di un'Europa unita".
D'abord, je tiens à remercier le conseiller Lucianaz pour cette
interpellation car elle me donne l'occasion de souligner à quel
point le programme de cette majorité est clair à ce propos. Tout
comme il est clair, l'ensemble des initiatives gouvernementales
tient pleinement compte de la nécessité de protéger notre autonomie
et nos prérogatives, telles qu'elles sont reconnues tant par le
Statut spécial tant par la loi de la République.
Notre travail en cours respecte naturellement la législation en
vigueur et il poursuit précisément l'objectif d'inscrire notre
Statut spécial et les bases de notre autonomie dans le cadre d'un
dialogue permanent et d'un échange constant avec l'État, et cela,
par ces organismes et ses plus hauts représentants. Qu'on le
veuille ou non, cela ne peut être ignoré et dans la situation
actuelle cette optique embrasse une pluralité de dossiers que nous
traitons selon cette approche et qui semble jeter des bases de
travail intéressantes. Je confirme notre engagement constant et
quotidien, sans publicité et grandes déclarations, pour obtenir des
résultats qui bénéficient à toute une communauté. Je ne saurais
quoi ajouter.
Évidemment, je ne vais pas déclarer que cette majorité a
l'intention de faire la révolution, mais je ne crois pas que ni
vous, ni vos collègues, veuillez non plus retourner contre un
gouvernement central si fortement soutenu. Donc le dialogue, les
échanges, la construction, la collaboration efficace et loyale,
voire même parfois le débat ardu, voilà comment le gouvernement
régional et moi-même avons choisi d'agir pour notre Vallée d'Aoste.
Pour ce qui est, en revanche, du préambule de cette interpellation,
donc, j'estime qu'il convient de l'examiner avec attention, je
pense qu'il témoigne d'une certaine confusion car l'Union
Valdôtaine - un mouvement auquel j'ai toujours fièrement appartenu,
comme le reconnaît à juste titre Monsieur Lucianaz - y est
confondue avec le gouvernement régional et la gestion
administrative de notre Communauté, alors qu'il s'agit de 2 choses
totalement différentes. En effet, il convient de bien distinguer
les objectifs politiques d'un mouvement des actions administratives
de la Région.
Mi si permetta infine di concludere con una citazione, "Un
movimento politico confederale, costituito in forma di associazione
non riconosciuta, che ha per finalità la pacifica trasformazione
dello Stato italiano in un moderno stato federale attraverso metodi
democratici ed elettorali".
Potrebbe sembrare una rivisitazione dello statuto del movimento
a cui appartengo, l'Union Valdôtaine ma in realtà è l'articolo 1
dello statuto della Lega per Salvini premier.
Verrebbe dunque da chiedersi: con quali azioni concrete e con
quali tempi - oltre che se i partner di Governo nazionali lo sanno
già - intende la Lega trasformare l'Italia in un moderno Stato
federale e sostenere la sovranità dei popoli a livello europeo.
In ogni caso ciò avverrà, così come è previsto dallo Statuto, in
modo pacifico attraverso metodi democratici ed elettorali e ciò ci
conforta e non poco.
Presidente -
Per la replica, consigliere Lucianaz.
Lucianaz (LEGA VDA) -
Una breve replica. Si commenta da
solo, nel senso che se ha domande politiche da porre alla Lega,
giustamente ci sono i mezzi per farlo e per un dibattito politico -
come sapete il primo giorno che mi sono inserito qua vi ho detto
che non faccio più parte della Lega, quindi non posso io sostenere
le tesi della Lega - ci sono persone più preparate di me a farlo
qui in aula, in ogni caso io in tutti questi anni in questo
Consiglio non ho mai sentito una volta un Leghista fare
un'affermazione contro l'autonomia valdostana, contro la
francofonia, contro la storia del Valle d'Aosta, e sfido chiunque a
trovarne una.
La Lega Vallée d'Aoste, come si è sempre definita, è
perfettamente, almeno per l'esperienza che ho fatto io dal 2018,
inserita nel riconoscimento di questi valori a cui lei, Testolin,
faceva riferimento.
Comunque, ripeto, non è a me dare risposte. Io invece mi
preoccupo della sua affermazione: sont deux choses complètement
différents être au gouvernement et l'activité d'un mouvement.
Allora a cosa serve, mi chiedo, fare campagna elettorale,
proporre programmi eccetera, poi quando fai l'azione di governo
naturalmente mi insegnate bene voi perché è 60 anni e più che
l'Union segue questa linea e dice: "Va beh, gli articoli sono cose
scritte, rimangono lì scritte sul foglio" e noi invece siamo
pragmatici e dobbiamo fare con quello che c'è, l'importante è
mantenere il dialogo con Roma.
Io in particolare, e non solo io, anche il collega Perron e
altri abbiamo fortemente criticato l'approvazione della strategia
regionale di sviluppo sostenibile integrata con il quadro
strategico regionale, perché lì avete veramente tradito con questa
votazione lo spirito dell'Union Valdôtaine, vi siete
tranquillamente adagiati sui 169 target e i 17 obiettivi
dell'Agenda 2030, qui non si parla più sicuramente di federalismo
globale, non si parla più di un engagement de la Vallée d'Aoste à
bénéfice d'une transformation de l'Italie dans un état fédéral, au
sein d'une Europe fédérale, Ottime iniziative che l'Union
Valdôtaine del passato ha intrapreso: adesso vi concentrate sulla
povertà zero, sulla fame zero, agire sul clima e conservare gli
oceani.
Voi avete tradito lo spirito per cui è nata l'Union
Valdôtaine.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK