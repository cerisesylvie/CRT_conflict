Consiglio Regionale della Valle d'Aosta - Oggetto del Consiglio n. 2491 del 21 giugno 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2491 del 21 giugno 2012 - Resoconto
OGGETTO N. 2491/XIII - Interpellanza: "Attività svolta
dall'Osservatorio regionale del commercio e del turismo".
Interpellanza
Richiamata la legge regionale 15 marzo 2001, n. 6 "Riforma
dell'organizzazione turistica regionale" ed in particolare
l'articolo 3 riguardante l'Osservatorio regionale del commercio e
del turismo già previsto dall'articolo 11 della legge regionale 7
giugno 1999, n. 12;
Ricordato che, come riportava l'Ufficio stampa della Regione
nel gennaio 2002 "L'organismo nasce come strumento per conseguire,
insieme ad altre finalità, una completa e sistematica conoscenza
della struttura commerciale e turistica della Valle d'Aosta e delle
dinamiche del mercato, dai cambiamenti sempre più rapidi e in
costante evoluzione, che debbono trovare preparate tutte le parti
coinvolte, pubbliche e private";
i sottoscritti Consiglieri regionali
Interpellano
l'Assessore al Turismo, Sport, Commercio e Trasporti per
conoscere:
1) se gli obiettivi previsti per l'Osservatorio regionale del
commercio e del turismo sono stati raggiunti;
2) quante volte si è riunito in questa legislatura il
sopracitato organismo e con quali risultanze;
3) quali sono gli intendimenti dell'Assessorato relativamente
a questo organismo.
F.to: Bertin - Patrizia Morelli
Presidente
- La parola al Consigliere Bertin.
Bertin (ALPE)
- Grazie Presidente.
Nell'ormai lontano 1999 una legge regionale prevedeva
l'istituzione dell'Osservatorio regionale del commercio e del
turismo. A questo osservatorio furono affidati molti obiettivi, fra
cui il monitoraggio della rete distributiva del commercio,
l'aspetto turistico e altri di vario genere. La stessa legge del
2001 riformava il sopracitato organismo, affidandogli e
modificandone in parte la composizione e, come nel 2012, quando
l'organismo è partito, all'epoca veniva indicato come uno strumento
importante per il turismo in Valle d'Aosta e come momento di
coordinamento, oltre che di conoscenza dell'evoluzione del sistema
turistico valdostano e delle dinamiche legate al mercato.
In questi anni forse sono stato distratto, ma non mi è mai
capitato di sentir parlare di questo osservatorio, e anche
chiedendo ai miei colleghi, in particolare alla collega Morelli che
segue attentamente le questioni riguardanti il turismo, nessuno mi
ha saputo dire qualcosa su questo organismo. Per questa ragione ho
presentato questa interpellanza: per conoscere se gli obiettivi
previsti dalle leggi sopracitate sono stati raggiunti da questo
osservatorio, quante volte si era riunito il sopracitato organismo
e con quali risultati, e quali erano gli intendimenti
dell'Assessorato relativamente all'osservatorio. Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Collega Bertin, lei non è distratto come non è distratta la
collega Morelli, perché questo osservatorio, volendo rispondere
subito alla prima domanda:
"se gli obiettivi previsti per
l'Osservatorio regionale del commercio e del turismo sono stati
raggiunti"
, non ha sicuramente raggiunto questi obiettivi. È un
osservatorio che ha messo insieme 19 figure con una difficoltà
incredibile ad avere le nomine e l'adesione. Il quadro normativo di
riferimento era un quadro che si riferiva ad una situazione
regionale diversa da quella attuale; basti pensare che allora non
c'era la Camera di Commercio, quindi a suo tempo il legislatore
aveva individuato la necessità di avere attorno al tavolo una serie
di interlocutori che oggi sono normalmente riuniti in altri
enti.
Ora, le attività previste dall'osservatorio non per questo non
sono state svolte, ma sono state svolte in modo diverso, perché per
rispondere alla seconda domanda:
"quante volte si è riunito in
questa legislatura il sopracitato organismo e con quali
risultanze"
, si è riunito una volta e non ha raggiunto neanche
quella volta il numero legale, ovvero c'erano 9 presenze su 19. Non
che gli anni precedenti abbiano "brillato" per le riunioni, in
effetti non ce n'è più traccia dal 2006, se non per la riunione del
2008 dell'osservatorio.
"Quali sono gli intendimenti dell'Assessorato relativamente a
questo organismo"
: sicuramente i tecnici dell'Assessorato,
nell'ambito delle valutazioni che vengono fatte in questo momento
sul decreto Monti sulle liberalizzazioni, ci hanno indicato una
serie di possibili modifiche, fra cui la soppressione di questo
osservatorio. Soppressione dell'osservatorio non significa
"soppressione delle attività", che possono essere fatte molto bene
nell'ambito delle attività della Camera di Commercio. Nell'ambito
del POA abbiamo già una scheda molto interessante, che è l'analisi
economica del settore del turismo, che comprende esattamente una
serie di attività previste nell'ambito dell'osservatorio; abbiamo
delle attività che vengono fatte sempre insieme alla Camera di
Commercio con l'università, quindi c'è sicuramente un'attività.
Però l'osservatorio, così come è stato previsto nel 2001 dalla
legge, è superato; le valutazioni dei tecnici saranno oggetto di
una valutazione di natura politica, ma personalmente ritengo che
siano assolutamente meritevoli di attenzione.
Presidente
- La parola al Consigliere Bertin.
Bertin (ALPE)
- Grazie Presidente.
Non sono in grado di stabilire se questo organismo abbia avuto
nel tempo una qualche funzione; certamente credo che sia necessario
un qualche organo di coordinamento ed un tavolo di confronto fra i
vari attori del turismo. Non so se questo sia l'organismo più
adatto, mi stupisce il fatto che oggi si sentenzi la fine di questo
organismo dicendo che è assolutamente inutile.
Tredici anni per capire che si trattava di un organismo inutile,
mi paiono troppi! Va bene riflettere, ma mi sembra che i tempi
siano stati eccessivi per eliminare un organismo che, a suo dire, è
assolutamente inutile. Va bene riflettere...stamani parlavamo dello
spostamento di un relitto di un aereo...ma alla fine bisogna
decidere e fare qualcosa; il tanto vantato decisionismo in questi
anni mi sembra che si sia trasformato più che altro in meditazione,
e tredici anni per chiudere un organismo inutile mi sembrano
troppi! Spero che queste funzioni siano riassorbite da altre
istituzioni. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK