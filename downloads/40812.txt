Consiglio Regionale della Valle d'Aosta - Oggetto del Consiglio n. 137 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 137 del 3 ottobre 2018 - Resoconto
OGGETTO N. 137/XV - Interpellanza: "Ritardi nella
comunicazione alle scuole dei finanziamenti previsti per i percorsi
di alternanza scuola-lavoro".
Fosson (Président) -
Point n° 19 de l'ordre du jour. Le
Conseiller Viérin a demandé la parole.
Viérin (UVP) -
Dans l'histoire du système scolaire
valdôtain nous avons eu, vis-à-vis d'un parcours d'épanouissement
aussi de nos compétences, qui sont contenues en partie dans notre
Statut spécial et en partie qui ont été acquises par toute une
série d'actions que dans les décennies ont vu le monde scolaire
valdôtain engagé pour défendre ses prérogatives... nous avons eu à
la fin des années Cinquante... Président, nous demandons au
collègue Manfrin s'il est intéressé...
(interruption du Conseiller Manfrin, hors micro)
... il est en train de nous adresser... à votre collègue
Sammaritani... merci. Je disais qu'à la fin des années Cinquante
Corrado Gex avait bien compris quelle était la possibilité
d'exercer nos compétences primaires en matière et l'importance de
la formation professionnelle, des écoles de formation - je pense à
la
scuola Cogne
- qui dans le temps ont été les meilleurs
instituts qui ont fait grandir non seulement des jeunes, mais
surtout des jeunes appliqués à la profession qui justement ont eu
une formation qui dérive aussi de compétences primaires et de notre
Statut. Dans le temps ces compétences ont été exercées mais surtout
dans l'histoire récente la possibilité de moduler des parcours de
formation professionnelle... et surtout ce discours de l'alternance
a été mis en pied non seulement par des actes, par des
délibérations mais aussi par des parties normatives.
Ecco perché abbiamo deciso di rivolgerci all'Assessore per
parlare di un tema che ci sta particolarmente a cuore: l'importanza
dell'alternanza scuola/lavoro. In questo caso la legge n. 18/2016
aveva e ha delle previsioni particolarmente precise: al comma 4
dell'articolo 27 la legge parla di un finanziamento destinato a
decorrere dall'anno scolastico 2018/2019, che questa disposizione
di legge garantisce nella cifra di 280 mila euro ripartiti sulla
base del numero degli studenti coinvolti nei percorsi di alternanza
scuola/lavoro. In base a queste previsioni... il 1° settembre è la
data in cui la programmazione delle istituzioni scolastiche
superiori ha preso avvio, al 12 settembre nessuna comunicazione era
pervenuta in merito a come queste risorse dovevano e avrebbero
dovuto essere quantificate, quindi l'importo spettante per ogni
istituzione scolastica... chiediamo all'Assessore intanto il motivo
di questo ritardo nella comunicazione, sapendo che sono
comunicazioni molto importanti e soprattutto qual è questo motivo
che ha impedito la comunicazione alle scuole e che, di conseguenza,
non ha dato la possibilità alle stesse di programmare.
Domandiamo poi quale sia la tempistica prevista dagli uffici
competenti, facendo emergere, al di là del ritardo, diciamo
dell'importo del finanziamento, anche problematiche sul nuovo
avviso FSE: noi abbiamo avuto degli incontri in primavera con i
dirigenti sulle problematiche riferite all'utilizzo di quei fondi,
tant'è che nella variazione di bilancio di aprile avevamo immesso
fondi destinati che avevamo preso in termini di impegno con i
dirigenti scolastici di erogazione direttamente
dell'Amministrazione regionale proprio per una questione di
rendicontazione e di responsabilità dei dirigenti scolastici. In
questo caso, al di là del nuovo avviso... per esempio: FSE sui
soggiorni linguistici, che poi è stato ritirato in autotutela
dall'Amministrazione... questi ritardi e le problematiche
impediscono alle scuole di programmare e soprattutto di iniziare a
prendere i contatti con gli esperti, con le strutture, organizzare
formazione sulla sicurezza, tutta una serie di adempimenti che sono
fondamentali. In compenso spesso parliamo di sburocratizzazione, di
semplificazione, di questionari che sono ridondanti, ripetuti anche
su dati FSE che sono già in possesso dell'Amministrazione, che poi
dovrebbero peraltro essere fatti da docenti, da segreterie e da
dirigenti, che sono già abbastanza intasati e oberati da tutta una
serie di incombenze che oggi il mondo scolastico subisce... Senza
la comunicazione di questo importo nel fondo di istituto non si sa
ancora se peraltro questo lavoro è gratuito, è retribuito, quanto
sia la retribuzione che, in mancanza di queste comunicazioni...
effettivamente c'è soprattutto in questi istituti che ho voluto
mettere in evidenza nelle premesse essere istituti che negli anni,
soprattutto nel momento dell'estrema licealizzazione e in un
momento in cui poi la società ha iniziato a chiedere un passaggio
dall'esclusiva cultura del sapere a quella del sapere anche fare,
anche in base alle proprie attinenze e inclinazioni dei ragazzi...
sono veramente a volte ostacoli che poi impediscono in termini di
attrattività su questi istituti... quella che dovrebbe essere
invece la loro funzione. Si tratta quindi un'iniziativa semplice,
però abbastanza pregnante per quella parte di mondo scolastico a
cui teniamo tanto.
Président -
La parole à l'Assesseur Sammaritani pour la
réponse.
Sammaritani (LEGA VDA) -
Grazie agli interpellanti, in
particolare al collega Viérin che ha esposto questa interpellanza.
Condivido con lui quanto sia interessante e per un verso
problematico e importante intervenire in questo settore. Condivido
anche perché anch'io ho letto gli interventi di Corrado Gex a suo
tempo che fece anche in Parlamento e condividevo questi principi
fondamentali dello sviluppo dell'ambiente scolastico, anche in
relazione al tessuto produttivo e culturale nel quale si
inserisce.
Per quanto riguarda il caso specifico, fin da quando mi sono
insediato, mi sono state proposte queste tematiche, queste
problematiche che hanno gli istituti scolastici a rendicontare in
particolare le risorse che possono essere reperite attraverso i
fondi europei e stiamo lavorando su questo profilo.
Per quanto riguarda lo specifico, per quanto concerne
l'interpellanza e quindi i motivi del ritardo, in realtà la
quantificazione delle somme da trasferire alle scuole secondarie di
secondo grado per le attività di alternanza scuola/lavoro da
realizzare nell'anno scolastico appena avviato è stata effettuata
dagli uffici della Soprintendenza nel mese di luglio sulla base dei
criteri nazionali determinati dal Ministero. In queste due ultime
settimane - e mi riferisco alle due settimane a partire dalla
scorsa, perché questa interpellanza riguardava lo scorso Consiglio
- è stata oggetto di adeguamento alla luce dei dati relativi al
numero effettivo di studenti presenti nelle classi interessate
all'esito degli scrutini di settembre. Questa disposizione, così
come specificato nel testo di legge, interviene nelle more di una
più ampia revisione della disciplina dei percorsi di alternanza
scuola/lavoro annunciata dal Ministro Bussetti recentemente. Tale
revisione porterà a una sensibile riduzione delle ore di alternanza
previste per i licei e gli istituti tecnici professionali; in
questo, purtroppo, devo convenire con il collega Viérin che si sta
andando in una direzione opposta. Infatti lo stesso Ministro
Bussetti, rispondendo ad un
question time
del 19 settembre
scorso, ha riferito che - cito testualmente - "
intende
prevedere un numero minimo di ore di alternanza da svolgere in
misura diversificata nei vari istituti, poi ciascuna scuola potrà
decidere la durata dello stesso
", lasciando chiaramente
intendere che la nuova misura potrebbe trovare applicazione già dal
corrente anno scolastico. In attesa quindi di capire se il
Ministero adotterà delle misure volte a ridurre le ore di
alternanza già dall'anno in corso, appare evidente che fin dalla
data di approvazione definitiva del decreto Milleproroghe, che è
avvenuta nella serata del 20 settembre, non era possibile
quantificare con la necessaria precisione gli importi da trasferire
alle istituzioni scolastiche e vincolate allo svolgimento delle
attività di alternanza.
Per quanto concerne la tempistica prevista dagli uffici
competenti, gli uffici dall'inizio della scorsa settimana hanno
iniziato a predisporre gli atti amministrativi necessari
all'erogazione di tali fondi e saranno trasferiti alle scuole entro
la corrente settimana. Le istituzioni scolastiche pertanto potranno
programmare le attività didattiche in tempo utile, nella
consapevolezza che l'alternanza scuola/lavoro non inciderà
sull'ammissione all'esame di Stato per le classi quinte, mentre per
le classi terze e quarte sarà rimodulato al ribasso il monte orario
attualmente previsto per le ore di alternanza.
Mi preme infine sottolineare che nessuna lamentela in ordine a
ritardi era giunta agli uffici della Soprintendenza su questo
tema.
Président -
La parole au Conseiller Viérin.
Viérin (UVP) -
Assessore, abbiamo ascoltato con
attenzione il suo intervento. Ci fa piacere che abbia apprezzato il
pensiero politico di Corrado Gex, che sicuramente non avrebbe
subito una riforma da Roma, sapendo che abbiamo competenza
primaria, quindi questo discorso stride proprio con le premesse che
io le ho anticipato nella misura in cui noi abbiamo modificato con
la variazione di bilancio, la famosa variazione di cui si è tanto
parlato nella giornata di oggi, che dovrebbe essere la seconda
variazione al bilancio in cui finalmente i soldi della SFOM, per
esempio, dovevano essere già messi a luglio se ci fossero state le
interlocuzioni che i docenti e i vertici avevano chiesto, la
medesima variazione di bilancio è un atto normativo con il
collegato come una legge che può modificare una legge o proporla.
In questo caso la legge n. 18/2016 noi l'abbiamo modificata proprio
andando nella direzione di prevedere dei fondi regionali su questa
parte di alternanza scuola/lavoro. Era stata utilizzata
dall'Amministrazione la questione dei fondi europei, ma questi
ritardi e queste complicanze lo avevano inficiato. Una volta
previsti i fondi ci fa anche piacere che la riforma del Ministro
Bussetti arrivi - doveva arrivare entro il mese di settembre, a
dire il vero - e preveda la riduzione delle ore citate, ma noi
abbiamo la competenza primaria e, se decidiamo qui in Valle d'Aosta
attraverso un percorso condiviso mediante la V Commissione, invece
di avere un approccio diverso e di mettere in campo delle azioni
diverse, semplicemente dobbiamo modificare questa legge e mettere
in campo delle azioni normative che difendano le nostre
prerogative. Un po' quindi come quando diciamo: "va bene che le
funzioni prefettizie dipendono dal Ministero degli interni, ma se
le nostre prerogative statutarie hanno un senso avendo un
Presidente Prefetto, vanno anche esercitate", qui diciamo la stessa
cosa. Se oggi abbiamo un
acquis
... negli anni ci hanno dato
la possibilità di esercitare anche competenze che non avevamo, ma
avendo una produzione normativa che non veniva impugnata dallo
Stato, man mano andava a consolidare questa nostra competenza in
ambito scolastico, e lo diciamo sulla secondaria che non è la parte
di istruzione e di formazione professionale. Per quanto riguarda
questo pezzo, noi abbiamo competenza primaria, quindi ci fa piacere
che arrivi una riforma da Roma, ma su questa cosa noi chiediamo che
ci sia un intervento valdostano almeno per confrontarci su quello
che vogliamo fare su questo pezzo.
Assessore, capiamo che gli uffici hanno preparato la difesa
d'ufficio sui vostri ritardi, perché poi, quando si ha la
responsabilità amministrativa un po' per tutti i settori, si è
responsabili anche delle azioni amministrative, ma l'anno
scolastico il 1° settembre si sa che inizia nei termini che
conosciamo, si sa che al 12 settembre abbiamo avuto l'inizio delle
lezioni, questa scadenza si sapeva: una comunicazione alle scuole
su un calcolo di ripartizione - non abbiamo 200 istituti che si
occupano di questo - poteva essere sicuramente fatta nei tempi
dovuti. Al di là che non ci sono state lamentele, se noi oggi siamo
qui a fare un'iniziativa, è anche per evitare che si finisca sempre
sui giornali per dei ritardi che possono essere evitati. In questo
caso non è nostra idea di andare sui giornali, ma semplicemente di
risolvere il problema. Sui calcoli che devono e che dovevano essere
fatti quindi chiediamo che ci sia in qualche modo una
sollecitazione da parte sua affinché effettivamente... e chi ha
vissuto o vive il mondo della scuola lo sa che, per programmare, al
di là della parola utilizzata da lei sul tempo utile... Abbiamo
lavorato tanto diversi anni fa per fare in modo che il 1° settembre
fosse una data, al di là degli esami di riparazione, in cui tutti i
docenti erano effettivamente in servizio... non era così...
affinché si potesse programmare nella fase pre-inizio scolastico e
affinché soprattutto su questo tema, che è molto delicato e molto
tecnico, ci fosse da parte dei dirigenti scolastici e dei docenti
in generale la possibilità di programmare.
Le chiediamo, Assessore, quindi di vigilare su questo
dossier
. Sulla questione della riforma invece, al di là di
quello che faranno a Roma, ricordiamoci sempre che in Valle
d'Aosta, soprattutto per il campo di applicazione nel mondo
scolastico, in termini di applicazione o di non applicazione di ciò
che è la Buona scuola e delle riforme dei vari Governi, qui in
quest'aula e nella commissione competente con l'Assessore
competente ci siamo sempre confrontati per cercare di adattare il
più possibile alla nostra situazione le esigenze dei nostri ragazzi
e del mondo scolastico. A Roma quindi potranno anche fare le
migliori riforme, ma, se noi decidiamo di andare verso il
potenziamento di questo settore e a Roma decidono di fare
altrimenti, noi faremo le nostre proposte affinché qui in autonomia
decidiamo come sempre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK