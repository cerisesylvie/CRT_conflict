Consiglio Regionale della Valle d'Aosta - Oggetto del Consiglio n. 239 del 9 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 239 del 9 ottobre 1972 - Resoconto
OGGETTO N. 239/72 - "Studio sul bacino imbrifero del torrente
Colomb in Comune di Morgex" e "Danni alluvionali provocati dal
torrente Colomb, nella zona di La Ruine". (Interrogazioni)
Maquignaz (D.P.) -
Mi pare che il problema qui è duplice
e siccome le interrogazioni, sia la 6 che la 7 riguardano lo stesso
argomento, perché la prima parla più specificatamente
dell'arginatura, mentre la seconda, dei danni, non so se è
possibile dare una risposta unica?
Allora, per quanto riguarda la prima, quella all'oggetto n. 6,
devo dire che è stato fatto un sopralluogo da parte
dell'Assessorato, presenti gli Ispettori forestali e il Sindaco di
Morgex, presente una buona parte della popolazione interessata, e
abbiamo esaminato qual era il lavoro più urgente da fare per dare
quella tranquillità che era venuta a mancare dopo gli eventi
calamitosi.
Noi abbiamo visto quel giorno che forse non c'è molta
possibilità di fare tutto lo studio del bacino come indicato nella
mozione, in quanto che, tenuto conto delle pareti scoscesi, della
natura del materiale, del terreno e della massa di materiale frioso
che c'è nella zona, penso che nessun studio può arrivare a fermare,
nessun intervento può arrivare a fermare quella massa, col rischio
di spendere miliardi e miliardi, senza, naturalmente, avere quella
tranquillità.
Il parere nostro è quello invece di fare una nuova arginatura,
un nuovo alveo del torrente, di una superficie e capacità
sufficiente per contenere il livello delle macchine piene e questo,
abbiamo l'esperienza che ci insegna quale può essere questa massa
di materiale, e pertanto la Giunta ha ritenuto opportuno di
affidare l'incarico già dal 15 settembre 1972 ad un tecnico, ad un
ingegnere, in modo da esaminare compiutamente il problema, di
esaminarlo, naturalmente, insieme anche con il compartimento delle
ferrovie e dell'ANAS, e a tal uopo il Presidente della Giunta ha
ritenuto opportuno indire una riunione dove hanno partecipato sia i
rappresentanti dell'ANAS e delle ferrovie, e l'Amministrazione
comunale di Morgex, proprio perché questo progettista faccia un
lavoro in collaborazione con questi enti, in modo da poter vedere
il problema nella sua completezza, l'Ing. Campane.
Per quanto riguarda il problema va visto anche in funzione del
raccordo con la Dora, perché non basta fare un alveo ampio, ma
bisogna cercare di fare in modo che tutto questo materiale, anziché
fermarsi nella zona Ruine, vada a finire nella zona Dora, perché in
quel caso lì ci sarebbe un altro pericolo per la zona bassa; quindi
il progettista dovrà prendere i contatti con l'ANAS, con le
ferrovie, con l'Amministrazione comunale di Morgex, con
l'Assessorato e gli Ispettori forestali e tenere conto di tutte
queste osservazioni.
Per quanto riguarda la seconda, e cioè quella che parla dei
danni, io direi che il problema non interessa solo Morgex, ma qui
si allarga e abbiamo Valsavaranche, Ollomont, Cogne, che si trovano
più o meno nelle medesime condizioni. Abbiamo fatto un sopralluogo
in tutte queste zone e abbiamo visto che ci sono due casi: i casi
dei terreni che si possono rimettere in coltura, e lì abbiamo un
provvedimento per il quale possiamo intervenire fino al 50% della
spesa.
Abbiamo invece i terreni non più ripristinabili, e in quel caso
lì possiamo applicare sempre la legge del 1957, dove è previsto un
contributo del 70% sul valore che i terreni avevano anteriormente
alle alluvioni.
Quindi, terreni non più ripristinabili, e contributo del 70% sul
valore precedente all'alluvione, e terreni ripristinabili,
contributo del 50% sulle spese che sosteranno.
Abbiamo visto che c'è anche un problema, è l'indennizzo per il
mancato raccolto.
Riteniamo però che si debba prendere in considerazione quelli
che sono le colture di un certo valore, quindi noi a Morgex avevamo
visto particolarmente i vigneti e avevamo visto il problema anche
dei seminativi, mentre anche la popolazione che era presente sul
posto era d'accordo che non si poteva invece fare una stima di quel
secondo raccolto che era pur minimo quest'anno, mentre invece
insistevano per i vigneti e per i seminativi.
I Sindaci dei vari comuni si stanno interessando per farci
pervenire un elenco dettagliato di tutti i proprietari danneggiati,
con la rispettiva superficie, e la qualità di coltura degli
appezzamenti. Noi abbiamo fatto il sopralluogo preventivo; man,
mano che si eseguiranno questi lavori noi liquideremo questo
contributo; a quelli che non potranno ripristinare il terreno
daremo il contributo previsto dalla legge del 1957.
Pedrini (P.L.I.)
- Presidente, ringrazio l'Assessore e
desideravo soltanto avere ancora una informazione.
Vengo a sapere che sui terreni non ripristinabili è stato deciso
di dare sulla legge del 1957 il 70% del contributo.
La mia domanda è soltanto questa. Il valore del terreno viene
fatto dall'Ufficio Tecnico Erariale o una Commissione regionale
studierà il valore del terreno reale, perché se il 70% viene dato
sul valore del terreno, in base all'Ufficio Tecnico Erariale,
possiamo fare a meno di dare il 70% a questi poveri contadini,
perché sappiamo tutti come valuta il terreno, il valore del terreno
l'Ufficio Tecnico Erariale.
Io quindi desidererei essere chiarito su questo punto, dicendo
già apertamente che noi Liberali siamo per una valutazione del
terreno, reale, non superiore evidentemente a quello che è il suo
dato di fatto, ma almeno, il valore del terreno di oggi giorno,
affinché il contadino danneggiato possa avere quel minimo
risarcimento dovuto.
Maquignaz (D.P.) -
Voglio dire questo, che la legge
stabilisce che su perizie, naturalmente, dell'Ufficio Tecnico
Erariale, nel 1957 cosa si è fatto? Abbiamo avuto queste perizie
come base, diciamo, e poi c'è stato una valutazione che ha
soddisfatto, più o meno gli interessati. Non dico soddisfatto al
100%, perché è sempre difficile, comunque ci comporteremo come nel
1957.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK