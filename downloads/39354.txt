Consiglio Regionale della Valle d'Aosta - Oggetto del Consiglio n. 2596 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2596 del 7 febbraio 2017 - Resoconto
OGGETTO N. 2596/XIV - Interrogazione: "Struttura e modalità
di allertamento della Centrale Operativa del 118".
Président -
Point n° 11 à l'ordre du jour. La parole à
l'assesseur Laurent Viérin.
Viérin L. (UVP) -
Come i colleghi sanno, visto che è
stato argomento di discussione di tanti mesi, da giugno abbiamo
preso in considerazione tutte le osservazioni che erano state fatte
e portate in Commissione. Abbiamo modificato l'atto aziendale
riorganizzando tutto il DERA (Dipartimento di Emergenza
Rianimazione e Anestesia); al di là della struttura complessa MCUA
(Medicina e Chirurgia d'Accettazione e Urgenza) cioè del pronto
soccorso, abbiamo creato la struttura semplice per l'emergenza
territoriale che non esisteva; abbiamo riportato, con dei
ragionamenti attraverso l'azienda, la questione delle dodici ore
che era funzionale e che era uno degli argomenti di
discussione.
Abbiamo anche lavorato per sbollire un po' il clima che si era
creato all'interno di quel dipartimento - ricorderete la raccolta
firme per i trasferimenti - cercando di evitare le guerre personali
e le ambizioni magari non realizzate di qualcuno; probabilmente non
ci siamo riusciti
in toto
. Dico questo, perché
l'interpellanza è molto tecnica e cercherò di rispondere in modo
altrettanto tecnico, con la risposta che abbiamo fatto preparare
all'azienda. Se ci sono delle problematiche, faccio un invito - non
mi rivolgo a lei, collega - affinché giunga all'interno dei luoghi
dove bisogna effettivamente, vista la delicatezza degli ambienti,
cercare di essere all'altezza di un ruolo che non sempre non
presenta problematicità. Dico questo, perché noi stiamo cercando
proprio di lavorare per ricreare quel clima di tranquillità e
serenità, con delle scelte che in questi mesi sono state anche
transitorie. Rispondendo puntualmente le dirò poi che cosa pensiamo
di fare, ma alcune delle scelte messe in campo in questi mesi sono
state scelte provvisorie, proprio perché c'era una situazione di
emergenza anche rispetto ai ruoli da ricoprire.
Per quanto è della prima domanda: se l'operatore tecnico può
espletare le mansioni di operatore sanitario, che è poi il cuore
della domanda. La figura dell'operatore tecnico specializzato che
opera nel SAM (Sedi di Ambulanze Medicalizzate) è prevista
dall'articolo 9, comma 3, lettera a) della legge regionale n. 4 del
13 marzo 2008 (Disciplina del sistema regionale di
emergenza-urgenza sanitaria). I compiti e le funzioni del personale
tecnico specializzato che opera nell'ambito del sistema
dell'emergenza-urgenza con profilo professionale di autista
soccorritore sono definite nell'allegato A della medesima legge.
Quindi l'allegato A della legge n. 4/2008 prevede che l'OTS
(Operatore Tecnico Specializzato) svolga, sulla base delle esigenze
individuate nell'ambito dell'organizzazione del sistema
dell'emergenza-urgenza sanitaria, anche l'attività di tecnico
operatore di centrale. Quindi la risposta è sì, in base a questo
allegato che le fornirò, perché la nostra prima preoccupazione è
stata di verificare che effettivamente questo si potesse fare.
L'altra questione che lei solleva, collega, è quella delle
coperture assicurative. Per quanto riguarda questa puntuale
richiesta, nello svolgimento delle proprie attività, l'OTS gode
della copertura assicurativa stipulata dall'azienda a copertura dei
danni cagionati a terzi dai propri dipendenti nell'esercizio delle
proprie attribuzioni. La polizza vigente prevede che
l'assicurazione sia prestata in relazione allo svolgimento
dell'attività istituzionale, come previsto dalle norme di legge e
dai regolamenti vigenti e successive modifiche e integrazioni, di
qualunque fonte e comunque di fatto svolta. L'attività lavorativa
del personale OTS presso la CUS (Centrale Unica del Soccorso) è
disciplinata da specifiche disposizioni di legge che ho ricordato,
pertanto trova copertura nella polizza vigente. Il personale
dipendente convenzionato è coperto dalla polizza aziendale,
chiaramente fatti salvi i casi di dolo o colpa grave. Questa è la
seconda parte della prima domanda.
L'altra questione è a quanto ammonta il risparmio. La logica
ispiratrice dell'assetto organizzativo non è solo quella del
risparmio: noi crediamo che la logica di carattere economico non
sia l'unica, e peraltro non è quantificabile in questo caso. Tra
l'altro, è una scelta non dell'Amministrazione e rientra in
un'impostazione d'insieme del dipartimento dell'azienda, che si
raccorda chiaramente con gli obiettivi che noi diamo all'azienda
stessa, ma di natura esclusivamente organizzativa e gestionale, che
peraltro sono previsti dalla normativa regionale, in linea con gli
assetti organizzativi di altre Regioni - per esempio, la Lombardia
- dotate di centrali del 118 cosiddette "laiche", gestite da
personale non sanitario. Questa non è però la scelta che noi
vorremmo fare nel futuro, ma è per dire che sul territorio si
trovano le scelte organizzative più disparate.
Come è previsto di risolvere il problema? Come dicevo,
contemporaneamente alla questione della riorganizzazione, noi
abbiamo cercato di dare una profonda ristrutturazione al sistema
dell'emergenza-urgenza, proprio sulla base delle considerazioni che
erano state portate avanti da chi ci aveva manifestato, soprattutto
in Commissione, tutta una serie di criticità. Ricordo che dal 1°
novembre è stato ripristinato il profilo orario articolato in turni
di dodici ore: abbiamo cercato di farlo sperimentare per sei mesi,
per vedere se effettivamente le problematiche che qualcuno aveva
sollevato, riferite ai turni di otto ore, erano effettivamente
fondate. Dalle prime verifiche, questo sta dando buoni risultati.
Contemporaneamente, si sta dando attuazione al nuovo atto
aziendale, che ha previsto la struttura semplice di emergenza
territoriale incardinata al di sotto della struttura complessa del
MCUA. Ciò ha già consentito di far gestire agli infermieri delle
sue strutture i turni sia di Morgex che di Châtillon. Per coprire i
turni infermieristici dell'emergenza sul territorio di Aosta, si
sta provvedendo al trasferimento delle risorse necessarie, dalla
struttura complessa di anestesia e rianimazione a quella della
MCUA, sempre come riorganizzazione. A regime si arriverà a far
gestire la totalità delle emergenze territoriali a risorse
infermieristiche, che credo sia l'obiettivo che si rileva dalle sue
premesse e dalle sue domande.
Eravamo in una fase di riorganizzazione - lo ricordo - con il
responsabile che ha abbandonato il dipartimento alla vigilia di
Ferragosto, quindi in un periodo di popolazione fluttuante che
accede al pronto soccorso, per cui mi sento di ringraziare
veramente il personale che ha gestito quel dipartimento, anche in
emergenza e in fase transitoria con delle reggenze, e tutte le
persone che oggi si stanno prodigando per risolvere anche dei
problemi di sostituzione di personale che, magari per gravidanza
piuttosto che per altre giuste cause di assenza dal lavoro, hanno
creato dei vuoti di persone che poi ritorneranno, ma che fanno
parte anche loro dell'organizzazione.
Dicevo che a regime noi faremo gestire la totalità
dell'emergenza territoriale alle risorse infermieristiche in capo
alla struttura complessa del pronto soccorso, della MCUA e
dell'emergenza territoriale, riorganizzando anche
l'elisoccorso.
Tale fase di transizione terminerà con il mese di aprile: così
ci diamo anche dei tempi, perché abbiamo anche la fase di
monitoraggio dell'atto che avevamo preso come impegno in V
Commissione. Al termine di questo periodo di assestamento che è
stato graduale, vista anche la delicatezza del settore e la
complessità degli aspetti organizzativi, sarà possibile, in
considerazione dell'adeguamento degli organici infermieristici -
perché stiamo seguendo anche la questione delle assunzioni nel PAL
(Politiche Attive per il Lavoro) - procedere alla riorganizzazione
della centrale operativa del 118, inserendo per ogni turno due
infermieri e un solo operatore. Questo è il disegno che noi
abbiamo.
Va detto che a oggi il personale OTS formato per svolgere questo
processo di
triage
telefonico, che lei ricorda nelle
premesse, ha dimostrato buona predisposizione alla funzione con
risultati più che soddisfacenti - questo ci sentiamo di dirlo,
perché sono poi sempre delle persone, anche nelle piccole polemiche
o nelle diatribe interne - garantendo la sicurezza e la buona
risposta complessiva del sistema emergenza-urgenza, che è quello
che ci compete e soprattutto è nei nostri obiettivi.
Infine, per quanto attiene al sistema di triage telefonico, che
lei cita nelle premesse, questo ha dato fino a oggi ottimi
risultati. Ciò non toglie che abbiamo chiesto, sulla base del
monitoraggio, anche di valutare altre opportunità, sempre da un
punto di vista tecnico-operativo, sia di integrazione del sistema
attuale che di un'eventuale valutazione alternativa. Questo lo
diciamo perché, anche spesso grazie alle segnalazioni, è giusto che
ci sia un monitoraggio, modificando o eventualmente integrando
delle questioni che possono essere migliorate.
Dalle ore 12:04 assume la presidenza il presidente
Rosset
.
Rosset (Presidente) -
Ha chiesto la parola il collega
Chatrian, ne ha facoltà.
Chatrian (ALPE) -
Ringrazio il collega Viérin. Abbiamo
voluto ripresentare l'iniziativa proprio per aiutare, stimolare e
pungolare, ma soprattutto per trovare delle soluzioni. Inutile
girare attorno a una criticità che in questa legislatura abbiamo
affrontato a più riprese insieme ad altri colleghi, anche quando
lei, Assessore, era da questa parte dei banchi. Ricordo i toni
pesanti e forti su questa problematica, quando si mettevano in
evidenza le criticità e le responsabilità; lei prima ha fatto un
passaggio sulle assicurazioni. È corretto che ognuno risponda per
il proprio ruolo all'interno di un'azienda o di un'amministrazione,
a maggior ragione se poi l'azienda, come in questo caso, è
pubblica. Quindi, è positivo che la criticità sia stata presa in
carico e soprattutto ci sia la volontà di trovare delle soluzioni.
L'obiettivo da raggiungere entro aprile è che comunque il sanitario
faccia il sanitario e che il tecnico faccia il tecnico. Penso non
ci sia altro da aggiungere:
a chacun son rôle
. Così come
all'interno di questo Assemblea chi legifera deve cercare di fare
delle leggi che vadano in una certa direzione, mentre chi governa
deve amministrare e realizzare i
desiderata
di questo
Consiglio; purtroppo in questo periodo non è sempre ciò che
avviene.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK