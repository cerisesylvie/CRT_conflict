Consiglio Regionale della Valle d'Aosta - Oggetto del Consiglio n. 130 del 15 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 130 del 15 giugno 1972 - Resoconto
OGGETTO N. 130/72 - Misure protettive della strada
Aosta-Chezallet lungo il torrente Clou Neuf nella zona di Pont
d'Avisod. (Interpellanza)
Chincheré (P.C.I.)
- Io evito di rileggere
l'interrogazione come penso che sia stata chiara e ho da aggiungere
alcune cose, vorrei fare un po' la storia degli ultimi anni di
questo torrente.
Non molti anni fa furono fatti alcuni lavori di sistemazione di
questo torrente, lavori che se rispondevano in un modo abbastanza
soddisfacente alle esigenze di allora, oggi si rivelano abbastanza
insufficienti soprattutto per l'aumentato traffico stradale
determinato dal notevole sviluppo urbano della zona.
La soluzione ideale sarebbe la copertura di questo torrente che,
pur tralasciando i motivi igienico-sanitari che consiglierebbero
questa soluzione, allargherebbe notevolmente la sede stradale con
un beneficio ovvio sia per il traffico che per la sicurezza di
transito.
Ci sono indubbiamente alcune difficoltà burocratiche, ci sono
dei conflitti di competenza per quanto riguarda questo torrente tra
il Comune di Aosta e il Comune di Sarre. È un po' la disgrazia di
tutti i torrenti che segnano i confini tra due Comuni, ma credo
anche che sia una difficoltà abbastanza facilmente superabile,
perciò richiediamo, malgrado queste difficoltà che indubbiamente ci
sono, che l'Assessore ecco ci dia un impegno abbastanza preciso e
veloce sulla soluzione di questo problema.
Rollandoz (D.P.)
- Conosciamo questo torrente Clou Neuf e
tutti gli inconvenienti che provoca, igienici e di transito, siamo
anche noi convinti che la soluzione ideale sia di fare una
copertura con una soletta per ampliare la sede stradale, però è una
strada comunale. Noi riteniamo che se le Amministrazioni comunali
interessate la ritengono un'opera prioritaria, l'anno prossimo
potremmo inserirlo nel programma lavori ed è un'opera che credo che
costi all'incirca, ci hanno detto a occhio e croce, sui 20 milioni,
pertanto noi abbiamo interessato l'Amministrazione comunale di
Aosta per sapere che cosa intendesse fare a proposito e
l'Amministrazione comunale ci risponde che provvederanno a piazzare
dei securvia. Pertanto non riteniamo questo una soluzione
definitiva, i securvia sono una soluzione provvisoria per
l'inverno, dato che parecchie macchine sono già cadute in questo
canale, riteniamo pertanto che se le amministrazioni comunali di
Sarre e di Aosta l'anno prossimo riterranno questa opera
prioritaria noi potremmo inserirla nel programma lavori e farla
eseguire direttamente, sennò rimane un problema comunale.
Montesano (P.S.D.I.)
- Punto 5.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK