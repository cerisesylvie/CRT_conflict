Consiglio Regionale della Valle d'Aosta - Oggetto del Consiglio n. 757 del 7 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 757 del 7 luglio 2021 - Resoconto
OGGETTO N. 757/XVI - Interrogazione a risposta immediata:
"Riconferma del personale ausiliario delle scuole precedentemente
assunto con chiamata pubblica".
Bertin
(Presidente) -
Punto n. 5.02 dell'ordine
del giorno. Consigliere Baccega per l'illustrazione, ne ha
facoltà.
Baccega (PA) -
Torniamo a un tema più leggero,
un'interrogazione con risposta immediata ha anche un po' il valore
di una volontà di dare informazioni, quindi prendendo atto di
questa chiamata pubblica per l'assunzione a tempo determinato di
170 unità di personale ausiliario con il profilo di bidello
accudiente, periodo previsto 13 Settembre-31 dicembre 2021, ed
eventualmente prorogabile e tenuto conto che nel 2020 era stata
pubblicata un'identica chiamata pubblica che aveva permesso
l'assunzione delle figure richieste, con questa interrogazione noi
chiediamo - ne avevo già parlato per le vie brevi con l'Assessore
Caveri ma non avevo avuto la determinazione che poi la Giunta aveva
raggiunto - se sia stata valutata l'ipotesi di riconfermare il
personale precedentemente assunto è già operativo nelle varie sedi
e quali siano i motivi per cui non si è potuto riconfermare il
personale precedentemente assunto.
Presidente -
Per la risposta il presidente della Regione
Lavevaz, ne ha facoltà.
Lavevaz (UV) -
Cogliamo con interesse e con favore
l'intento informativo di questa question time, assolutamente e in
tutta sincerità rispetto alla richiesta che è stata fatta, cioè se
è stata valutata l'ipotesi di riconfermare, rispondo in maniera
affermativa nel senso che abbiamo fatto anche un incontro specifico
proprio con questo intento anche con i coordinatori e insieme
all'assessore Bertschy sulla questione, non è stato possibile
procedere con una proroga dei contratti piuttosto che una
riconferma, perché sostanzialmente non c'era una base giuridica,
una possibilità giuridica sulla quale appoggiarsi per il semplice
fatto che il contratto per l'incarico precedentemente conferito
terminava il 30 giugno; la scuola ovviamente riprende il 13
settembre, nel periodo estivo non c'è la necessità di avere queste
persone in servizio perché gli alunni ovviamente non ci sono, e vi
ricorderete, è inutile che lo sottolinei, è personale aggiuntivo,
che è stato aggiunto per questioni legate al Covid, quindi di
maggiore assistenza legata appunto al Covid.
Sostanzialmente, essendoci un'interruzione, non era possibile
prorogare fino a fine anno perché comunque fino a fine anno si
tratta anche in questo affidamento, perché poi non abbiamo la
copertura, bisognerà procedere eventualmente con un nuovo
affidamento per il prossimo anno nel caso in cui ce ne fosse ancora
necessità, e speriamo di rientrare verso una normalità anche in
ambito scolastico fin dall'inizio della scuola, quindi speriamo
comunque di non avere più bisogno, ovviamente questo in senso
generale, però questa è la situazione per la quale non abbiamo
potuto prorogare i contratti.
Presidente -
Per la replica il consigliere Baccega.
Baccega (PA) -
Prendiamo atto della risposta, la
valutazione che avete fatto c'è stata, sarebbe stato certamente di
buon senso riproporre gli stessi operatori perché già impiegati
nell'anno precedente e magari chiedendo ai dirigenti scolastici un
attestato di gradimento di buona operatività, anche perché sappiamo
che in alcuni casi si sono manifestati purtroppo dei problemi,
anche alcuni dirigenti scolastici auspicavano che ci potessero
essere delle riconferme.
Drammaticamente, troppo spesso le norme fanno a cazzotti con il
buon senso e quindi tutta la procedura di riassunzione sarà
piuttosto pesante per gli uffici. Una valutazione che sarebbe
opportuno fare e far valutare agli uffici, qualora ci fossero le
riconferme di quelli di prima, che potessero avere le stesse
postazioni dell'anno precedente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK