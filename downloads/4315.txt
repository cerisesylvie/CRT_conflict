Consiglio Regionale della Valle d'Aosta - Oggetto del Consiglio n. 657 del 16 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 657 del 16 dicembre 1981 - Resoconto
OGGETTO N. 657/81 - ORGANIZZAZIONE DI UN INCONTRO-DIBATTITO TRA
GLI IINTERESSATI ED ESPERTI DEL SETTORE SUL RUOLO E SULLE
PROSPETTIVE DEGLI ORGANI COLLEGIALI DELLA SCUOLA.
(Interpellanza)
Presidente
- Do lettura dell'interpellanza presentata dai
Consiglieri Cout e Mafrica.
INTERPELLANZA
Il 13 e 14 dicembre 1981 varie componenti voteranno per il
rinnovo dei membri degli Organi Collegiali della Scuola.
Si voterà ancora una volta, per organismi ormai vecchi, che
avrebbero dovuto essere modificati da tempo nei poteri e nelle
competenze, per superare le difficoltà di funzionamento ed assieme
ad essere quel senso di scoramento, di frustrazione e di rinuncia
che ha preso ormai gran parte di coloro che a questi organismi ha
partecipato.
È vero che le modifiche debbono avvenire a livello nazionale
e che, anzi, progetti di modifica sono stati presentati e giacciono
in attesa di discussione e di approvazione, ma è anche vero che in
Valle d'Aosta la "salute" degli Organismi Collegiali della scuola
non è certamente migliore del resto dell'Italia; basti citare le
grandissime difficoltà incontrate nel loro funzionamento dal
Consiglio Regionale e dai due Consigli distrettuali.
Se si considera, invece, che gli Organismi Collegiali della
scuola rappresentano un momento importante della vita della scuola,
si deve anche pensare che allora non è possibile liquidare la cosa
dicendo che non funziona e che se ne può quindi fare a meno; ma è,
quindi, necessario fare anche in Valle, e pur in attesa di una loro
modifica, una riflessione seria sugli Organismi della scuola, sul
loro attuale funzionamento e sulle loro prospettive future.
Questo potrebbe tanto più essere interessante per coloro che
entreranno a far parte di questi organismi.
Si potrebbe allora pensare ad una conferenza-dibattito
sull'attuale ruolo e funzionamento degli Organismi della scuola e
sulle prospettive future di essi in Valle.
Organizzare un confronto tra i vari interessati con l'aiuto
di esperti del settore immediatamente dopo le elezioni. Potrebbe
essere un impegno che l'Assessore e la competente commissione
consiliare potrebbero assumersi.
La cosa è stata anche auspicata e richiesta in sedi diverse
in questi ultimi tempi.
Alla luce di queste considerazioni i sottoscritti Consiglieri
regionali
INTERPELLANO
L'Assessore regionale alla Pubblica Istruzione per
sapere:
- se è dell'idea che venga organizzato un incontro-dibattito
tra gli interessati ed esperti del settore sul ruolo e sulle
prospettive degli Organismi Collegiali della scuola in
Valle.
Presidente
- Ha chiesto di illustrare l'interpellanza in
Consigliere Cout, ne ha facoltà.
Cout
(PCI)
- Penso che l'interpellanza sia già
abbastanza chiara, dovrei solo aggiungere che proprio dai primi
risultati dell'affluenza alle urne per le elezioni scolastiche,
abbiamo constatato con piacevole sorpresa che il numero degli
affluenti - contrariamente a quanto si prevedeva - è aumentato, sia
personale docente che studenti, che invece la volta scorsa si erano
in gran parte astenuti. Tutto questo fa pensare che anche in Valle,
come nel resto dell'Italia, questi organi meritino una riflessione
attenta sul loro funzionamento nel passato ed in prospettiva, a
quello che potranno fare in futuro.
Questa interpellanza è volta ad arrivare ad una soluzione
concreta del problema che potrebbe cominciare con l'organizzazione
di un confronto tra i vari interessati agli organismi collegiali
condotto con l'aiuto di esperti. Per questo gradiremmo sapere
dall'Assessore alla Pubblica Istruzione M. Ida Viglino se è
disponibile ad un'iniziativa del genere, della quale potrebbe
occuparsi lui stesso oppure la Commissione Consiliare
competente.
Presidente
- Ha chiesto di parlare l'Assessore alla
Pubblica Istruzione, Viglino, ne ha facoltà.
Viglino (UV)
- Je me déclare tout à fait disponible pour
organiser, dans la 5ème Commission, une rencontre - débat afin
d'examiner cette question. A cet égard, j'ai déjà prié le
Conseiller Cout, en qualité de Président de cette Commission, de
mettre à l'ordre du jour de notre prochaine réunion ce sujet pour
qu'il y ait un premier examen de la situation.
Je ne serai pas aussi pessimiste que le Conseiller Cout en ce
qui concerne le fonctionnement des Organismes Collégiaux, parce que
j'ai l'impression que, dans notre Région, les Conseils de Classe,
les Conseils d'Interclasse, les Conseils d'Institut et même le
Conseil scolaire régional, ont fonctionné avec assez de régularité.
Il y a eu un peu de difficultés pour le Conseil de District n. 1,
mais par contre le Conseil de District n. 2 a bien marché.
Je suis toutefois d'accord pour essayer d'améliorer encore leur
fonctionnement.
Presidente
- Ha chiesto di parlare il Consigliere Cout,
ne ha facoltà.
Cout (PCI)
- Ci dichiariamo soddisfatti della risposta.
Aggiungiamo solo che eventualmente valutazioni diverse possono
essere oggetto di questo dibattito che è auspicabile avvenga il più
presto possibile, con l'impegno anche dell'Assessore di discutere
questo argomento nella prima riunione della Commissione
consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK