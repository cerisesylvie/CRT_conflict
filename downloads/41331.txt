Consiglio Regionale della Valle d'Aosta - Oggetto del Consiglio n. 476 del 7 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 476 del 7 marzo 2019 - Resoconto
OGGETTO N. 476/XV - Interpellanza: "Tempistica per
l'aggiornamento della cartografia riguardante la dislocazione dei
defibrillatori sul territorio regionale".
Rini (Présidente)
-
Point n° 27 à l'ordre du jour.
La parole au collègue Vesan pour l'illustration.
Vesan (M5S) -
Questa interpellanza è figlia di
un'interrogazione presentata nell'ormai lontano luglio 2018. In
quella data l'Assessore Certan aveva annunciato che esistevano
ancora dei Comuni sul territorio valdostano sprovvisti di
defibrillatori, che la cartografia presente sul sito all'USL per la
reperibilità dei suddetti defibrillatori sarebbe stata aggiornata
quanto prima e quindi, essendo passato un po' di tempo, noi abbiamo
cercato di monitorare la situazione su questi due punti.
Per quello che riguarda la diffusione dei defibrillatori sul
territorio, ricordo che dalla risposta dell'allora Assessore Certan
otto Comuni risultavano privi di defibrillatori. Grazie
all'attivazione dei suddetti Comuni, sei su otto, già entro la fine
dell'estate o comunque all'inizio dell'inverno 2018/2019, si erano
organizzati e i due Comuni mancanti in questo momento stanno
comunque anch'essi attrezzandosi della dotazione di due ulteriori
defibrillatori. Con questo la copertura di almeno un defibrillatore
per ogni territorio comunale sarà risolta. Questo aggiornamento
fisico, nel senso che i defibrillatori arrivano a coprire
l'esigenza sanitaria, non ha fatto seguito in nessuna maniera
all'aggiornamento invece della cartografia per quanto riguarda la
possibilità di reperire sul territorio i defibrillatori. Sul sito
dell'USL campeggia ancora una pagina indicata con questo titolo:
"Defibrillatori: la diffusione dei defibrillatori automatici
esterni in Valle d'Aosta". È una mappa della Valle d'Aosta
piuttosto brutta, perché è stata anche compattata e non corrisponde
nemmeno alla reale forma del nostro territorio regionale
all'interno della quale sono stati inseriti tutta una serie di
cuoricini che dovrebbero raffigurare in modo piuttosto vago la
presenza dei defibrillatori. È assolutamente incomprensibile,
perché sono stati accatastati in modo un po' a casaccio:
ingrandendo la mappa si ingrandiscono anche i cuoricini, quindi la
leggibilità è assolutamente nulla.
Abbiamo potuto verificare in V Commissione che l'Ufficio
cartografico della Regione, pur essendo tristemente molto sotto
organico, ha comunque delle capacità di sviluppare carte del nostro
territorio particolarmente qualificate e qualificanti. Ci ha
riempito di orgoglio vedere anche solo le simulazioni che sono
state predisposte nel giro di pochissimi giorni per quanto riguarda
i vincoli e i limiti della legge contro l'azzardopatia, e sapere
che in altrettanto tempo, vale a dire in pochissimi giorni, si
poteva fare una mappa anche di questo tipo, una mappa statica
aggiornata periodicamente, essendo i dati sulla localizzazione dei
defibrillatori tutti già in possesso all'USL, perché altrimenti gli
operatori sanitari incaricati non saprebbero come fare ad operare.
Siamo quindi certi che il dato sia posseduto, il problema è che
questo dato non viene reso pubblico.
Per quello che riguarda l'aggiornamento invece di questa
cartina, abbiamo già detto che la posizione è completamente vaga
sulla mappa. Quanto all'aggiornamento, aprendo la cartina c'è
scritto "situazione attuale" ma il nome dalla cartina è "situazione
attuale maggio 2015" e guardando le proprietà della cartina c'è
scritto: "ultima modificazione 25 maggio 2015". Pertanto in questi
ultimi sette mesi, probabilmente a causa del cambio di maggioranza
- non sappiamo se esiste ancora questa volontà e infatti lo
chiediamo con questa nostra interpellanza - non c'è stato alcun
seguito e alcuna azione da parte dell'Amministrazione regionale,
mentre le Amministrazioni comunali, in modo attivo ed operativo, a
seguito dell'interrogazione si sono adoperate per risolvere almeno
il problema della presenza dei defibrillatori sul territorio. Certo
che sarebbe particolarmente utile per i cittadini essere aggiornati
su questa mappa, soprattutto per i turisti che non conoscono nel
dettaglio la nostra situazione locale e che quindi magari non sanno
dove possono reperire i defibrillatori in caso di emergenza. Noi ci
chiediamo se questa volontà esiste ancora anche in questa
maggioranza.
L'altra cosa che chiediamo è se a fronte di una volontà di
aggiornamento di queste cartografie esiste anche una programmazione
di quelli che potranno essere gli aggiornamenti futuri. I
defibrillatori evolvono, probabilmente quelli presenti saranno
sostituiti con altri, probabilmente la localizzazione sul
territorio sarà modificata in funzione di esigenze variabili. È
quindi molto importante, noi riteniamo molto importante una
cartografia che permetta di reperire uno strumento che, in caso di
emergenza particolare, possa salvare la vita o che comunque in una
situazione generale permetta una vita serena ai malati con problemi
cardiaci.
Auspichiamo quindi che la stessa mappa sia aggiornata almeno con
un criterio di periodicità stabilito e, sulla scorta di questo,
interpelliamo la Giunta regionale su cosa intende fare
relativamente al posizionamento cartografico dei defibrillatori sul
territorio regionale.
Présidente
- La parole à l'Assesseur Baccega pour la
réponse.
Baccega (UV)
- Collega, la ringrazio per l'interpellanza.
Probabilmente il percorso evolutivo di questa importante attenzione
che noi vogliamo porre anche sulla questione defibrillatori si è
interrotto per i motivi da lei esplicitati.
La sensibilità di questa maggioranza su questo tema in
discussione è sicuramente di molta attenzione, ma credo ci siano
tre tipi di problemi. La volontà c'è tutta, quella di dare
chiarezza, trasparenza ed entrare nel vivo dei discorsi che sono
stati fatti e che ancora faremo. Mi preme poi citare il grande
lavoro svolto dall'associazione di volontariato
"Les Amis Du
Coeur de la Vallée d'Aoste"
, fondata dal dottor Ciancamerla e
dal dottor Devoti, che sta facendo molto sul territorio.
Qui credo ci siano due tipologie di problemi: la prima è proprio
di comunicazione. È chiaro che l'Azienda USL ha una sua struttura
che non è proprio così aggiornata dal punto di vista della
comunicazione, quindi andare a recepire sul panorama del pubblico
altre situazioni come quella che lei ha indicato è importante,
almeno per avere una cartografia che sia di livello. Su questo ci
lavoreremo. L'USL mi comunica anche che ha pubblicato sul sito un
file
con l'elenco dei Comuni e con l'ubicazione dettagliata
della posizione dei defibrillatori automatici esterni presenti
nelle varie zone e che il
file
sarà regolarmente aggiornato
dalla Centrale unica del soccorso. Sono entrato nel vivo di questa
tematica soltanto in occasione di questa sua interpellanza, ma mi
sono già confrontato con l'Azienda: stabiliremo un piano preciso di
interventi andando a modificare la cartografia, dando come norma un
aggiornamento direi almeno bimestrale rispetto ai defibrillatori
inseriti sul panorama regionale e, soprattutto, facendo una
comunicazione adeguata anche su tale percorso. Pertanto possiamo
eventualmente riaggiornarci fra un paio di mesi per avere
puntualmente notizie rispetto a quello che da oggi in avanti sarà
stato fatto.
Présidente
- La parole au collègue Vesan pour la
réplique.
Vesan (M5S)
- In realtà qui siamo ancora alla
dichiarazione di buona volontà che abbiamo ascoltato qualche mese
fa. Se l'aggiornamento della cartografia è probabilmente
sufficiente a livello bimestrale, la sua realizzazione sul dato già
in possesso probabilmente può essere fatta in tempi molto più brevi
e mi auguravo che fossero questi i termini che lei mi avrebbe
proposto in questa sede, visto che comunque noi abbiamo presentato
questa interpellanza 12 giorni orsono, tempo che - l'abbiamo
verificato - risulta essere più che sufficiente per l'Ufficio
cartografico regionale per la predisposizione di una carta
statica.
Per quello che riguarda la gestione dei siti, non sappiamo quali
siano i rapporti fra l'Assessorato regionale della sanità e l'USL,
però siamo certi che tali rapporti dipendono da lei. Siamo quindi
sicuri che, di fronte ad una sua specifica volontà e ad un suo
preciso impegno, l'aggiornamento di questa cartografia possa essere
fatto in tempi più solleciti, anche perché, se leggiamo questa
pagina dell'USL che chiede: "Perché è importante la diffusione
capillare dei defibrillatori sul territorio", la risposta è:
"perché la tempestività è il fattore determinante per salvare la
vita delle persone colpite da arresto cardiaco". Ebbene, se la
tempestività nell'operare nei confronti della presenza dei
defibrillatori è quella che lei ci ha prospettato, vale a dire di
parlarne fra un paio di mesi, a me sembra solo una dichiarazione di
intenti a cui non segua veramente una preoccupazione reale per il
problema. Sulla stessa pagina che ho aperto in questi giorni non
sono riuscito a trovare l'elenco dei defibrillatori sul territorio
di cui lei mi parla, ma probabilmente è solo per mia incapacità di
muovermi all'interno del sito. Potrebbe essere particolarmente
utile comunque dargli una localizzazione più facilmente reperibile,
magari riportandolo anche sulla pagina regionale relativa alla
sanità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK