Consiglio Regionale della Valle d'Aosta - Oggetto del Consiglio n. 2055 del 12 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2055 del 12 dicembre 2022 - Resoconto
OBJET N° 2055/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Si è prenotato il presidente Lavevaz, ne ha facoltà.
Lavevaz (UV) -
Apro queste brevi comunicazioni condividendo
con voi gli esiti della prima edizione del Festival delle Regioni,
cui ho partecipato a Milano e Monza la scorsa settimana. Per la
prima volta la Conferenza delle Regioni e delle Province autonome
ha voluto organizzare un appuntamento per valorizzare la pluralità
dei territori italiani e le loro peculiarità, in un clima di
confronto che si è rivelato interessante.C'è stata l'occasione di
confrontarsi su temi comuni che sono in primo piano in tutto il
territorio italiano: dalla carenza di professionisti sanitari alla
necessità della semplificazione amministrativa, fino alla richiesta
di avere voce in capitolo nelle scelte che riguardano il PNRR.È
stato centrale il tema dell'autonomia regionale in un'ottica di
valorizzazione del pluralismo e di attenzione a chi amministra
direttamente i servizi ai cittadini.Nella seconda giornata, alla
presenza del Presidente Mattarella, tutte le Regioni e le Province
autonome hanno sottoscritto l'intesa che istituzionalizza la
Conferenza stessa come luogo di confronto tra le entità
territoriali e tra queste e il Governo centrale.Credo che tutta la
struttura della Conferenza, anche attraverso i tavoli tematici, sia
un prezioso strumento per fare rete e individuare risposte a
problemi comuni, mettendo a frutto l'esperienza di ciascuna Regione
come patrimonio per le altre.Colgo poi l'occasione per segnalarvi
un importante momento simbolico in programma domani, quando, alle
ore 11:00, il Palazzo di Giustizia di Aosta verrà intitolato a
Giovanni Selis; si tratta di un passaggio rilevante per ricordare
quanto avvenuto 40 anni fa, quando il pretore fu vittima di un
attentato proprio ad Aosta in via Monte Vodice.
Se lo svolgimento dei lavori del Consiglio lo permetterà, è mia
intenzione partecipare all'appuntamento verso il quale voglio
manifestare la vicinanza di tutto il Governo regionale.
Presidente -
Consigliera Erika Guichardaz ne ha
facoltà.
Guichardaz E. (PCP) -
A seguito di quello che ha detto il
presidente Lavevaz, non so se sia il caso di convocare una
conferenza dei capigruppo o se possiamo discuterne, perché credo
che anche altri Consiglieri e altri gruppi vogliano partecipare
all'intitolazione, nel caso fosse possibile.
Presidente -
È stata richiesta la convocazione della
capigruppo, che faremo alla fine dei lavori pomeridiani di
oggi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK