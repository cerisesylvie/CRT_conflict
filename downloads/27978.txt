Consiglio Regionale della Valle d'Aosta - Oggetto del Consiglio n. 278 del 21 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 278 del 21 novembre 1970 - Resoconto
OGGETTO N. 278/70 - (Varia) - Iter della proposta di legge
statale per la revisione dell'ordinamento finanziario della Valle
d'Aosta.
Montesano (P.S.D.I.)
- Allora io desidero richiamare
l'attenzione dei Signori Consiglieri sull'iter che bisogna far fare
a questa legge, sul quale io avevo già avuto uno scambio di idee
con il Presidente della Giunta, adesso voglio sentire i
Consiglieri.
La parola al Consigliere Pedrini.
Pedrini (P.L.I.)
- ...la maggioranza deciderà, per me,
l'uno o l'altro, purché si arrivi praticamente a qualcosa di
concreto.
Io volevo, ho lasciato votare la legge, e l'avrei dovuto fare
prima, lo faccio adesso, perché il Presidente della Giunta è stato
particolarmente gentile nel rispondermi con dati di fatto concreti
e mi ha anche dato la proposta di legge - che finalmente è uscita
dai cassetti.
Io dovevo dare atto di questo, perché così come sono cattivo
nelle espressioni con il Presidente della Giunta, quando, secondo
il mio modesto parere il Presidente della Giunta se le merita,
altrettanto devo dare atto che veramente questo è un problema che
mi sta a cuore, perché io mi sono battuto a suo tempo, fino in
fondo, non soltanto come persona, ma anche come giornale, per
questo problema, e quindi, evidentemente, non mi tocca altro che
dire un onesto grazie, e sperando che si segua da vicino
l'ulteriore corso della pratica Enel e acque valdostane.
Grazie.
Montesano (P.S.D.I.)
- Allora il Presidente della
Giunta.
Dujany (D.P.)
- Modo di presentazione, direi, della
legge: rimangono tre modi di presentazione, previsti dalla
Costituzione:
1) proposta consiliare;
2) proposta governativa;
3) proposta parlamentare.
Io direi che qui il Consiglio ci dia la possibilità di servirci
di uno dei tre modi che si ritengono più validi e più opportuni, a
seconda dei contatti, a seconda delle necessità.
Montesano (P.S.D.I.)
- Un attimo, Chantel, c'è il
Segretario Andrione che desidera parlare.
Andrione (U.V.)
- Il problema è stato sollevato anche in
Commissione Affari Generali, dove credo unanimemente si era
concordato nel senso che il progetto di legge in questione fosse
presentato come proposta di iniziativa consiliare e come proposta
dei parlamentari, in modo da sottolineare di fronte al Parlamento
l'unità di tutte le forze politiche e la rappresentatività di tutte
queste forze concordi nel presentare questo progetto di legge; in
Commissione Affari Generali credo che non ci fossero obiezioni a
questa proposta che era stata accolta all'unanimità.
Evidentemente se fosse possibile ottenere che il progetto di
legge diventasse proposta governativa, sarebbe ancora meglio, in
quanto le proposte governative hanno la precedenza sulle proposte
parlamentari e quelle consiliari, come discussione di fronte alle
Commissioni e alle Camere.
Montesano (P.S.D.I.)
- La parola all'Assessore
Chantel.
Chantel (P.S.I.) -
Io ritengo che dovremo fare il
possibile e l'impossibile perché la legge diventi proposta di
Governo, e se possibile passi alla Commissione in sede deliberante
per aver un iter molto rapido e richiedo a tutti i Consiglieri, a
qualunque partito o gruppo che appartengano, in modo particolare ai
Consiglieri che appartengono e hanno dei rappresentanti di partito
a Roma, la loro collaborazione per questo atto, che ritengo uno dei
più importanti per l'economia della Valle.
Visto il voto unanime, vista l'accettazione unanime, richiedo la
possibilità anche ai Consiglieri della Democrazia Cristiana, del
loro apporto politico, come ci è stato garantito dal Partito
Liberale, dal Partito Comunista e dai rappresentanti del
P.S.I.U.P., e senza esclusione dal Partito Socialista e dal
P.S.U..
Germano (P.C.I.)
- Ma, io penso che è vero, in
Commissione è stato detto così, era presente anche il Presidente
della Giunta, ha sentito la volontà della Commissione; però penso
sia necessario in queste cose dare un minimo di possibilità di
iniziativa alla Giunta, se dai sondaggi che fanno, vi è la
possibilità del progetto governativo, sia la Giunta a farlo; se dai
sondaggi viene fuori che è meglio per iniziativa del Consiglio o
dei Parlamentari, lo faccia; la cosa importante è che si stia
dietro.
Montesano (P.S.D.I.)
- Allora diamo mandato alla Giunta.
Va bene.
Sono tutti d'accordo nel dare questo mandato alla Giunta, e poi
l'iter sarà stabilito, secondo le possibilità che saranno
prospettate.
Allora la seduta è finita, quindi è sciolta e ci rivedremo il
giorno 27.
---
La seduta è tolta alle ore 11,33.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK