Consiglio Regionale della Valle d'Aosta - Oggetto del Consiglio n. 3577 del 8 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3577 del 8 maggio 2024 - Resoconto
OGGETTO N. 3577/XVI - Interrogazione a risposta immediata:
"Verifiche e azioni per la tutela del diritto sancito dalla legge
194/1978".
Bertin (Presidente) -
Punto n. 6.04. Consigliera Erika
Guichardaz, a lei la parola.
Guichardaz E. (PCP) -
La legge 194 garantisce il diritto
delle donne di poter richiedere l'interruzione volontaria della
gravidanza. Un emendamento al decreto PNRR quater prevede che le
Regioni possano avvalersi del coinvolgimento di associazioni pro
vita nei consultori. Questa volta, senza delimitarne le finalità,
come invece è attualmente nella 194 e soprattutto inserendo un
intervento estraneo al piano di
governance
del PNRR, come
rilevato peraltro dall'Unione europea. Un ennesimo attacco al
diritto di autodeterminazione delle donne e per questo va il nostro
ringraziamento al Centro donne contro la violenza, che, in sinergia
con tutti i centri antiviolenza aderenti alla Rete Nazionale Dire,
ha condiviso questa preoccupazione e ha annunciato l'avvio di
azioni di monitoraggio della corretta applicazione della legge 194.
Nella stessa nota comunicava la ricezione di alcune segnalazioni di
donne vittime di violenza, che, come ben sapete, sono una
percentuale microscopica rispetto a tutte le altre donne e
comunicava anche le interferenze di cui anche il consigliere
Manfrin ha parlato.
I giornali dei giorni successivi hanno riportato, secondo me,
alcune dichiarazioni preoccupanti, come quella di una ginecologa
che ha prestato attività consultoriale fino a poco tempo fa in
Valle d'Aosta, che ha suggerito sempre il metodo Gemma, che non è
sicuramente una misura strutturale, ma è una misura riferita a una
fondazione privata, e un'ostetrica che ha dichiarato che i medici,
quando fanno l'ecografia alla paziente che ha scelto di
interrompere la gravidanza, chiedono sempre se vuole guardare il
monitor e ascoltare il battito fetale. Queste sono sicuramente due
osservazioni che vanno prese in considerazione, quindi chiediamo al
Presidente quali verifiche e azioni sono in corso.
Presidente -
La parola al Presidente della Regione.
Testolin (UV) -
Intanto due piccole premesse: penso che
la considerazione con la quale ho concluso la risposta precedente
valga anche per questa risposta, cioè la considerazione è di non
voler strumentalizzare questo tipo di situazioni che sono
decisamente delicate.
Evidentemente rispondo anche con informazioni fornite dagli
uffici dell'assessore Marzi, che oggi non può essere presente, dove
è opportuno premettere alcuni aspetti, vale a dire che nessun
volontario dell'associazione pro vita o simile è mai stato
autorizzato, né ha chiesto di accedere ai presidi sanitari pubblici
che nelle prime verifiche condotte dall'Azienda USL non risulta
neppure che qualcuno l'abbia fatto in modo fraudolento.
Una seconda considerazione che porta a nessuna segnalazione
rispetto a quanto riportato nel comunicato stampa dell'Associazione
Centro Donne contro la violenza del 27 aprile scorso è mai
pervenuta né all'Azienda USL, né al Dipartimento politiche sociali
da parte di cittadini o associazioni. Infine i responsabili dei
servizi competenti escludono che tali fatti costituiscano prassi ed
escludono altresì di essere a conoscenza di casi di irregolarità,
scorrettezze o reati posti in essere da soggetti interni o esterni
all'Azienda USL.
A seguito della pubblicazione del comunicato stampa di cui si
tratta, l'Azienda USL della Valle d'Aosta e il Dipartimento
politiche sociali dell'Assessorato della sanità, salute e politiche
sociali hanno immediatamente provveduto a chiedere all'Associazione
di circostanziare quanto riportato dai mezzi di stampa, in modo da
poter interrompere e sanzionare eventuali condotte non rispettose
del dettato normativo, invitando l'Associazione a fornire elementi
utili e a effettuare indagini mirate nel rispetto della
riservatezza delle donne. Nella risposta l'Associazione, sempre nel
rispetto della privacy, non ha potuto segnalare fatti precisi
inerenti alle inadempienze da lei citate nel suo comunicato
stampa.
L'Azienda ha inoltre evidenziato come le donne possono sempre
con la garanzia di assoluta riservatezza rivolgersi al Presidente
del Comitato Unico di Garanzia aziendale, CUG o alla referente
aziendale per la lotta alla violenza di genere. Nonostante
l'Associazione Centro Donne contro la violenza abbia fornito
informazioni estremamente generiche e prive di particolari,
l'Azienda USL ha avviato ulteriori approfondimenti diretti a
verificare i fatti segnalati e a individuare eventuali
responsabilità, alla luce delle quali, come si è già detto in
precedenza, si assumeranno eventualmente le conseguenti
decisioni.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Credo che nessuno voglia
strumentalizzare questa situazione ma, secondo me, è corretto fare
chiarezza, quindi è bene che ci sia un'indagine, ben sapendo che
non parliamo di reati ma di fatti gravi, come detto anche dalla
Ministra alla famiglia. Chiunque di noi abbia avuto un figlio si
ricorda benissimo che cosa vuol dire ascoltare il battito fetale e
questo credo sia veramente il passaggio peggiore, ma vi invito a
leggere proprio il giornale successivo in cui proprio un'ostetrica
della Valle d'Aosta dichiara apertamente che viene fatto sentire.
Credo che situazioni di questo genere non debbano più accadere
nella nostra regione e per questo abbiamo anche fatto degli accessi
agli atti per capire qual è la prassi ed il protocollo previsto
all'interno dell'Azienda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK