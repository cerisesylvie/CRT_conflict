Consiglio Regionale della Valle d'Aosta - Oggetto del Consiglio n. 2301 del 6 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2301 del 6 aprile 2023 - Resoconto
OGGETTO N. 2301/XVI - Ritiro di mozione: "Campagna di
sensibilizzazione sull'utilizzo dell'acqua rivolta ai turisti che
frequentano i rifugi alpini della regione".
Bertin (Presidente) -
Possiamo riprendere. Punto n. 76.
Si è prenotato il consigliere Brunod.
Brunod (LEGA VDA) -
Prendendo atto del grave problema
legato alla siccità che caratterizza anche la nostra regione, dove
a farne le spese, come è già successo nel 2022, è soprattutto il
mondo dell'agricoltura, rimarchiamo che nell'articolo de La Vallée
Notizie di sabato 4 marzo 2023 vengono riportate le seguenti
notizie: "Rifugi, preoccupazione per la siccità. Il rischio è una
stagione ridotta".
Il problema siccità è una situazione che purtroppo condiziona
anche l'attività dei rifugi alpini, strutture in quota che
naturalmente non possono usufruire di acquedotti e dove si deve
provvedere all'approvvigionamento dell'acqua direttamente dalla
natura.
Abbiamo appreso che diversi gestori dei rifugi all'unanimità
affermano che bisogna iniziare a guardare oltre a quanto è stato
fatto fino ad oggi e cominciare a costruire piccoli invasi.La
Svizzera insegna e si sta già muovendo in questo senso per avere
scorte d'acqua, afferma il gestore del rifugio Teodulo e guida del
Cervino del territorio comunale di Valtournenche, rispettivamente a
3.370 e a 3.480 metri.Evidenziamo che, sempre nell'articolo citato,
si apprende che i gestori dei rifugi invitano a un maggiore
interesse della politica per la realizzazione di una campagna di
sensibilizzazione più ampia - non solo nelle scuole ma anche
rivolta ai turisti che frequentano i nostri rifugi e i nostri
territori - a sottolineare che l'acqua è un bene molto
prezioso.L'estate prossima potrebbe essere peggiore dell'anno
scorso e quindi bisognerà rimettersi in gioco oppure chiudere al
mattino le toilette, come abbiamo fatto nell'estate 2022, afferma
un gestore.Nel programma di legislatura 2023-2025, approvato
recentemente, il 2 marzo, in Consiglio regionale dalla nuova
maggioranza, nella parte relativa alle iniziative normative e
amministrative animate da una nuova visione, vengono riportate le
seguenti informazioni: "In ambito ambientale occorrerà intervenire
con la definizione di pronte azioni di contrasto in merito alla
crisi idrica, predisponendo un accurato censimento delle fonti
idriche dei bacini sul territorio regionale, finalizzato
all'elaborazione di un adeguato piano di misure organizzative e di
interventi volti a mitigare gli effetti della siccità, tra i quali
la realizzazione di bacini di accumulo multifunzione: agricoltura,
antincendio, innevamento e turismo".In seguito a quanto specificato
nel paragrafo precedente, sarebbe quindi molto importante e
strategico poter prevedere prima possibile anche un piano di misure
di interventi specifici legati alle criticità idriche presenti nei
rifugi della nostra regione.Rileviamo che a fine marzo, vi è stata
un'iniziativa promossa dal BIM, un convegno che è stato organizzato
il 22 marzo, nella giornata mondiale dell'acqua; si apprende dai
giornali: "L'appello del BIM VDA: ognuno faccia la sua parte. Il
BIM invita a comportamenti responsabili per evitare gli sprechi e
ha organizzato un convegno a Saint-Vincent".Sempre sull'articolo
inerente a questa giornata si apprende che: "L'invito raccolto dal
BIM VDA e diffuso localmente è quello di fare la propria parte,
iniziando dalla vita in famiglia: porre attenzione agli sprechi e
alle cattive abitudini; per arrivare alle scuole: dibattere il
tema, creare momenti di riflessioni con discussioni, temi e
disegni; alle istituzioni: sollecitare e finanziare progetti di
manutenzione degli acquedotti, realizzare campagne di
sensibilizzazione e al mondo dell'arte: creare concorsi
fotografici, letterari a tema valore dell'acqua e carenza idrica",
solo per citare alcune delle tante aree di intervento che UnWater
indica e incoraggia.Sempre in merito a queste iniziative
apprendiamo che con l'obiettivo di dare forza e forte impulso alla
giornata mondiale dell'acqua 2023 la Regione autonoma Valle
d'Aosta, il BIM e l'ARPA promuovono una campagna di
sensibilizzazione sui media locali e con il patrocinio del Comune
di Aosta hanno realizzato un'esposizione di stendardi con messaggi
riguardanti l'uso consapevole dell'oro blu, che saranno presenti
sotto i portici del Municipio in Piazza Chanoux per un
mese.Crediamo che oltre a quest'iniziativa, forse sarebbe stato
anche molto opportuno portare avanti e promuovere ulteriori
iniziative simili di sensibilizzazione nelle diverse stazioni
sciistiche e in altri luoghi della nostra regione che magari sono
più vicini a queste realtà dei rifugi.Inoltre prendiamo anche atto
che in data 27 marzo, dalle notizie ANSA, nell'ambito
dell'emergenza siccità, la Giunta regionale della Valle d'Aosta ha
approvato i criteri applicativi e le modalità di presentazione
delle domande di aiuto da parte dei Consorzi di miglioramento
fondiario per la realizzazione d'interventi di manutenzione
straordinaria urgenti; la spesa prevista è di 1,9 milioni di euro,
il limite massimo, come spiega l'Assessore all'agricoltura Carrel,
viene alzato da 75 mila a 150 mila euro. Viene inoltre data la
possibilità di avere un acconto del 50% e il finanziamento del
90%.Inoltre si conferma così l'attenzione al settore idrico per
quanto riguarda parti legate all'agricoltura, dando la possibilità
ai Consorzi di presentare le domande di contributo ogni anno invece
di ogni due, come era prima.
Considerato che la Valle d'Aosta, regione turistica, con un
territorio dove la valorizzazione e promozione delle nostre
meravigliose montagne è strettamente legata anche alle attività
svolte dai numerosi rifugi dislocati nelle nostre valli, si impegna
il Governo regionale a promuovere una più ampia campagna di
sensibilizzazione sull'utilizzo dell'acqua, in modo particolare
anche con azioni formative rivolte ai numerosi turisti che
frequentano i nostri rifugi e il nostro territorio in generale e a
prevedere, nell'ambito della definizione del prossimo assestamento
di bilancio, degli interventi e delle misure specifiche per
finanziare operazioni di approvvigionamento d'acqua per i rifugi
della nostra regione.
Presidente -
La mozione è illustrata. Apriamo la
discussione generale. La discussione generale è aperta. Non vedo
richieste d'intervento, la discussione generale è chiusa. Per il
Governo, l'assessore Grosjacques.
Grosjacques (UV) -
L'illustrazione del collega Brunod
ovviamente spazia nel campo del problema della risorsa idrica anche
su aspetti che non riguardano direttamente l'Assessorato al
turismo, perché ha citato correttamente le iniziative in merito che
la nuova maggioranza intende assumere e che ha elencato nel nuovo
programma e poi ha fatto riferimento alla delibera del 27 di marzo,
dove è stata assunta quest'importante iniziativa sui bacini idrici
a beneficio dei Consorzi di miglioramento fondiario.Per quel che
riguarda la risposta, siccome la mozione è strettamente legata
all'utilizzo e alla sensibilizzazione, alle persone e ai turisti
che fanno in qualche modo riferimento ai nostri rifugi, mi atterrò
ovviamente per le parti di mia competenza alla risposta sulle due
richieste formulate.Per quel che riguarda il primo quesito, è ovvio
che dobbiamo partire dall'analisi del cambiamento climatico a cui
assistiamo in questi ultimi anni, con le relative conseguenze tra
le quali spicca la siccità; è indubbiamente tra le priorità di
questo Governo e merita una riflessione corale da parte di tutti
noi.Come indicato dai proponenti stessi, il tema del contrasto alla
crisi idrica rientra anche nel programma di questa Giunta e nelle
premesse della mozione viene ricapitolato il programma di
legislatura.Non si tratta ovviamente di temi di esclusiva
competenza dell'Assessorato al turismo, ma presuppongono
l'elaborazione di strategie a lungo termine, condivise tra vari
settori, in considerazione della trasversalità dell'argomento.La
necessità di azioni programmatiche e non di singoli interventi a
spot, per quanto evidentemente utili alla risoluzione anche
parziale della problematica, è declinata anche nei contenuti del
DEFR approvato da questo Consiglio nella seduta del dicembre
scorso.A mero titolo esemplificativo, ma non esaustivo, cito
l'obiettivo "Realizzazione di misure per lo studio e la riduzione
degli effetti dei cambiamenti climatici sul territorio regionale",
che prevede specifiche azioni di contenimento dello spreco
dell'acqua, come lo studio e la valutazione degli effetti del
cambiamento climatico sulle risorse idriche, l'individuazione e
realizzazione di misure per la razionale gestione dell'acqua.Allo
stesso modo, l'obiettivo "Attuazione pianificazioni strategiche del
Dipartimento ambiente" prevede l'attuazione delle pianificazioni
regionali approvate nell'ultimo biennio in materia ambientale,
inquadrate e coerenti con gli obiettivi dell'Agenda 2030, che
interessano tutti i settori della società civile e vedono la
partecipazione di attori a vario titolo coinvolti, faccio
riferimento in particolare all'ARPA della Valle d'Aosta, al CELVA e
alla Fondazione Montagna Sicura.Rispetto invece ad azioni da
realizzarsi più nell'immediato, sono in fase di elaborazione da
parte delle diverse strutture dirigenziali regionali competenti,
ARPA e Centro funzionale comprese, alcune azioni per far fronte
agli effetti dei cambiamenti climatici, tra le quali è sicuramente
prevista una campagna di sensibilizzazione per un uso consapevole
delle risorse idriche, che va sotto il coordinamento delle
strutture del collega Davide Sapinet.Di comune accordo con il
collega Sapinet, in considerazione del fatto che gli operatori del
turismo rappresentano un veicolo fondamentale per la
sensibilizzazione dei nostri ospiti rispetto a un consumo
responsabile dell'acqua, il materiale della campagna di
sensibilizzazione che è in fase di predisposizione, verrà
predisposto in più lingue e potrà essere reso disponibile anche ai
gestori dei rifugi alpini, quindi oltre all'italiano e il francese
sarà divulgato anche in inglese.Rispetto al secondo quesito, sulla
previsione degli interventi e delle misure per finanziare
operazioni di approvvigionamento d'acqua per i rifugi della nostra
regione, per la parte di competenza dell'Assessorato al turismo,
posso dire che allo stato attuale, ai fini della manutenzione
straordinaria, anche finalizzata all'approvvigionamento idrico, i
rifugi alpini possono accedere ai contributi di cui al capo II
della legge regionale 20 aprile 2004 n. 4, recante gli "Interventi
per lo sviluppo alpinistico ed escursionistico. Modificazioni alle
leggi regionali 26 aprile 1993 n. 21 e 29 maggio 1996 n. 11". Si
tratta di contributi in conto capitale per le iniziative necessarie
a garantire l'agibilità dei rifugi alpini e dei bivacchi.Possono
beneficiare delle agevolazioni esclusivamente i proprietari dei
rifugi alpini e dei bivacchi ubicati sul territorio della Regione
autonoma Valle d'Aosta.Sono ammesse ad agevolazione le iniziative
riguardanti la ristrutturazione, l'adeguamento normativo, anche
mediante ampliamento, la manutenzione straordinaria di strutture
esistenti, la sostituzione per obsolescenza di apparecchiature e
altri beni indispensabili al mantenimento in esercizio delle
strutture medesime a livello tecnico e impiantistico, il trasporto
dei materiali e le necessarie spese tecniche accessorie.Gli
interventi per il miglioramento dell'approvvigionamento e il
risparmio idrico, rientrano nella fattispecie di cui sopra, quindi
quelli citati da questa legge 4/2004, e pertanto possono essere
oggetto di sostegno economico.Le agevolazioni sono concesse nei
seguenti limiti percentuali: per le strutture poste sopra i 2.500
metri sul livello del mare, raggiungibili esclusivamente con
mulattiere, sentieri, morene e ghiacciai, viene finanziato il 70%
della spesa ritenuta ammissibile; per le altre strutture il 40%
della spesa ritenuta ammissibile.Ai sensi dell'articolo 13 comma 1
della legge regionale 4/2004, tali agevolazioni sono cumulabili
sino a un massimo del 90% con altri interventi pubblici concessi
per le medesime iniziative e, per quanto riguarda la disponibilità
finanziaria, sul bilancio regionale 2023-2025 sono disponibili 800
mila euro all'anno.Ulteriori contributi a sostegno degli interventi
per il risparmio delle risorse idriche sono stati previsti lo
scorso anno con l'approvazione della legge regionale 23 settembre
2022 n. 21, che aveva all'oggetto le "Misure urgenti in materia di
contenimento dei costi energetici delle famiglie e a favore degli
investimenti delle imprese" che all'articolo 3 ha previsto
"L'erogazione di contributi straordinari a sostegno degli
investimenti effettuati per favorire la continuità negli
investimenti utili al mantenimento della competitività delle
aziende valdostane".In particolare, i contributi di cui trattasi -
destinati tra gli altri sia ai proprietari che ai gestori dei
rifugi alpini ubicati sul territorio regionale - sono stati
concessi a parziale copertura dei costi per investimenti in beni
strumentali o in opere di adeguamento degli spazi funzionali
all'esercizio dell'impresa, compresi quelli finalizzati
all'efficientamento energetico o al miglioramento delle condizioni
di approvvigionamento idrico.Sono state ammesse a contributo le
spese d'investimento sostenute dal primo giugno al 15 novembre 2022
con un limite minimo di spesa ammissibile pari a 5 mila euro e un
massimo pari a 20 mila euro, fatto salvo il rispetto dei limiti di
cui alle disposizioni in materia di aiuti di Stato.Gli interventi
non conclusi alla data di presentazione della domanda sono stati
ammessi a contributo, a condizione che fosse già stato liquidato il
20% dell'importo e che il richiedente s'impegnasse a concludere
l'investimento e a trasmettere la relativa documentazione fiscale
entro diciotto mesi dalla data di presentazione della
domanda.Quanto al contributo specifico, è stato concesso in misura
pari al 45% per gli investimenti finalizzati al miglioramento delle
condizioni di approvvigionamento idrico, comprese le spese relative
alle indagini e alle analisi propedeutiche previste dalla normativa
vigente nel caso di acque destinate al consumo umano, corredati di
una relazione descrittiva sottoscritta da un tecnico abilitato
iscritto al relativo albo o collegio professionale che attestasse
che le spese oggetto di contributo fossero finalizzate al
miglioramento delle condizioni di approvvigionamento idrico.Per
quanto riguarda la disponibilità finanziaria, per l'anno 2022 è
stata pari a 375 mila euro e sono state presentate per la misura
specifica 25 domande, di cui 23 ammesse e finanziate.Nell'ambito
delle domande ammesse, quattro proprietari o gestori hanno
investito in interventi di miglioramento dell'approvvigionamento e
risparmio delle risorse idriche e nello specifico per i seguenti
interventi: installazione di una gettoniera per le docce per
evitare sprechi, la sostituzione di una vasca in acciaio inox per
acqua potabile, vasche e tubi per un nuovo impianto di captazione
acqua, vasca da 10 mila litri per approvvigionamento idrico, queste
alcune tra le ventitré domande depositate dai rifugi su questa
misura.Alla luce di quello che ho illustrato, sia anche rispetto
alla necessità di affrontare la problematica delle siccità mediante
azioni integrate coerenti a lungo termine, sia rispetto alle
attuali misure a favore dei rifugi, chiedo che la mozione venga
ritirata, poiché le giuste sollecitazioni evidenziate dai colleghi
proponenti hanno già visto questa maggioranza e quella che ci ha
preceduti mettere a terra i primi provvedimenti utili a dare le
doverose risposte, sia per quello che riguarda il punto 1, quindi
relativamente alla campagna di sensibilizzazione sull'utilizzo
dell'acqua, che per quel che riguarda il punto 2, relativamente al
finanziamento delle iniziative messe in atto dai proprietari di
rifugi.Ovviamente la crisi idrica non è affatto superata, questo è
sotto gli occhi di tutti e le misure che il Governo regionale sta
prendendo, anche nelle ultime sedute, vanno esattamente in questa
direzione.
Sarà quindi indispensabile mantenere alta l'attenzione su queste
tematiche con il sostegno delle misure finanziarie, nonché ogni
altra azione che si renderà necessaria per un utilizzo più
razionale della risorsa acqua.
Presidente -
Consigliere Brunod.
Brunod (LEGA VDA) -
Ringrazio l'assessore Grosjacques al
quale chiedo se mi potrà fornire la risposta, perché comunque molto
tecnica, dettagliata, con tanti numeri, è impossibile prendere
appunti su tutto.Sui due punti di questa mozione: il primo chiedeva
di affrontare una campagna di sensibilizzazione un po' differente
rispetto a quello che si è fatto finora, di renderla un po' più
specifica, come è stato anche evidenziato dai rifugisti in
quell'articolo dal quale abbiamo preso spunto, le informazioni per
portarvi questa mozione.Lei ha molta più esperienza di me in questo
settore della politica, quindi è normale che abbia saputo
affrontare meglio la parte tecnica di questa mozione, perché, come
lei ha detto sono previste campagne d'informazione, sono in fase di
predisposizione, quindi ovviamente fa anche parte del gioco della
politica, c'è maggioranza e c'è minoranza, la sua esperienza
ovviamente l'ha portata a dire che è in fase di predisposizione.Noi
siamo molto contenti, sicuramente la nostra mozione è stata uno
stimolo per arrivare a questi risultati dove - tra tutti, insieme,
chi fa gli stimoli e chi poi porta avanti le azioni dall'altra
parte - si cerca di arrivare al risultato.Sul punto 2, per quanto
riguarda gli investimenti, siamo ben contenti del riassunto che lei
ha fatto, perché evidenzia che ci sono molteplici possibilità per
riuscire a trovare delle soluzioni per far fronte a queste
problematiche, però forse evidenziamo che c'è un grande problema.
Se tanti rifugisti, senza fare nomi e cognomi, hanno fatto presente
che ci sono diverse problematiche e poca attenzione da parte della
politica al riguardo di questi argomenti, allora forse c'è una
campagna informativa di queste possibilità che dovrebbe essere
affrontata meglio, ma dovrebbe essere portata più a conoscenza dei
rifugisti della nostra regione, in modo tale magari da permettere
loro di presentare più domande, essere più a conoscenza di quello
che viene svolto all'interno di quest'aula e soprattutto da questo
Governo; adesso è lei che si occupa di una parte di questo
argomento, mi aspettavo che fosse più l'assessore Sapinet a
rispondere in merito agli investimenti, quindi io quello che chiedo
è, magari - rispetto a quello che lei mi ha letto, che sicuramente
è molto utile e importante - se vi è la possibilità di portare
maggiormente a conoscenza i rifugisti della nostra regione, in modo
tale da renderli a conoscenza delle possibilità esistenti.
Quindi diciamo che, a partire dalla sua risposta, vi state già
impegnando in merito, ci sono tutte queste possibilità, noi siamo
fiduciosi e ritiriamo la nostra mozione.
Presidente -
La mozione è ritirata.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK