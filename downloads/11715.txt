Consiglio Regionale della Valle d'Aosta - Oggetto del Consiglio n. 868 del 27 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 868 del 27 luglio 1994 - Resoconto
OGGETTO N. 868/X - Subconcessione in via di sanatoria, alla
ditta Bieler Giuseppe di derivazione d'acqua dal torrente
Valdobbia, in Comune di Gressoney-Saint-Jean, ad uso
irriguo.
Il Consiglio - Premesso che:
con domanda in data 20 agosto 1988, la Ditta Bieler Giuseppe ha
chiesto all'Amministrazione regionale la subconcessione di derivare
dal torrente Valdobbia, in Comune di Gressoney?Saint?Jean, moduli
0.18 di acqua per irrigare a scorrimento un'estensione di 9 ha. di
terreni siti nel Comune di Gressoney?Saint?Jean, facendo presente
che si tratta di un uso praticato da tempo immemorabile.
Visto che la domanda, corredata da progetto a firma geom. Jans
Guido, prevede la derivazione dell'acqua in cinque punti diversi
situati tra le quote 2030 m.s.m. e 1850 m.s.m. con opere di presa
consistenti in rudimentali traverse in muratura a secco larghe
mediamente 2.00 mt. e alte circa 1.00 mt. La distribuzione avviene
mediante canaletti semplicemente scavati nel terreno, senza alcuna
opera muraria. Fa presente che trattandosi di riconoscimento di
antico diritto per il quale non era stata presentata tempestiva
domanda nei termini stabiliti dalla legge, la medesima è stata
istruita come nuova richiesta di subconcessione, in via di
sanatoria.
Tenuto presente che:
? il Magistrato per il Po di Parma, con nota n. 6663 in data 16
giugno 1992 ha rilasciato il nulla?osta nei riguardi idraulici per
l'ammissione ad istruttoria della domanda di cui si tratta;
? l'avviso di presentazione della domanda 20 agosto 1988 della
ditta Bieler Giuseppe è stato pubblicato sul F.A.L. della Valle
d'Aosta n. 13 in data 15 maggio 1993 e riprodotto nel n. 135 della
G.U. della Repubblica Italiana (foglio inserzioni) in data 11
giugno 1993, senza dar luogo alla presentazione di domande
incompatibili e concorrenti;
? con Ordinanza dell'Assessore ai LL.PP. n. 169 in data 17
agosto 1993 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi decorrenti dal 25 agosto 1993, a disposizione di
chiunque intendesse prenderne visione nelle ore d'ufficio;
? copia dell'ordinanza è stata affissa per il predetto periodo
di 15 giorni all'Albo Pretorio del Comune di Gressoney?Saint?Jean e
copia della medesima è stata inviata al Ministero dei LL.PP., al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est?Sesia di Novara e
Ovest?Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca della Valle d'Aosta, all'Assessorato
dell'Agricoltura e Forestazione, Servizio S.I.D.S., all'Assessorato
dell'Ambiente, Servizio Tutela, dell'Ambiente, all'Assessorato del
Turismo, Ufficio Sovraintendenza ed alla ditta Bieler Giuseppe;
? la pubblicazione presso il Comune di Gressoney?Saint?Jean,
come risulta dal referto in calce all'ordinanza, è regolarmente
avvenuta ed ha dato luogo alla presentazione, da parte
dell'Associazione d'Irrigazione dell'Agro all'Ovest del Sesia di
Vercelli di un esposto datato 1° settembre 1993, prot.
1181/2379?2/9?1A, con il quale chiede che a salvaguardia delle
dotazioni idriche dei canali Naviglio d'Ivrea, Depretis e Farini,
derivati dalla Dora Baltea, della quale il torrente Valdobbia,
tramite il torrente Lys è tributario, l'Associazione Irrigua chiede
che nel disciplinare di subconcessione vengano inserite le seguenti
prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Osservato che, trattandosi di derivazione di modesta quantità
d'acqua ad uso irriguo e con opere in alveo non stabili e di natura
irrilevante, ed essendo la medesima sprovvista quindi di canale e
di vasca di carico, si ritiene che non siano da temere turbamenti
del regime idraulico della Dora Baltea. Comunque, a maggior tutela
delle dotazioni idriche preesistenti, poste a valle della
derivazione in oggetto, le prescrizioni di cui ai punti a) e b)
dell'esposto della citata Associazione Irrigua sono state inserite
nell'articolo 8 del disciplinare di subconcessione.
Sentito inoltre che la visita locale d'istruttoria, come
stabilito nell'ordinanza, è regolarmente avvenuta il 24 settembre
1993 ed alla medesima sono intervenuti i funzionari dell'Ufficio
Concessioni Acque della Regione, il sig. Bieler Giuseppe, titolare
della domanda di subconcessione, ed il Signor Milani Sergio
dell'Assessorato dell'Ambiente, i quali hanno rinunciato al
sopralluogo delle località interessate dalla derivazione, in quanto
a tutti conosciute e corrispondenti alle rappresentazioni grafiche
di progetto.
Precisato che il geom. Milani nel corso della riunione ha fatto
presente che trattandosi di derivazione di modesta quantità d'acqua
e con opere in alveo non stabili ed irrilevanti, non ritiene di
formulare osservazioni in merito. Il sig. Bieler ha comunicato che
la derivazione è limitata al periodo dal 1° giugno al 15 ottobre e
che la domanda di subconcessione è riferita al riconoscimento di un
antico uso esercitato da tempo immemorabile e per il quale, a suo
tempo, non era stata presentata tempestiva domanda nei termini
stabiliti. Ha inoltre puntualizzato che la modesta quantità d'acqua
derivata non può influire sulla portata della Dora Baltea, della
quale il torrente Valdobbia tramite il torrente Lys è tributario,
in quanto la presa avviene ad una distanza considerevole.
Tenuto inoltre presente che in data 20 ottobre 1993 e
successivamente, in data 8 novembre 1993, sono pervenuti i seguenti
esposti dell'ENEL ? RID di Châtillon:
? nota prot. 2512/93 in data 15 ottobre 1993 con la quale l'ENEL
ha segnalato di essere titolare del disciplinare n. 462 del 27
settembre 1940, in cui si attribuisce la concessione, ad uso
idroelettrico, delle acque del torrente Lys e suoi affluenti, nella
misura di moduli medi 27.6 e massimi 38, derivabili dalla presa
sita in località Bielciuken, a valle dell'immissione del torrente
Valdobbia nel Lys. Pertanto l'ENEL presenta opposizione
all'accoglimento della domanda di cui si tratta;
? nota prot. 2635/93 in data 28 ottobre 1993, con la quale
l'ENEL, a parziale modifica al parere espresso con la nota di cui
sopra, ha chiesto di sostituire la frase: "si presenta opposizione
all'accoglimento della domanda in oggetto" con la seguente: "chiede
che non vengano lesi i propri diritti e che siano quindi garantiti
i quantitativi d'acqua regolarmente assentiti dal disciplinare
sopraccitato". Poiché le osservazioni formulate dall'ENEL tendono a
salvaguardare un diritto precostituito ed essendo quindi ritenute
ammissibili, apposita clausola cautelativa è stata inserita
nell'articolo 4 del disciplinare di subconcessione.
Rilevato quindi, in considerazione di quanto sopra esposto,
che:
1) la quantità d'acqua da derivare, nella misura massima di
moduli 0.18 per il solo periodo dal 1° giugno al 15 ottobre di ogni
anno, si può subconcedere, avendo riguardo delle condizioni locali,
delle utenze preesistenti e della specie di derivazione
realizzata;
2) l'adozione di una quantità di 18 l/s d'acqua per 9 ha di
terreno da irrigare può essere ritenuta ammissibile in quanto pari
a 2 l/s per ha, quantità corrispondente ai limiti massimi stabiliti
per tipo di irrigazione e di coltura;
3) durante il periodo della fertirrigazione è necessario
prestare attenzione affinché le colature non vengano immesse nei
corsi d'acqua pubblica in modo che questi ultimi non vengano
inquinati;
4) la derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi in quanto è in esercizio da tempo immemorabile
senza aver provocato, per quanto a conoscenza dell'Ufficio
Concessioni Acque, nessun reclamo.
Osservato infine che il Magistrato per il Po di Parma, con nota
n. 3343 in data 29 marzo 1994, ha rilevato che l'istruttoria è
stata regolarmente espletata ed ha espresso parere favorevole
all'accoglimento della richiesta di subconcessione sotto
l'osservanza delle condizioni espresse nel sottoriportato schema di
disciplinare.
Vista la legge regionale n. 4 dell'8 novembre 1956;
Visto il parere favorevole rilasciato dall'Ingegnere Capo,
Dirigente il Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale 3/1956 e successive
modificazioni e dell'articolo 21 della legge regionale 18/1990 e
successive modificazioni, in ordine alla legittimità della presente
proposta di deliberazione;
Visto il parere della IV Commissione consiliare permanente;
Delibera
1) di subconcedere alla ditta Bieler Giuseppe con sede in
Brusson, giusta la domanda presentata in data 20 agosto 1988, di
derivare dal torrente Valdobbia, in Comune di Gressoney?Saint?Jean,
moduli 0.18 (litri al minuto secondo diciotto) di acqua, per il
solo periodo dal 1° giugno al 15 ottobre di ogni anno, per irrigare
a scorrimento un'estensione di circa 9 ha di terreni;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della ditta
Bieler Giuseppe;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 20.0000 (ventimila) pari al minimo fissato dall'articolo
5 della legge 21 dicembre 1961, n. 1501, e per gli scopi di cui
all'articolo 11 del T.U. 11 dicembre 1933 n. 1775, a titolo di
cauzione, somma che verrà restituita, ove nulla?osti, al termine
della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
secondo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (provento delle concessioni e subconcessioni di acque
pubbliche e miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al capitolo 13500 della parte ENTRATE del
bilancio preventivo della Regione per il corrente anno finanziario
(gestione di fondi per conto terzi per istruttorie domande e
pratiche varie);
4) di stabilire, come specificato all'articolo 8 del
disciplinare di subconcessione, che nessun canone è dovuto
dall'utenza essendo l'uso irriguo esente ai sensi dell'ultimo comma
dell'articolo 9 dello Statuto Speciale della Valle d'Aosta,
promulgato con Legge Costituzionale 26 febbraio 1948, n. 4.
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Disciplinare
(...omissis...)
Si dà atto che il Consigliere Lanièce non partecipa alla
discussione e votazione dell'oggetto.
Presidente -
Pongo in votazione la delibera in
oggetto.
Presenti: 27
Votanti e favorevoli: 22
Astenuti: 5 (Bavastro, Chiarello, Linty, Marguerettaz,
Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK