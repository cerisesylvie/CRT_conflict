Consiglio Regionale della Valle d'Aosta - Oggetto del Consiglio n. 785 del 20 settembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 785 del 20 settembre 1984 - Resoconto
OGGETTO N. 785/VIII - CHIUSURA ADUNANZA. - (Rinvio e ritiro
di mozioni).
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Data l'ora tarda e vista anche la
particolarità degli argomenti, che richiederebbero un'ampia
discussione, con l'assenso dei proponenti, chiederei il rinvio
dell'esame di tutte le mozioni alla prossima adunanza
consiliare.
PRESIDENTE:
I proponenti dell'oggetto n. 46 hanno chiesto
il rinvio. I proponenti dell'oggetto n. 47 e n. 48 vogliono
esprimersi? Le mozioni iscritte agli oggetti 46, 47 e 48, sono
rinviate per richiesta dei proponenti.
PRESIDENTE:
Chiedo scusa ai Consiglieri del Gruppo
Comunista, proponenti della mozione allegata al punto 49, ma,
poiché sullo stesso argomento c'è stato un ordine del giorno,
sottoscritto da tutti i capigruppo, che ha preso posizione nei
confronti della RAI e che dovrebbe essere in vostro possesso,
suggerisco di valutare l'opportunità di ritirare questo argomento,
che ripete quanto già affermato nell'ordine del giorno.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Noi chiediamo che l'oggetto venga
rinviato alla prossima adunanza del Consiglio perché l'ordine del
giorno votato dai Capi Gruppo è stato un atto tempestivo, e credo
che sia stato anche utile, però un pronunciamento del Consiglio ha
senz'altro un peso diverso, per chi le riceve, rispetto a quello
dei Capi Gruppo. Ritiriamo anche le altre mozioni e proponiamo che
vengano isoritte al prossimo Consiglio.
PRESIDENTE:
Le mozioni iscritte agli oggetti n. 49 e 50
sono rinviate. Rimane l'oggetto n. 51 proposto dal Consigliere
Riccarand, di cui do lettura:
MOZIONE
RICORDATO
che con Deliberazione n. 702 del 13 luglio
1984 il Consiglio regionale ha approvato la liquidazione alla
Società SITAV di Saint-Vincent di
f. 1.525.079.355
per le
opere di ampliamento di cui al Contratto in data 11.9.1980 rep.
5683 e di
f. 3.559.977.845
per opere
extra-contrat
to;
PRESO ATTO che la Commissione di Coordinamento ha dapprima
formulato dei rilievi e richiesto dei chiarimenti sulla citata
deliberazione con nota n. 4991 del 2 agosto 1984;
PRESO ALTRESI' ATTO che con nota n. 5586 del 1° settembre 1984
la Commissione di Coordinamento ha infine vistato la deliberazione
n. 702 disponendo, tuttavia e nel contempo, la trasmissione della
deliberazione stessa e dei relativi atti alla Corte dei Conti e
alla Magistratura ordinaria;
RILEVATO che i rilievi e le decisioni finali della Commissione
di Coordinamento evidenziano le presenze di forti perplessità sulla
correttezza amministrativa della Deliberazione in questione;
AL FINE di evitare l'apertura di un contenzioso che rischierebbe
di protrarsi a lungo; potrebbe comportare responsabilità anche
personali dei Consiglieri che hanno approvato la Deliberazione;
costituirebbe un precedente pericoloso per le stesse prerogative
autonomistiche della nostra Regione;
Al FINE altresì di evitare ogni atto che accentui ulteriormente
la sensazione di disordine nei rapporti fra la Re
gione e la Casa
da Gioco di Saint-Vincent;
il Consiglio regionale della Valle d'Aosta
DELIBERA
di annullare la propria deliberazione n. 702 del 13 luglio
1984 concernente: "Accertamento di crediti della Società SITAV di
Saint-Vincent in ordine all'ampliamento dell'immobile sede della
Casa da Gioco" e di riesaminare l'intera problematica, assumendo
gli opportuni provvedimenti, in una successiva adunanza;
CHIEDE INOLTRE
al Presidente della Commissione di Coordinamento di
trasmettere copia della presente Deliberazione agli organi della
Corte dei Conti a cui sono stati trasmessi gli atti relativi alla
deliberazione n. 702 del 13 luglio 1984.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Avevo presentato questa mozione, nella
quale si proponeva la revoca della deliberazione di Consiglio n.
702 del 13 luglio 1984 concernente il pagamento alla SITAV, oltre
al miliardo e mezzo di opere autorizzate, anche di tre miliardi e
mezzo per opere realizzate al di fuori del contratto, perché mi era
parso che ci fosse una forte preoccupazione sulla decisione della
Commissione di Coordinamento di inviare la mozione alla Corte dei
Conti, non solo da parte dell'opposizione ma anche all'interno
della maggioranza.
C'erano state delle prese di posizione contro presunti attacchi
all'Autonomia da parte di esponenti della maggioranza e da parte
della stessa Union Valdôtaine, che aveva mandato una lettera in cui
preannunciava la richiesta di un incontro per la giornata di ieri,
richiesta che però non ha avuto seguito. La mozione voleva quindi
proporre una via di uscita al Consiglio rispetto alla situazione, a
mio avviso, imbarazzante in cui era stato messo il Consiglio
dall'ostinazione della maggioranza. Nel corso dei lavori del
Consiglio, sentendo le affermazioni che ha fatto il Presidente
della Giunta in risposta all'interrogazione del Gruppo Comunista,
mi sono reso conto che non esiste una volontà di cambiare
impostazione.
Secondo il Presidente della Giunta non ci sono motivi di
preoccupazione, non ci sono ripensamenti in questo senso, quindi mi
pare che la volontà di raccogliere questa mozione non esista e
perciò sono disposto a ritirare la mozione.
PRESIDENTE:
Ha chiesto la parola il Consigliere Tamone;
ne ha facoltà.
TAMONE (U.V.):
Nous, de l'Union Valdôtaine, nous n'avons
pas voulu insister sur cette proposition parce que, après avoir
écouté les considérations faites à ce sujet par le Président du
Gouvernement nous pensons que la question pour le moment ne peut
pas être prise en considération.
Nous acceptons aussi les déclarations du Président de la
"Commissione di coordinamento" et nous veillons pour que les actes
de ce genre ne se produisent plus.
Pour le moment, nous sommes satisfaits des réponses reçues au
sujet de la délibération dont nous discutons.
PRESIDENTE:
L'oggetto n. 51 è ritirato su richiesta del
proponente.
Signori Consiglieri, l'ordine del giorno è esaurito; il
Consiglio sarà convocato a domicilio.
La seduta è tolta.
L'adunanza termina alle ore 19,19.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK