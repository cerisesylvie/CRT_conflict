Consiglio Regionale della Valle d'Aosta - Oggetto del Consiglio n. 107 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 107 del 25 settembre 2013 - Resoconto
OGGETTO N. 107/XIV - Interrogazione: "Situazione delle
risorse disponibili per soddisfare le domande di contributo a
sostegno delle attività turistico ricettive e commerciali".
Président -
La parole à l'Assesseur Marguerettaz.
Marguerettaz (UV)
- Grazie Presidente.
Il tema è sicuramente molto importante, è sul nostro tavolo,
peraltro direi che la domanda non è esattamente uguale, ma molto
simile a quella che era stata fatta nel precedente Consiglio e,
ovviamente, oggi diamo un aggiornamento, sono passati quasi due
mesi rispetto alla situazione... Allo stato attuale residuano poco
più di 74 mila euro su un capitolo destinato alle istruttorie
automatiche delle imprese turistiche ricettive ed extra alberghiere
e poco più di 20 mila euro su quello destinato alle istruttorie
valutative delle imprese extra alberghiere (Capo II della legge 19
del 2001). È molto probabile, inoltre, che entro la fine
dell'autunno, lo Stato, a seguito di un progetto di sostegno alle
imprese presentato nel 2008 dalla struttura competente al
ministero, eroghi 250 mila euro, che verranno vincolati su questi
due capitoli di spesa, non sono delle cifre enormi, ma era
un'informazione aggiuntiva, nel senso che stiamo cercando di
recuperare tutto il possibile.
Sulla seconda domanda, i dati di seguito riportati si
riferiscono anche a domande di agevolazione presentate negli anni
precedenti al 2012 - nel senso che, sapete bene, c'è sempre un
trascinamento -, la cui istruttoria non si è ancora conclusa per
diversi problemi, anche perché a volte le aziende chiedono la
sospensione. Il settore turistico ricettivo: ci sono 157 domande di
contributo in conto capitale per un importo complessivo stimato di
7,7 milioni. Il settore commerciale: ci sono 117 domande di
contributo in conto capitale per un importo complessivo stimato di
2 milioni.
Sulla terza domanda:
"per quante domande ammissibili a
contributo, divise tra settore ricettivo e settore commerciale,
sono scaduti i termini per la conclusione del
procedimento"
...15 domande di contributo in conto capitale per
un importo complessivo di 1.932.000, questo sul settore turistico
ricettivo e, sul settore commerciale, 26 domande di agevolazione
per un importo complessivo di 720.000 euro.
"A quante imprese, nel corso del 2013, sono stati concessi
contributi a fondo perso e a quanto ammonta, in percentuale, la
relativa liquidazione"
: alla data attuale, nel 2013 sono stati
concessi contributi in conto capitale a 226 imprese, 131 imprese
commerciali e 95 imprese turistico ricettive, quindi abbiamo
comunque dato una risposta importante. Non è ancora stato possibile
procedere alla completa liquidazione in quanto, ad oggi, in virtù
del bilancio di cassa, vi sono delle disponibilità limitate.
Président
- Pour la réplique, la parole au collègue
Chatrian.
Chatrian (ALPE)
- Sì, grazie Presidente.
Ho ascoltato attentamente le risposte dell'Assessore
Marguerettaz. Il gruppo ALPE lo ritiene un tema importante, ho
sentito che anche da parte dell'Assessore è ritenuto un tema
importante. Ma i quesiti che oggi noi abbiamo posto sono diversi
rispetto ai quesiti che abbiamo posto quasi 10 mesi fa, a gennaio
2013, ma...più precisi.
L'obiettivo però era un altro, Assessore Marguerettaz:
rileviamo...e mi sembra che dalle risposte che ci ha dato a questo
punto lei le afferma, nero su bianco...rileviamo delle criticità
importanti sulle risposte che lei ci ha dato, e principalmente sono
due. La prima: lei ci dice per la risposta n. 3, a "domande
ammissibili a contributo" e per il "settore commerciale" sono stati
scaduti i termini a conclusione del procedimento fissate dalle
disposizioni applicative della legge, rispettivamente in 12 e 9
mesi e per i quali importi...no? La criticità che tuttora esiste è
questa: che da una parte c'è l'istruttoria positiva, poi c'è l'atto
amministrativo approvato e, a seguito dell'approvazione dell'atto
amministrativo, della delibera di Giunta, la percentuale alta del
non liquidato. Seconda criticità - e la riteniamo la più grave come
criticità - che è questa: un'istruttoria comunque positiva, quindi
chiusa la parte d'istruttoria, non c'è una delibera, non c'è l'atto
amministrativo e men che meno indubbiamente l'impegno dei soldi. E
cosa si comunica alle imprese, alle società ricettive o
commerciali? Si comunica che l'attività istruttoria di competenza
di questa struttura si è regolarmente conclusa...e poi,
successivamente, si dice:
"Si fa tuttavia presente che, poiché
allo stato attuale non vi è disponibilità di risorse finanziarie
sui competenti capitoli di spesa di bilancio regionale, non può
essere adottato il provvedimento amministrativo di concessione
dell'agevolazione in argomento"
. Si termina...e queste sono
decine di risposte, decine le risposte, Assessore Marguerettaz, lei
le conosce molto bene, decine!...
"Si comunica pertanto che il
procedimento di cui trattasi è da ritenersi sospeso fino alla data
del sopravvenire della disponibilità finanziaria che consente la
concessione dell'agevolazione"
. Allora, e su questo tema, non
solo sulla legge 19, tante altre leggi, la legge 6 mi sembra per
quanto riguarda gli artigiani, sul fotovoltaico, e poi potremmo
citarne anche altre...non penso di essere andato fuori tema...però
la nostra richiesta, Assessore Marguerettaz, andava in quella
direzione, nel senso che, forse, sarebbe il momento di dire, nero
su bianco, alle varie imprese: "dovete aspettare per 9 mesi, 12
mesi, 18 mesi, 20 mesi", perché la liquidità non c'è, perché mi
sembra sul triennale, ad esempio sulla legge 19, 4 e 8 sono i
milioni di euro previsti, 5 per il 2014 e 3 per il 2015, quindi ci
portiamo sempre più avanti senza avere delle liquidità.
Quindi le due criticità vere e proprie sono: la prima, dove c'è
persino un atto amministrativo di approvazione e non c'è la
liquidità - e stiamo parlando di mesi e mesi, non di 2-3 mesi, 6,
9, 15 mesi - e la seconda parte, ancora più grave...sì, sì,
sì...più di 9 mesi, più di 9 mesi, ne ho diverse, più di 9 mesi!
Sulla seconda parte, ancora più grave a nostro avviso, che ci sia
questa comunicazione delle strutture, ma a quel punto dovrebbe
intervenire la politica, dovrebbe intervenire la politica o nel
prendere una decisione, si stoppa tutto, o altrimenti dare
dei...comunque dei tempi certi o, se non certi, vicino alla
certezza, ma non dire: "l'istruttoria è okay, non c'è liquidità,
non abbiamo soldi in bilancio", e nessuno ne sa niente!
Io penso che questa sia una criticità comunque da affrontare,
Assessore Marguerettaz, come le dicevo non solo su questa legge di
settore, però un po' di correttezza istituzionale e politica,
correttezza istituzionale e politica, che è quella di dire: "in
questo momento non ci sono soldi, i soldi saranno inseriti,
previsti per il 2014, entro 6 mesi vi sarà liquidato il tutto"! A
monte ci sono delle leggi di settore, ci sono delle delibere di
Giunta dettagliatissime, sono andato a leggermele,
dettagliatissime, dove dicono perfettamente, 3 mesi, 6 mesi, 45
giorni, entro i 120 giorni c'è l'istruttoria e il pagamento della
liquidazione, tutto ciò avviene invece per...come dicevo prima...
tempi molto più lunghi, e soprattutto c'è l'incertezza più
totale.
Un consiglio che posso dare alla parte politica: forse non
sarebbe male scrivere, nero su bianco, non dal punto di vista
dirigenziale, ma politico, che in questo momento le risorse non ci
sono e che i tempi non sono certi. Grazie.
Presidente
- Punto 19 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK