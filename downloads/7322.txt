Consiglio Regionale della Valle d'Aosta - Oggetto del Consiglio n. 1825 del 12 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1825 del 12 febbraio 1986 - Resoconto
OGGETTO N. 1825/VIII - ACQUISTO DALLA SOCIETÀ "QUADRIFOGLIO
DI TRIPODI FORTUNATO & C. s.a.s." E DAL SIGNOR MANTIONE
GIOACCHINO DI UN COMPLESSO IMMOBILIARE SITO IN COMUNE DI CHARVENSOD
IN LOCALITÀ PLAN FELINAZ, DA DESTINARE A SEDE PER IL RICOVERO DEI
VARI AUTOMEZZI PER L'AMMINISTRAZIONE REGIONALE. - APPROVAZIONE ED
IMPEGNO DI SPESA. - DELEGA ALLA GIUNTA.
PRESIDENTE:
Do lettura della delibera in oggetto:
IL CONSIGLIO
DELIBERA
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare:
a) l'acquisto per un importo presunto di Lire 1.420.820.000
(unmiliardoquattrocentoventimilioniottocentoventimila) oltre
I.V.A., dalla Società "Quadrifoglio di Tripodi Fortunato & C.
s.a.s." dell'intero complesso immobiliare sito in Comune di
Charvensod, composto da un capannone artigianale al piano
interrato, un capannone al piano terreno, uno al piano primo un
corpo verso il lato sud, adibito ad uffici e alloggi a due piani
fuori terra (P.T. e P. 1) e 30 autorimesse al piano interrato del
terreno adibito ad area cortilizia.
Il tutto non ancora censito al Nuovo Catasto Edilizio Urbano
perché in corso di ultimazione, entrostante un'area di terreno
censita al C.T. dello stesso Comune come segue:
- PARTITA 2340 DITTA CHASSEUR EUGENIO
£. 3 n. 101/a mq. 662
n. 102/a mq. 739
n. 103/a mq. 897
n. 104/a mq. 1.442
n. 105 mq. 1.068
n. 106/a mq. 506
TOTALE mq. 5.314
b) l'acquisto per un importo di Lire 63.180.000
(sessantatremilionicentottamila) dal Signor Mantione Gioacchino di
un capannone adiacente alle suddette unità immobiliari, non ancora
censito al Nuovo Catasto Edilizio Urbano, perché in fase di
costruzione, entrostante al terreno distinto al C.T. del Comune di
Charvensod come segue:
- PARTITA 2340 DITTA CHASSEUR EUGENIO
£. 3 n. 161 (ex 105/b) di mq. 312
n. 162 (ex 106/b) di mq. 39
TOTALE mq. 351
Più precisamente le superfici dei capannoni oggetto di
acquisizione sono
le seguenti:
Capannoni - Piano interrato mq. 1.405
Piano terreno mq. 1.056
Piano primo mq. 1.056
Ufficio
e
alloggi Piano terreno mq. 253
Piano primo mq. 253
c) la corresponsione di una somma di Lire 30.000.000
(trentamilioni) alla Società "Quadrifoglio di Tripodi Fortunato e
C. s.a.s." quale quota del contributo afferente alle concessioni
edilizie, di cui agli artt. 5 e 6 delle legge 28.1.1977 n. 10
recante "Norme per l'edificabilità dei suoli" già versato
interamente dalla Società al Comune di Charvensod per la
realizzazione dell'intero complesso.
3°) di,approvare e impegnare le seguenti somme:
-
Lire 1.420.820.000
(unmiliardoquattrocentoventimilioniottocentoventimila oltre I.V.A.
da corrispondere alla Società "Quadrifoglio di Tripodi Fortunato e
C. s.a.s." per la cessione degli immobili;
- Lire 63.180.000 (sessantatremilionicentottantamila) da
corrispondere al Signor Mantione Gioacchino per la cessione
dell'immobile;
- Lire 30.000.000 da corrispondere alla Società "Quadrifoglio di
Tripodi Fortunato e C. s.a.s." quale quota per oneri di
urbanizzazione già versati al Comune di Charvensod;
- Con imputazione della spesa complessiva di Lire 1.769.747.600
(unmiliardo-settecentosessantanovemilasettecento-quarantasettemilaseicento)
nel modo seguente:
- quanto a Lire 830.000.000 (ottocentotrentamilioni) al residuo
passivo "Spese per l'acquisto di beni patrimoniali" - capitolo
23250, fondo impegnato con deliberazione della Giunta regionale n.
9004 del 20.12.1985;
- quanto a Lire 939.747.600
(novecentotrentanovemilionisettecento-quarantasettemilaseicento) al
capitolo 23250 del bilancio di previsione della Regione per l'anno
1986 ("Spese per l'acquisto di beni patrimoniali") che presenta la
necessaria disponibilità.
4°) di dare atto
che la Società proprietaria si
impegna ad estinguere il mutuo contratto con l'Istituto Bancario
San Paolo di Torino con garanzia ipotecaria a favore degli immobili
oggetto di vendita ed a cancellare a proprie spese la relativa
formalità ipotecaria (ipoteca iscritta presso l'Ufficio dei
Registri Immobiliari di Aosta in data 30 ottobre 1984 ai numeri
(6842/494).
5°)
di dare atto, inoltre, che la Società proprietaria si
impegna a predisporre il collaudo delle opere in cemento armato già
realizzate.
6°) di dare atto che l'area oggetto di acquisizione distinta
al C.T. del Comune di Charvensod £. 3 n. 101 è gravata da servitù
di passaggio carraio e pedonale a favore dei fondi distinti al C.T.
del suddetto Comune al £. 3 nn. 168 - 169 - 31 - 140 - 100 e da
esercitarsi con le modalità previste nell'atto notarile di
costituzione della predetta servitù, rogito notaio Stellatelli in
data 29.8.1985, registrato ad Aosta il 12.8. 1985 al n.
1059.
7°) di delegare, altresì, alla Giunta regionale l'adozione di
ogni provvedimento di esecuzione per addivenire alla stipulazione
dell'atto notarile di compravendita degli immobili di cui si
tratta, ed in particolare, per la designazione del Notaio rogante,
per la liquidazione delle relative spese, per gli eventuali
accertamenti circa la consistenza e l'intestazione catastale degli
immobili da acquisire, nonché per le eventuali rettifiche, aggiunte
o modificazioni ritenute necessarie dal Notaio rogante per
perfezionare il trasferimento di proprietà dei beni immobili da
acquisire.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Cette proposition suit dans les détails
l'ensemble des données dont j'avais parlé, tandis que la précédente
n'était pas encore complète à cet égard; en effet: "dati catastali,
proprietà, descrizione degli immobili, dati tecnici, lavori
principali ancora da eseguire, regolarità edilizia, servitù,
giudizio globale, valutazione degli immobili e quindi quanto
richiesto". A cet égard, comme le dit la relation, la Junte a fait
un étude, il y a des mois, pour essayer d'unifier les différentes
exigences de l'Administration dans certains secteurs. Et en effet
on dit: "Nell'intento di riunificare l'intero comparto degli
automezzi di proprietà regionale la Giunta ha avviato le trattative
con la Società "Quadrifoglio" di Tripodi Fortunato e C. s.a.s. con
sede in Sarre ed il Signor Mantione Gioacchino, per l'acquisto di
un vasto complesso immobiliare in fase di realizzazione in Comune
di Charvensod, località Plan Felinaz, che si è dimostrato idoneo
alla concentrazione di tutti gli automezzi della Regione e del
personale predisposto alla custodia".
On avait prévu de déplacer le garage actuel, qui se trouve dans
la zone de Tzamberlet, dans les entrepôts que nous avions déjà
achetés tout près de la maison Pignataro, que nous avons acquis par
la suite. Nous pouvions déplacer le garage, mais nous ne pouvions
pas unifier l'ensemble des différents garages de l'Administration
régionale à Aoste et à Saint-Christophe. Une commission a travaillé
pendant des mois pour essayer de trouver la façon d'unifier
l'ensemble, soit pour des raisons de travail, soit pour les
différentes machines qui sont utilisées et donc une rationalisation
de l'emploi en général.
"L'Amministrazione regionale intende acquisire l'intero
complesso composto da un capannone artigianale piano interrato, un
capannone al piano terreno, uno al piano primo e un corpo verso il
lato sud, adibito ad uffici e alloggi, a due piani fuori terra.
Inoltre, l'Amministrazione regionale è interessata all'acquisto di
trenta autorimesse...."; le restant des garages n'a pas été
accepté, parce qu'ils n'étaient pas utilisables par
l'Administration régionale: nous n'avons donc pas retenu nécessaire
de les acheter. C'était l'ensemble des garages construits par
l'entreprise Tripodi qui était en vente, mais selon l'avis
technique des dépendants régionaux qui sont concernés, ce n'était
pas indispensable d'augmenter cet achat.
"...Al piano interrato del terreno adibito ad area cortilizia,
tra il fabbricato residenziale ed il complesso artigianale da
destinare, eventualmente con opportune modifiche, a sede di
magazzini e depositi, direttamente collegabili ai soprastanti
uffici e disimpegnati dalla scala di sicurezza esistente". Les
entrepôts de la zone de Tzamberlet pourront être utilisés comme
"magazzino ferro, magazzino legno, officine lavorazione ferro,
officine lavorazione legno" pour les besoins de l'Assessorat au
Tourisme. On peut donc accepter cette proposition d'achat
compte-tenu des exigences de l'Administration régionale et de la
nécessité de rationaliser les requêtes et surtout le système de
travail qui à présent a des difficultés.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Anche se oggi si prevede di spendere
1,8 miliardi, certamente l'Amministrazione regionale spenderà
intorno ai 4 miliardi, perché l'attuale situazione della struttura
fa pensare che l'Amministrazione regionale dovrà spendere una cifra
equivalente alla previsione odierna, per sistemarla
definitivamente. A volte noi ci chiediamo, e pensiamo che se lo
domandi anche la Giunta, quale interesse spinga l'Amministrazione
ad acquistare dei capannoni in un simile stato di conservazione.
Con 4 miliardi essa potrebbe acquistare un'apposita area in cui
costruire "ex novo" dei capannoni adeguati alle sue reali
necessità.
Nelle premesse di questa delibera si dice che il capannone
dovrebbe servire per il ricovero di tutti i mezzi pesanti dei vari
Assessorati e delle macchine della Presidenza e degli Assessorati,
che oggi sono ricoverate sotto il palazzo regionale. Ma il primo
errore che si compie nell'acquisto di questi capannoni è
determinato dal fatto che in questo fabbricato ci sono 30 garages.
Anche la perizia che accompagna la delibera accenna in modo
negativo alla presenza di questi 30 garages e ciò è vero perché le
macchine della Presidenza, e quelle di rappresentanza in genere,
non potranno mai essere messe in questi box. Ieri sono andato a
visitare questo complesso ed ho potuto constatare che l'edificio è
grande e nessuno può dire che non lo si debba acquistare per le sue
dimensioni, però mi sono spaventato nel vedere che quei garages
sono molto piccoli in confronto alle dimensioni delle macchine.
Inoltre c'è da pensare che gli autisti arriveranno stanchi e non
parcheggeranno le macchine dentro i garages...
(...INTERRUZIONE...)
Un discorso del genere è dato per scontato e pertanto "non ci
prendiamo per i fondelli!". Io credo che l'Amministrazione
regionale dovrebbe riflettere più a lungo prima di fare determinati
acquisti. Noi ci asterremo dal votare questa delibera e, se fosse
stata presentata come l'altra volta, avremmo addirittura votato
contro. Abbiamo visto che è già stato incaricato un architetto per
progettare l'adattamento del capannone; ci auguriamo anche che si
svolga una gara d'appalto come si deve.
Prima ho detto che questa struttura costerà alla Regione circa 4
miliardi e credo proprio che non ci allontaneremo molto da quella
cifra. Colgo l'occasione per invitare l'Amministrazione regionale a
non acquistare più capannoni da adibire a questi usi, ma a
comperare direttamente dei pezzi di terra sui quali poter costruire
ciò che veramente serve ed è utile alle esigenze
dell'Amministrazione. Come diceva il Presidente della Giunta, il
problema è che avevamo già comperato i magazzini di Virando, in
Regione Tzambarlet, per ricoverarvi le macchine di rappresentanza
della Regione, mentre oggi scopriamo che quell'edificio non è più
adatto allo scopo, perché lì sorgeranno una falegnameria ed altre
attività, e pertanto i mezzi dell'Amministrazione dovranno essere
spostati in località Plan Felinaz. Invito ancora l'Amministrazione
regionale a studiare bene le proprie necessità, per procedere poi
all'acquisto di un terreno su cui costruire qualche cosa di nuovo
che possa realmente servire per ospitare quanto deve esservi
ricoverato.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
In merito all'acquisto di questo
immobile ha già fatto delle osservazioni il compagno Consigliere
Bajocco, che è molto preciso e si documenta andando a vedere di
persona gli immobili. Ritengo pertanto che le sue osservazioni
debbano essere tenute in seria considerazione per la loro
concretezza.
Io invece voglio fare due osservazioni di carattere formale e
cioè vorrei sapere dalla Giunta innanzitutto quali sono le ragioni
per le quali il precedente oggetto, che era stato rinviato, è stato
anche mutato; in secondo luogo, come mai la Giunta, in una delibera
di qualche settimana fa, ha impegnato per questo acquisto la somma
di 900 milioni circa, prima che l'atto passasse in Consiglio. Le
mie richieste, in sostanza, sono di carattere procedurale e mirano
a conoscere le motivazioni o le ragioni per le quali la Giunta,
prima di arrivare in Consiglio, ha ritenuto opportuno impegnare già
nel vecchio bilancio una quota di denaro per un acquisto che il
Consiglio doveva ancora deliberare.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Sull'acquisto di questo immobile noi
nutriamo alcune perplessità che sono determinate dal fatto che
l'impresa costruttrice ha avuto un nutrito contraddittorio con il
Comune di Aosta per dei lavori che essa aveva eseguito nel
quartiere Cogne. A parte alcune notizie di gravi infiltrazioni
d'acqua nell'immobile, noi non abbiamo specifici motivi per
sollevare al momento particolari obiezioni sull'edificio. Tuttavia
siamo preoccupati e non riteniamo di poter condividere così
tranquillamente, come sembra voler fare la Giunta, l'acquisto di
questo immobile. Siamo anche a conoscenza di alcune difficoltà di
accesso e di grosse liti con i vicini, e non sappiamo se queste
situazioni siano state risolte. Poiché noi già paghiamo l'immobile
ad un prezzo stabilito da una perizia, ci sorge un dubbio sul
perché dobbiamo anche rifondere una parte dei cosiddetti "oneri di
urbanizzazione", che avrebbero già dovuto essere considerati nella
stima del fabbricato, mentre sono stati evidenziati ed hanno fatto
parte integrante della trattativa.
Non possiamo disconoscere che l'Amministrazione ha compiuto un
notevole sforzo per migliorare la perizia, in relazione alle
dimensioni dell'acquisto. Ciò non toglie comunque che noi
consideriamo ancora insufficiente l'intervento della Giunta e
nutriamo anche dei dubbi sul metodo di valutazione scelto: esso è
legittimo, ma forse in questo caso particolare sarebbe stato più
giusto servirsi di un metodo che si richiamava ai reali prezzi del
mercato e ad una valutazione di insieme. Invece si è proceduto,
secondo noi, con una valutazione "voce per voce" che, lo ripeto, è
legittima, ma che, nel caso specifico, forse non era quella più
giusta. Il tecnico che ha stilato la perizia ha ritenuto opportuno
usare questo sistema e noi non abbiamo niente in contrario, però
riteniamo che forse sarebbe stato più opportuno valutare
diversamente l'intera struttura.
A monte di tutto ciò sta il fatto che si acquista l'immobile per
razionalizzare il ricovero degli automezzi pesanti e leggeri
dell'Amministrazione regionale, mentre noi sappiamo che non tutti
gli automezzi andranno a finire lì e quindi si pone il problema di
sapere fino a che punto, con questo acquisto, è stata realizzata la
razionalizzazione che si voleva perseguire. Forse ha ragione il
collega Consigliere Bajocco quando dice che, anziché sostenere le
imprese che fanno degli investimenti sbagliati di cui noi ci
assumiamo poi l'onere, dovremmo provvedere noi stessi a dotarsi di
quanto possiamo realmente aver bisogno. Con la scusa di ricoverare
gli automezzi, pesanti o leggeri, ieri abbiamo comperato in un
posto, oggi comperiamo in un altro e domani, magari, andremo a
comperare da un'altra parte.
Non vorrei che la sistemazione degli automezzi diventi un
espediente per acquistare a destra ed a sinistra, con il vero
intento, e lo ripeto, di sostenere delle imprese che hanno fatto
degli investimenti sbagliati. Pertanto non ci sentiamo di
condividere il contenuto di questa delibera e voteremo contro la
proposta di acquisto. Noi non riteniamo che il peso della carta
debba essere necessariamente proporzionale al peso dell'acquisto,
però riteniamo che questa perizia di valutazione sia troppo
sintetica e non consenta di effettuare una precisa valutazione, se
non recandosi di persona a controllare l'immobile. Riconosciamo che
è stato fatto uno sforzo e questo ci fa piacere, anche perché siamo
certi che il lavoro verrà svolto ancora meglio nelle prossime
occasioni che si presenteranno. Ricordo tra l'altro che
l'atteggiamento della Giunta, per quello che riguarda un altro
acquisto in predicato e cioè la colonia di Cavi di Lavagna, ci
trova molto disponibili e se verrà seguito anche in futuro,
senz'altro permetterà di sgombrare il campo da molti dubbi, già
prima dell'arrivo della delibera in Consiglio, che invece sorgono
quando l'informazione è tardiva e arriva a ridosso delle sedute del
Consiglio.
PRESIDENTE:
Ha chiesto la parola il Consigliere Berti; ne
ha facoltà.
BERTI (Art. e Comm. Vald.):
Credo che si tratti di uno
sbaglio e che sia da rivedere quanto è scritto al n. 28 di pagina
6, dove la muratura da 8 cm. viene valutata 227.000 lire al metro
quadrato, mentre quella da 12 cm. è valutata 27.500 lire al metro
quadrato; c'è una evidente esagerazione e sproporzione tra le due
valutazioni. Non credo che abbia sbagliato il tecnico, perché
227.000 lire al metro quadrato sono effettivamente troppe ed io
ritengo che sia giusta l'altra cifra riportata. In ogni caso si
dovrà controllare quanto è stato scritto.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je remercie les Conseillers pour les
interventions qu'ils ont faites au sujet de cet achat et je veux
renouveler l'invitation à faire des suggestions. Pour ce qui est
des expertises, on pourrait, avec l'Assesseur Martin et les
techniciens, essayer d'examiner ce problème spécifique et voir
comment répondre dès le début à toutes les exigences que les
Conseillers voudront soumettre au Gouvernement.
A propos des observations du Conseiller Bajocco, quand nous
avons examiné cet achat, nous avions envisagé une nouvelle
construction, mais pour une question de principe, nous sommes de
l'avis de préserver le terrain dans la mesure du possible. Cela ne
veut pas dire qu'il faut acheter ce que font les autres, mais, pour
ce qui est des propriétés de l'Administration régionale, nous avons
encore un tas de nécessités. Pour les exigences des différents
Assessorats, l'Administration régionale est encore en train de
louer des immeubles, voir dans la zone Teppe et dans d'autres
zones, par exemple Quart, Saint-Christophe. Nous pourrions
réexaminer le problème dans son ensemble, mais pour ce cas
spécifique c'est l'exigence de rationaliser qui nous a portés à ce
choix.
A propos des requêtes du Conseiller Mafrica, compte-tenu des
observations faites par les autres Conseillers, nous avons changé
la présentation de la délibération pour donner la possibilité aux
Conseillers de faire une autre évaluation. Après avoir consulté des
experts, nous avons changé d'avis et nous avons modifié et amélioré
la première délibération.
Quant à l'engagement de la dépense de 900 millions, c'est un
discours plutôt technique. Nous pouvions envisager cette dépense
sur le budget de l'année dernière et nous avions prévu de porter
cet argument devant le Conseil, il y a un mois. Après, au
contraire, nous avons revu le problème et établi une procédure
différente pour soumettre la question à l'attention du Conseil et,
en même temps, nous n'avons arrêté l'engagement de dépense de la
Junte. Voilà donc l'explication du fait qu'il y a cette
délibération pour l'engagement des 900 millions, explication plutôt
technique que politique.
En ce qui concerne la méthode d'évaluation, nous pouvions faire
deux choix. On a cru qu'il était possible de faire cette expertise,
à propos des différents problèmes liés à l'immeuble: aucune des
difficultés qu'on a eus ne se présente plus à présent; même chose
pour les frais d'urbanisation. On pouvait dès le début reconnaître
l'ensemble ou, au contraire, faire l'expertise différenciée des
deux choix. Quant à la méthode, nous sommes ouverts à toute
suggestion.
Pour la question qui a été soulevé, je crois que le Conseiller
lui-même voudra reprendre....
(.....INTERRUPTION.....)
...Non. Pour ce que j'en sais, on a fait une expertise il y a
longtemps, mais personne ne m'a dit qu'il y avait des problèmes à
cet égard. Et les techniciens qui ont analysé l'immeuble ont fait
un rapport assez....
(.....INTERRUPTION.....)
Je soumettrai ce problème à l'attention des experts.
PRESIDENTE:
Se nessuno chiede la parola metto in
votazione la delibera in oggetto:
ESITO DELLA VOTAZIONE
Presenti: 29
Votanti: 24
Favorevoli: 23
Contrari: 1
Astenuti: 5 (Aloisi, Bajocco, Cout, Mafrica e Millet)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK