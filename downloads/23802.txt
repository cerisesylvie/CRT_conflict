Consiglio Regionale della Valle d'Aosta - Oggetto del Consiglio n. 2809 del 20 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2809 del 20 giugno 2007 - Resoconto
OGGETTO N. 2809/XII - Emolumenti per il liquidatore della
Gestione straordinaria della Casa da gioco di Saint-Vincent.
(Interrogazione)
Interrogazione
Venuti a conoscenza che il liquidatore della Gestione
straordinaria della Casa da Gioco di Saint-Vincent ha richiesto la
remunerazione della stesura di differenti contratti, tra cui quello
di conferimento delle poste attive e passive alla stessa
liquidazione, avvenuto tra il 31 dicembre 2002 e le prime ore del
1° gennaio 2003;
Constatato che tale richiesta appare del tutto infondata in
quanto la predisposizione di tali contratti è stata a carico agli
uffici;
Ribadita la necessità della massima trasparenza su una
vicenda che ha fatto emergere numerose perplessità sull'ingente
parcella delineata a favore del liquidatore;
i sottoscritti Consiglieri regionali
Interrogano
il Governo regionale per conoscere:
1) se tra gli emolumenti riconoscibili al liquidatore della
Gestione straordinaria vi sia la predisposizione e la redazione di
contratti;
2) quali importi siano stati previsti per tale
attività;
3) se vi siano stati pareri, conformi o meno, da parte del
Collegio sindacale della liquidazione della Gestione straordinaria
su tale argomento;
4) quali somme siano già state liquidate al liquidatore della
Gestione straordinaria, e in che data, sino ad oggi.
F.to: Sandri - Fontana Carmela
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Nell'interrogazione il collega Sandri
torna su un argomento che era già stato oggetto di un precedente
atto ispettivo.
In questa nuova interrogazione i colleghi Sandri e Fontana
pongono 4 quesiti. Venuto
"a conoscenza che il liquidatore della
Gestione straordinaria della Casa da gioco di Saint-Vincent ha
richiesto la remunerazione della stesura di differenti
contratti"
... è chiaro che il collega Sandri non cita la fonte,
ma venuto a conoscenza di questo... fra quello di conferimento
delle poste attive e passive alla stessa liquidazione, avvenuto tra
il 31 dicembre 2002 e le prime ore del 1° gennaio 2003;
"constatato che tale richiesta appare del tutto infondata in
quanto la predisposizione di tali contratti è stata a carico agli
uffici"
;
"ribadita la necessità della massima
trasparenza"
..., chiede di conoscere:
"se tra gli emolumenti
riconoscibili al liquidatore della Gestione straordinaria vi sia la
predisposizione e la redazione di contratti"
,
"quali importi
siano stati previsti per tale attività"
,
"se vi siano stati
pareri, conformi o meno, da parte del Collegio sindacale della
liquidazione della Gestione straordinaria su tale argomento"
,
"quali somme siano già state liquidate al
liquidatore..."
.
Ho girato la questione agli organi della liquidazione che mi
hanno pregato di dare lettura della risposta che è in questi
termini:
"Si precisa ad abundantiam quanto segue, relativamente
alle premesse dell'interrogazione di cui trattasi: il liquidatore
non ha chiesto la remunerazione per la stesura di differenti
contratti, ma unicamente la remunerazione per la stesura della
scrittura privata di cessione di ramo di azienda con autentica
notarile, stipulata il 1° gennaio 2003. Per contro, non ha
richiesto alcuna remunerazione per la stesura della scrittura
privata, determinazione definitiva del prezzo di cessione di ramo
di azienda Casino de la Vallée, avvenuta in data 1° gennaio 2003,
ad autentica notarile stipulata in data 8 marzo 2003, ritenendo che
la prima fosse assorbente della seconda. Non esistono altre
scritture, per cui abbia richiesto la remunerazione, tanto meno
esiste una scrittura di conferimento delle poste attive e passive
alla stessa liquidazione, a meno che gli interroganti non intendano
riferirsi alle clausole convenute nella prima scrittura secondo le
quali alcune poste - attive, crediti minori e passive, contenziosi
SITAV-SAAV - sarebbero rimaste a favore e a carico della "GS"
antecedente. L'affermazione che la richiesta della remunerazione da
parte del liquidatore per la stesura del contratto di compravendita
appare del tutto infondata, in quanto la predisposizione di tali
contratti è stata a carico degli uffici è non veritiera e lesiva
sul piano professionale, personale e morale del liquidatore, se con
tale affermazione si vuole insinuare che il liquidatore stesso
abbia addebitato lavori professionali mai eseguiti. Al riguardo, il
Presidente del Collegio dei revisori ha personalmente verificato,
controllato e attestato come la scrittura di cui trattasi fosse
stata predisposta e redatta dal liquidatore, senza interventi di
uffici o terzi: circostanza, questa, facilmente verificabile presso
lo stesso Presidente".
Rispetto ai vari quesiti, il liquidatore fa queste precisazioni:
"vi è fra gli emolumenti riconosciuti al liquidatore la
predisposizione e la redazione del solo contratto del 1° gennaio
2003; non vi sono emolumenti per la predisposizione e redazione di
altri contratti".
Gli importi previsti per tale attività sono
quelli determinati dalla tariffa professionale con la riduzione di
cui all'articolo 15, 1° comma, come da dettagli allegati alla
notula e oggetto di trasmissione all'Assessorato competente, in
occasione della presente interrogazione 82/07, a firma dei medesimi
odierni interroganti di cui alla seduta del Consiglio
regionale.
Il punto 3 riguarda il Collegio sindacale, e qui rispondo a
parte; il punto 4, le somme già liquidate al 31 dicembre 2005
risultano dai bilanci della "GS" in liquidazione, bilanci già
esaminati e approvati dal Consiglio regionale. Nel corso del 2006,
il cui bilancio è già a mani dell'Amministrazione regionale, il
liquidatore non ha percepito alcun acconto come ben confermato dal
Collegio sindacale nella sua relazione di accompagnamento al
bilancio stesso. Nel corso dell'anno corrente il liquidatore ha
percepito un acconto di 200mila euro, rimanendo nell'ambito delle
tariffe minime professionali prese a base e confrontate con le
tariffe massime professionali per determinare i valori medi
evidenziati nella notula - notula elaborata sulla base della
deliberazione di incarico della Giunta regionale, la cui validità è
tuttora esistente - certificati dagli appositi organi dell'ordine
professionale di appartenenza e non soggetta agli effetti del
decreto "Bersani", che non è e non può essere retroattivo (secundum
ius).
Rispetto al punto 3, vado a prendere la documentazione presso
l'Assessorato e la relazione dei Sindaci, per quanto attiene la
notula professionale, dice:
"nel corso dell'esercizio 2006 non
sono stati corrisposti acconti al liquidatore, ma risulta imputato
all'esercizio l'intero importo di quanto dallo stesso richiesto a
seguito della parcella dallo stesso predisposta e fatta liquidare
dal collegio professionale di appartenenza. Si richiama in
proposito alla lettera del 20 ottobre 2006, all'Assessore al
bilancio, nella quale si evidenziava, fra l'altro, che un eventuale
negoziato sul compenso dovuto al liquidatore non può che
intervenire fra il committente, Giunta regionale, e il
professionista incaricato, tenendo conto sia della specificità
della liquidazione in oggetto, le cui linee guida sono state
tracciate dalla Regione, sia delle non previste incombenze, cause
giudiziarie e fiscali".
Come ulteriore elemento - anche qui cerco di dare delle
informazioni aggiuntive rispetto alle richieste - comunico al
collega Sandri di avere, in virtù della notula trasmessa e recepita
nel bilancio trasmesso alla Regione, inoltrato il 27 aprile, al
liquidatore, un'istanza non per contestare la notula, che essendo
stata verificata dal Collegio sindacale e liquidata dall'ordine
professionale ritengo sia da prendere per buona, non sono certo io
che devo andare a fare quelle verifiche che spettano agli organi di
controllo, ma proprio in sintonia con quanto detto dal Collegio
sindacale ho richiesto al liquidatore di rivedere la definizione
del quantum che viene presentato nella notula in virtù di alcune
considerazioni, che sono considerazioni di opportunità, dei minimi
e dei massimi.
È vero che ci muoviamo in un ambito che è di difficile
definizione, perché essendo la deliberazione madre della Giunta
regionale di allora una deliberazione che fa riferimento a delle
tariffe professionali e non indica il massimo, il minimo o il
medio, l'attività non può che essere un'attività negoziale; quindi
ho effettuato delle considerazioni, le cui prime risposte sono
state di difesa del quantum precedente, ma non si esclude la
possibilità di definire un incontro per ulteriori definizioni. Su
questo tema ho investito i dirigenti della Regione che stanno
facendo i vari approfondimenti ed è per questo motivo che il
bilancio della "GS" non è approdato ancora in Consiglio, essendo
che nel bilancio della "GS" c'è la notula così come è stata
prevista per la sua definizione nominale.
Président
- La parole au Conseiller Sandri.
Sandri (GV-DS-PSE)
- Credo che si debba ringraziare
l'Assessore Marguerettaz, quanto meno per l'impegno a raccogliere
tutti questi dati, fra l'altro forse non sono riusciti a metterli
giù tutti... se fosse così gentile da farmi avere i dati scritti,
così posso valutarli meglio... Lo ringrazio, in particolare, per
questa istanza che ha voluto esprimere al liquidatore il 27 aprile
2007 e anche per questa considerazione che credo sia stata un
invito a quei pochi colleghi che ha ancora lì vicino in Giunta...
dalla prossima volta di ricordarsi di aggiungere i minimi
professionali: questo potrebbe essere un insegnamento che vale non
solo per chi è dalla parte della Giunta, ma anche di chi è dalla
parte del Consiglio.
Sul resto, ho molto apprezzato la sua brillante capacità di
saltare a piè pari il "quantum" sul problema della stipula della
scrittura privata. Ha parlato di tariffe professionali, non citando
la cifra, ma è una cifra rilevante - come sappiamo - e fra l'altro
lei ha enfatizzato l'approvazione da parte dell'ordine
professionale. L'ordine professionale ha semplicemente verificato
che ciò che era richiesto fosse compreso all'interno delle tariffe
professionali, né troppo di più, né troppo di meno. Non è entrato
nel merito della legittimità di quelle richieste, anzi, se ne sono
ben guardati, perché così si evitano responsabilità. Mi permetto di
prendere per buone le osservazioni che lei ha fatto e che le ha
trasmesso il liquidatore, ma personalmente vorrei prendere ancora
del tempo e dello spazio per capire come è stata compilata questa
scrittura privata della mitica notte di Capodanno del 31 dicembre
2002-1° gennaio 2003. Ho l'impressione che chi è arrivato lì da
pochi giorni non fosse nelle condizioni fisiche di avere a
disposizione un quadro chiaro della situazione, se non erano gli
uffici a predisporre tutta una serie di documenti; per cui, pur
prendendo per buone le parole che la scrittura privata sia stata
redatta dal liquidatore, forse tutto il materiale predisponente a
questo era sicuramente non "farina del suo sacco" e questo,
all'interno della scrittura privata che è spesso una fotocopia di
scritture precedenti, probabilmente sono carichi che si devono
valutare.
Ritengo alla fine che questa parte sia solo un approfondimento
su cui torneremo al momento del bilancio di liquidazione; spero che
di qua a là i suoi dirigenti e lei stesso sappiate ritrovare
all'interno della trattativa con il liquidatore dei livelli di
spesa che rendano la cosa più accettabile e più compatibile con il
bisogno di ridurre i costi di posizioni sostanzialmente di
privilegio, che non sempre sono giustificate dall'ampiezza
dell'impegno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK