Consiglio Regionale della Valle d'Aosta - Oggetto del Consiglio n. 620 del 31 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 620 del 31 maggio 1984 - Resoconto
OGGETTO N. 620/VIII - INTERVENTI A FAVORE DELLE SOCIETA'
ESERCENTI IMPIANTI A FUNE. - CONFERIMENTO DI MANDATO ALLA FINAOSTA
S.p.A..
PRESIDENTE:
Signori Consiglieri, devo comunicare che
nella deliberazione, alla pagina n. 3, punto 5, lettera A penultima
riga, vi è un errore di stampa e bisogna leggere: "a tal fine le
azioni o quote sociali di proprietà regionale non potranno essere
utilizzate", occorre aggiungere il "non", che è stato
dimenticato.
Do lettura della deliberazione allegata al punto 37 dell'ordine
del giorno:
IL CONSIGLIO
DELIBERA
la FINAOSTA è autorizzata a utilizzare la somma di L.
1.500.000.000, a valere sulle disponibilità del fondo speciale di
cui agli artt.
5
e 9 della L.R. 28.6.1982, n. 16, per
permettere alle imprese esercenti impianti a fune di ottenere linee
di credito secondo i seguenti parametri:
l'ammontare complessivo della linea di credito non potrà
superare per capitale il 70% della differenza tra l'incasso
conseguito nella stagione invernale 1982/1983, e l'incasso
realizzato nella corrente stagione 1983/1984 alla data del 30
aprile 1984;
ferma restando la limitazione di cui al precedente punto n. 1
l'ammontare complessivo della linea di credito non potrà comunque
eccedere il patrimonio netto (leggi capitale sociale + riserva
legale + riserve statutarie e facoltative + utile di esercizio -
perdita esercizio in corso - perdita esercizi precedenti)
risultante alla data di chiusura della corrente stagione, da idonea
certificazione del Collegio Sindacale o, in carenza di tale organo,
da accertamento effettuato dalla FINAOSTA;
3) la durata della linea di credito
è
limitata al
31.12.1985;
4) il saggio d'interesse a carico delle imprese in parola
dovrà essere pari al 10% annuo effettivo;
5)
i soci o i titolari delle imprese beneficiate
dovranno:
costituire in pegno, a garanzia del pagamento integrale delle
predette linee di credito, azioni o
quote sociali per un
ammontare pari al credito ottenuto, maggiorato del 10% o,
in
alternativa, rilasciare idonee fideiussioni personali di pari
importo; a tal fine le azioni o quote
sociali di proprietà
regionale non potranno essere utilizzate;
permettere alla FINAOSTA di accertare con ogni mezzo ritenuto
idoneo e
opportuno la destinazione delle somme utilizzate a
valere sulle predette linee di credito;
6) per l'esecuzione di quanto sopra previsto la FINAOSTA è
autorizzata a compiere tutte le operazioni di carattere finanziario
ritenute necessarie, compresa la utilizzazione dei redditi delle
somme di cui in premessa per l'abbattimento degli interessi passivi
a carico delle imprese in parola, nonché la costituzione in pegno
delle somme predette o
dei titoli di Stato con esse
acquistati a favore di istituti di credito convenzionati;
7) l'ammissione alle linee di credito in parola verrà
deliberata dalla Giunta regionale, previa istruttoria delle domande
da parte della FINAOSTA S.p.A. e sentito il parere di apposita
commissione composta da:
- Assessore alle finanze;
- Assessore al turismo;
- Presidente della FINAOSTA S.p.A. o suo delegato;
- Presidente della Associazione regionale valdostana
esercenti impianti a fune.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Nell'ultima pagina della delibera vi è una
tabella con gli incassi di alcune società con impianti a fune della
Valle d'Aosta nelle stagioni invernali 1982/1983 e 1983/1984. C'è
stata una differenza di incasso di 2 miliardi, in modo particolare
nel mese di gennaio che, riferita all'aumento del costo degli
impianti di risalita che è del 15%, porta queste società in
perdita.
Il provvedimento della Giunta regionale mira ad autorizzare la
FINAOSTA ad utilizzare la somma di 1.500.000.000 del fondo speciale
per consentire alle imprese esercenti impianti a fune di ottenere
linee di credito non superando però il 70% della differenza
dell'incasso ottenuto. Non credo di dover spiegare oltre perchè la
delibera è sufficientemente chiara ed è stata fatta per garantire
la FINAOSTA e di conseguenza la Regione.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Dal momento che allegata alla relazione
vi è una tabella di confronto e visto che in essa mancano alcune
società, vorrei sapere se le società che gestiscono impianti di
risalita a fune e che non sono citate in questa tabella hanno
diritto a chiedere il credito... Ho capito: quelli che mancano non
sono in passivo.
PRESIDENTE:
Se nessuno chiede la parola metto in
votazione la deliberazione n. 620 iscritta all'oggetto n. 37.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK