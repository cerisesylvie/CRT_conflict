Consiglio Regionale della Valle d'Aosta - Oggetto del Consiglio n. 301 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 301 del 24 novembre 1993 - Resoconto
OGGETTO N. 301/X - Espletamento di un concorso speciale per
esami, per la nomina al posto di vicedirigente del Servizio tutela
dell'ambiente (qualifica vicedirigenziale - ruolo del per­sonale
tecnico) nell'ambito del Servizio tutela dell'am­biente
dell'Assessorato all'ambiente, territorio e tra­sporti.
Approvazione del bando e delega alla Giunta.
Deliberazione - Il Consiglio
Premesso che nell'ambito del Servizio tutela dell'ambiente
dell'Assessorato dell'ambiente, territorio e trasporti è vacante il
posto di vicedirigente;
Ritenuto che il posto dì cui trattasi deve essere ricoperto
me­diante concorso speciale per esami, cosi come previsto
dall'arti­colo 6 della legge regionale 24 ottobre 1989, n. 68;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
delibe­razione;
Richiamata la legge regionale 28 luglio 1956, n. 3 e successive
modificazioni;
Delibera
1) di approvare il sottoriportato bando di concorso per
l'esple­tamento del concorso speciale per esami, per la nomina al
posto di vicedirigente del Servizio tutela dell'ambiente (qualifica
vi­cedirigenziale ruolo del personale tecnico) nell'ambito del
Ser­vizio tutela dell'ambiente dell'Assessorato dell'ambiente,
terri­torio e trasporti, stabilendo che il termine di pubblicazione
sia ridotto a 45 giorni ai sensi dell'articolo 84 della legge
regionale 28 luglio 1956, n. 3;
2) di delegare alla Giunta regionale gli atti necessari
all'esple­tamento del concorso di cui trattasi, ivi compresa
l'approva­zione della graduatoria finale e la nomina del
vincitore;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente
-
Ha chiesto la parola il Consigliere
Marguerettaz.
Marguerettaz (DC) -
Questa delibera e quella
successiva vanno a bandire due posti da vicedirigente presso
l'Assessorato dell'ambiente. Ricordo a tale proposito che qualche
tempo fa presentai un'interpellanza inerente la questione
dell'inquinamento in generale, dell'inqui­namento atmosferico in
particolare, e poi da quell'interpellanza si andò anche a discutere
dell'organizzazione stessa dell'Asses­sorato.
In quell'occasione si parlò in maniera più specifica del
servizio di monitoraggio ambientale e lo stesso Assessore Riccarand
conveniva sulla necessità di organizzare in maniera più funzio­nale
e decorosa questo servizio.
Mi sembrava di ricordare che l'Assessore si sarebbe mosso per
regolarizzare la situazione, che vedeva crearsi al momento la
presenza all'interno dell'Assessorato di un vicedirigente
distac­cato da un altro assessorato, che aveva precisa competenza
in materia.
Mi chiedo qual è l'intenzione sempre a questo riguardo, facendo
seguito a questa delibera. Avevo capito che il posto di
vicediri­gente del Servizio tutela sarebbe stato affidato al
vicedirigente, che si sarebbe poi occupato del monitoraggio
ambientale; così non è perché si va a bandire un concorso.
Vorrei sapere dall'As­sessore quale intenzione ha a questo
riguardo: quella, nella futura pianta organica, di stabilire un
posto ulteriore da vice­dirigente presso l'Assessorato stesso con
specifica competenza sul monitoraggio ambientale, o invece questa
delibera va oltre (o indietro a seconda di come si guardi) le
intenzioni espresse dall'Assessore in quell'occasione?
Presidente -
Ha chiesto la parola l'Assessore
all'ambiente, territorio e tra­sporti, Riccarand.
Riccarand (VA) -
Questa deliberazione non cambia
assolutamente quel discorso, che è finalizzato ad istituire un
ufficio per il monitoraggio pre­sieduto da un vicedirigente.
Tuttavia, la proposta che è già stata verificata con l'Ufficio
del personale e che dovrebbe in­quadrarsi in un discorso più
complessivo, prevede di recuperare quel posto nell'ambito
dell'Assessorato all'ambiente, ma attra­verso un altro servizio,
cioè il Servizio di urbanistica e non at­traverso il Servizio
dell'ambiente.
Rimane quel discorso, ed è previsto di istituire un ufficio
organico con un vicedirigente che presieda questa funzione,
ricavando all'in-terno dell'Assessorato un posto adatto per quel
tipo di funzione.
Presidente -
Pongo in votazione la delibera in
oggetto.
Esito della votazione
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK