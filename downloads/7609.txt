Consiglio Regionale della Valle d'Aosta - Oggetto del Consiglio n. 3755 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3755 del 9 maggio 1988 - Resoconto
OGGETTO N. 3755/VIII - ACQUISTO DI UNITÀ IMMOBILIARE FACENTE
PARTE DEL CONDOMINIO "PALAZZO VALBRUNA" SITO IN COMUNE DI AOSTA,
VIA PROMIS, DI PROPRIETÀ DELLA SIGNORA ZANELLA GIUSEPPINA, DA
DESTINARE AD AMPLIAMENTO DELLA PROPRIETÀ REGIONALE LIMITROFA -
APPROVAZIONE ED IMPEGNO DI SPESA. - DELEGA ALLA GIUNTA.
PRESIDENTE:
Do lettura della deliberazione in
oggetto:
IL CONSIGLIO
DELIBERA
1°) di dichiarare che l'immobile oggetto di acquisto da parte
dell'Amministrazione regionale sarà destinato alla realizzazione di
opere di pubblica utilità;
2°) di approvare l'acquisto per il prezzo a corpo di Lire
171.000.000 di una unità immobiliare, di proprietà della signora
Zanella Giuseppina, facente parte del "PALAZZO VALBRUNA", sito in
Comune di Aosta, via Promis, con accesso dalla scala nord, civico
n. 5, entrostante ad area distinta al Catasto Terreni con il n. 325
del Foglio 40, composto da un alloggio posto al piano secondo,
oltre ad una cantina al piano secondo sotterraneo e ad una soffitta
al piano nono, censito al N.C.E.U. del detto Comune, nella vecchia
consistenza, come segue:
PARTITA N. 1546
F. 40 n. 325/33 - Via Ribitel piano 2°
n. 325/18 - Via Ribitel piano 2°
(quest'ultimo subalterno, in maggior corpo, a seguito della
vendita della cantina, unita a tale unità immobiliare, con rogito
Notaio G. Marcoz in data 6.11.1979 - repertorio n. 35822 - domanda
di voltura n. 3307 in data 30.11.1979).
Nella vendita sono compresi tutti i diritti di comproprietà
sulle parti del fabbricato che per legge, uso e destinazione, sono
da ritenersi comuni.
3°) di stabilire che la proprietaria, prima della stipula
dell'atto notarile di compravendita, a proprie cura e totali spese,
si impegni a segnalare al Comune di Aosta che l'unità immobiliare
oggetto di acquisizione da parte dell'Amministrazione regionale, è
stata ricavata dalla trasformazione ed unione di due unità
immobiliari e presenti all'Ufficio Tecnico Erariale di Aosta la
relativa denuncia di variazione portante l'attuale distribuzione
degli spazi interni.
4°) di impegnare la spesa di Lire 171.000.000
(centosettantunmilioni) finanziandola con imputazione al capitolo
23250 del bilancio preventivo della Regione ("Spese per l'acquisto
di beni patrimoniali - L.R. 19.4.1985 n. 12"), che presenta la
necessaria disponibilità.
5°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, per gli eventuali accertamenti
circa la consistenza dell'immobile da acquisire secondo le
risultanze della denuncia di variazione che verrà presentata al
Nuovo Catasto Edilizio Urbano.
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti: 26
Votanti: 20
Favorevoli: 20
Astenuti: 6 (Aloisi, Bajocco, Cout, Dolchi, Mafrica e
Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK