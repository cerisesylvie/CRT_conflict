Consiglio Regionale della Valle d'Aosta - Oggetto del Consiglio n. 691 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 691 del 25 settembre 1989 - Resoconto
OGGETTO N. 691/IX - PROGETTO DI AMPLIAMENTO DELLA CASA DA
GIOCO DI SAINT-VINCENT. (Interrogazione con risposta
scritta)
PRESIDENTE:
Do lettura dell'interrogazione con risposta
scritta presentata dal Consigliere Riccarand ed iscritta al punto 4
dell'ordine del giorno.
INTERROGAZIONE CON RISPOSTA SCRITTA
Gli organi di stampa hanno, nella scorsa settimana, reso nota
l'esistenza di un progetto SITAV di raddoppio del Casinò di
Saint-Vincent con un colossale investimento valutato in circa 150
miliardi di lire. Nessuna smentita è giunta sull'esistenza di tale
progetto e sul fatto che esso sia già stato presentato all'esame
dei segretari dei partiti che compongono la maggioranza
regionale.
Poiché la Casa da Gioco di Saint Vincent è oggi la più grande
bisca legalizzata d'Europa ed ha già attualmente una pesante
incidenza culturale, sociale ed economica su una realtà piccola
come la Valle d'Aosta, il progetto di raddoppio non può che essere
visto con preoccupazione da chi pensa ad un futuro della Valle
d'Aosta che non sia all'insegna del mito del denaro facile e della
cultura del gioco d'azzardo. Comprensibili sono quindi le reazioni
negative subito espresse da un settimanale attento ai problemi
morali come il "Corriere della Valle d'Aosta" e le critiche
formulate dalla stessa Comunità Montana del Marmore.
Evidente è inoltre il tentativo della SITAV S.p.A. di puntare su
questo mega-progetto per ottenere un rinnovo anticipato ed a
trattativa privata del contratto con la Regione, di ormai prossima
scadenza, che le consenta di gestire il Casinò di Saint
Vincent.
Tutto ciò premesso e al fine di avere ulteriori ed ufficiali
notizie sui progetti SITAV nonché sull'attuale incidenza
occupazionale, economica e finanziaria della Casa da Gioco di Saint
Vincent,
il sottoscritto Consigliere regionale
INTERROGA
la Giunta regionale per conoscere:
1) se esiste una richiesta ufficiale della SITAV alla Regione
Valle d'Aosta di esaminare un progetto che prevede il raddoppio del
Casinò di Saint-Vincent ed un investimento di circa 150
miliardi;
2) il numero di ingressi alla Casa da Gioco, suddivisi per anno,
dal 1983 al 1988; gli introiti globali, suddivisi per ogni anno,
realizzato dalla Casa da Gioco dal 1983 al 1988 e l'ammontare
annuale delle quote spettanti alla Regione; gli introiti,
SITAV/Regione/SISER sempre fra l'83 e l'88, distinti fra giochi
tradizionali e giochi americani;
3) la quota assegnata annualmente al Comune di Saint Vincent dal
1983 al 1988;
4) il numero dei dipendenti della SITAV S.p.A. dal 1983 al 1988
suddivisi per anno e distinti fra impiegati amministrativi,
impiegati tecnici e salariati; il numero dei dipendenti della
SAISET, SISER e SAAV e Centro Congressi, distinti per Società e per
anno, dal 1981 al 1988.
PRESIDENTE:
All'interrogazione con risposta scritta testé
letta è stata data risposta con lettera n. 1172 in data 6 luglio
1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK