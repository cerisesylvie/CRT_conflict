Consiglio Regionale della Valle d'Aosta - Oggetto del Consiglio n. 274 del 14 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 274 del 14 novembre 1970 - Resoconto
OGGETTO N. 274/70 - Campionati mondiali di Bob 1971 sulla
pista di bob del Breuil (Valtournanche). Concessione di contributi
al comitato organizzatore.
Milanesio (P.S.I.)
- Si tratta, con le due deliberazioni
che vengono proposte, di completare la parte finanziaria relativa
all'organizzazione dei Campionati del mondo di bob. Come voi sapete
il Consiglio era stato interessato da una deliberazione in
precedenza con la quale si stanziava una somma di 30 milioni che,
uniti ai 20 milioni del CONI, avrebbero permesso di completare i
lavori di costruzione della pista e degli annessi a questa pista,
in modo da renderla atta a ospitare i Campionati mondiali di bob;
era stato detto in quella circostanza che successivamente avrei
provveduto a portare all'esame e all'approvazione di questo
Consiglio l'approvazione della somma occorrente all'organizzazione
dei Campionati del mondo stessi e quella del contributo annuo che
sii dà per la manutenzione della pista, la ghiacciatura della pista
stessa.
Si tratta nel primo caso di 27 milioni, che sono stati così
illustrati nella deliberazione; io vorrei, a corredo di questo,
spiegare che il Comitato organizzatore è riuscito ad avere
delle  forniture, delle prestazioni da ditte e società e
cercherò di illustrarvi più o meno a cosa possono ammontare queste
prestazioni per dimostrare al Consiglio la spesa che effettivamente
la Regione sostiene che se può sembrare rilevante, in verità per
l'organizzazione di un campionato del mondo è una spesa esigua.
Abbiamo perfezionato le seguenti intese di massima, ad esempio
con la Società Fiat che fornirà i servizi automezzi prevedibilmente
in ragione di 10 autovetture più due pulmini per l'intera durata
della manifestazione; la valutazione approssimativa di questo costo
è di 3 milioni.
La Società produttrice della Coca-Cola metterà a disposizione 16
hostess per l'intera durata della manifestazione, con l'incarico di
assistere le varie squadre e funzionare quale elemento di
collegamento tra le stesse e il Comitato organizzatore, queste sono
hostess interpreti: valutazione del servizio circa lire
3.500.000.
Servizio cronometraggio: la Longines si è offerta di realizzare
i servizi di cronometraggio mettendo a disposizione le sue più
moderne attrezzature elettroniche, una valutazione di tale servizio
appare assai difficile tenuto conto dell'elevatissimo costo di tali
materiali e dei servizi dei relativi addetti; in via indicativa si
può comunque ritenere non inferiore a due milioni.
La Società Honeywell Italia si è offerta di offrire il servizio
di elaborazione dati con un suo computer che verrà appositamente
trasferito a Breuil-Cervinia per il periodo delle gare. Tale
modernissima attrezzatura consentirà di avere in tempi brevissimi
l'aggiornamento continuo delle classifiche con tutti i tempi nonché
tutti gli altri dati utili per l'informazione del pubblico. Anche
in questo caso appare difficile dare un valore concreto a tale
servizio; a puro titolo informativo si fa presente che un'altra
Società, la Siemens, si era offerta di fare un servizio di tale
tipo anche se con caratteristiche più elevate al prezzo scontato di
30 milioni di lire, il costo effettivo era di 40 milioni.
Considerato comunque le diversità dei due servizi, quello fornito
dalla Honeywell può essere calcolato intorno ai 10-15 milioni.
La Compagnia Televisiva Americana ABC ha stipulato un contratto
per ottenere l'esclusiva della ritrasmissione delle gare sulle reti
televisive del continente americano; in cambio di tale esclusiva
fornirà direttamente prestazioni per una somma equivalente a 5
milioni di lire. Tale somma sarà impegnata essenzialmente per
attrezzare lungo la pista le postazioni televisive di cabine di
trasmissione all'arrivo.
La Ditta Martini & Rossi organizzerà a sue spese due
conferenze stampa con successivo ricevimento per la presentazione
ufficiale della manifestazione; una di esse si terrà alla Terrazza
Martini di Milano e la seconda ad Aosta; il valore approssimativo
di tale apporto è di circa un milione.
La Ditta Motta organizzerà un grande cocktail durante le gare in
un albergo del Breuil. Si tratterà di una importante manifestazione
mondana di contorno il cui costo potrà essere valutato intorno al
milione di lire.
La Società Mercedes, contrattata all'uopo dall'Assessorato
regionale ai Lavori Pubblici, ha assicurato lo svolgimento del
servizio di sgombero neve lungo la pista, il sentiero riservato al
pubblico e tutte le strade di accesso e di collegamento
dell'impianto durante tutto quanto l'intero periodo della
manifestazione.
Sono in fase di perfezionamento le intese con la Società
Olivetti affinché venga messo a disposizione per il periodo delle
gare un congruo numero di macchine da scrivere e di arredi per
uffici, oltre 40 macchine da scrivere.
All'elenco che ho letto adesso dovranno aggiungersi altre
prestazioni il cui esatto contenuto e le cui modalità sono tuttora
oggetto di intense trattative. Altri apporti collaborativi minori
sono già stati dati da varie ditte offrendo capi di abbigliamento
per gli addetti ai servizi, una passerella metallica sulla pista,
materiali per il funzionamento dei servizi direzione gare,
ecc..
Noi, mi pare che il Comitato organizzatore abbia fatto un buon
lavoro, lo sta continuando, la somma stanziata dall'Amministrazione
che io propongo di deliberare non è una cifra rilevante, tenuto
conto dell'importanza di questa manifestazione, per cui la RAI ha
previsto l'installazione di 5 o 6 telecamere per riprendere tutto
il percorso e invierà circa 150 suoi addetti per il periodo della
manifestazione stessa e saranno riprese dirette e in differita a
seconda dei giorni e a seconda dei programmi televisivi; comunque è
garantito un collegamento con le reti televisive del mondo.
Io chiedo solo che venga apportata, se il Consiglio è d'accordo,
una piccola modifica allo schema di deliberazione in questo senso,
alla voce "in considerazione dell'eccezionale importanza, deliberi:
1) - alla pagina 3 - io vi leggo la proposta di modificazione che
poi fornisco agli atti: 1
°) di approvare la spesa di 27 milioni
prevista come indicato alle premesse per l'organizzazione dei
Campionati del mondo di bob 1971 in programma al Breuil con impegno
della spesa stessa al Capitolo 802 del bilancio preventivo della
Regione per l'anno 1970, ("Spese per iniziative turistiche,
sportive") che presenta la necessaria disponibilità;
2°) di approvare l'anticipazione all'Economo regionale della
somma di lire 27 milioni ordinando l'emissione del relativo mandato
di pagamento con imputazione della spesa stessa al Capitolo 129
salvo ricupero della somma stessa sul Capitolo 162 della parte
Entrata del bilancio stesso ("Riscossione per partite di giro
diverse") in sede di approvazione e di liquidazione del relativo
documentato rendiconto delle spese effettivamente
sostenute";
3°) di approvare la concessione al Comitato di gestione della
pista di bob del Lago Bleu del Breuil di un contributo di lire 15
milioni nelle spese di gestione della pista stessa durante la
stagione invernale 1970/1971, con impegno della spesa stessa sul
capitolo 113 del bilancio preventivo della regione per l'anno 1970
(Contributi a Enti e Società sportive) che presenta la necessaria
disponibilità, stabilendo che alla liquidazione del contributo di
cui si tratta si provveda anche ratealmente, a richiesta
dell'Assessore al Turismo, su presentazione di idonea
documentazione di spesa da parte del Comitato stesso"
.
Caveri (U.V.)
- Je ne veux pas... cet argument en détail,
mais je veux faire des considérations quand même générales. C'est
depuis quinze ans qu'on parle de programmation mais ce serait mieux
de commencer à programmer l'activité de l'opérateur économique
régional, c'est-à-dire de l'Administration régionale, parce que on
parle aussi beaucoup aujourd'hui de "squilibri", quand on parle de
programmation on parle toujours de "squilibri", mais les plus
grands "squilibri" sont vraiment dans la manière de dépenser de
l'Administration régionale, ceci je le dit sans aucune méchanceté,
parce que il y a des secteurs de l'Administration qui sont assez
économes et qui dépensent ce qu'il faut dépenser pour les choses
dignes d'une dépenses d'argent public, il y a des secteurs où on va
"a ruota libera", on dépense follement et pour des choses qui sont
vraiment discutables; pour parler d'une chose de détail j'ai vu
qu'on a donné un million et demi à Monsieur Assanti pour le journal
"Les sports valdotains", moi je n'approuve pas des choses du genre,
certainement.
Je ne sais pas si cet Assanti c'est cet employé de l'Ufficio
Nutrizione qui est connu en tout le quartier où j'habite parce
qu'il passe ses journées à la fenêtre, je ne sais pas si est lui le
Directeur de ce journal "les sports valdotains". Bon, en tout cas,
je ne veux pas me perdre dans les questions de détail.
Il serait nécessaire, il sera nécessaire, lorsque on rédigera le
bilan, que cette rédaction soit très pondérée, très médités et il
faudra un peu plus d'équilibre entre les différents secteurs de
l'Administration régionale.
Nous remarquons, par exemple, qu'en matière culturelles ou
d'actualité quand on propose de faire des dépenses il y a la
tendance à l'avarice; je prends acte avec satisfaction que la Junte
régionale a acheté, a décidé d'acheter mille copies du nobiliaire,
j'ai pris acte avec plaisir, mais en d'autres occasions il y a la
tendance de dire il n'y a pas l'argent pour les initiatives
culturelles mais pour la piste du bob on trouve le système de
dépenser, je ne sais pas combien, la somme de 27 millions.
Or, nous ne sommes pas contraires à cette initiative, parce que
en définitive tout a déjà été fait et par conséquent nous voterons
à faveur des grandes réserves et avec des grandes perplexités et,
ce qui est certain, est qu'au moment de rédiger le bilan, il faudra
qu'il y ait un peu plus d'harmonie et d'équilibre entre les
différents départements, assessorats, bureaux, secteurs de
l'Administration, et certain qu'il faudrait dépenser de plus pour
des initiatives dignes qui méritent de plus comme les initiatives
culturelles, parce que au fond c'est une Région, comme la Région
Vallée d'Aoste, une Région de ce genre démontre sa dignité et sa
noblesse en faisant du "mecenatismo", il faut qu'en matière d'art
et de culture et d'intellectualité, ce n'est pas qu'on veuille
établir s'il faut dépenser plus d'argent pour le sport ou pour la
culture, sont deux secteurs différents, mais il nous semble qu'on
va a "ruota libera" pour le sport et on est un peu avare pour les
questions culturelles.
Aujourd'hui qu'il n'y a plus les grands mécènes, les princes,
les carabiniers et compagnie, les grands hommes religieux qui
autrefois faisaient de "mecenatismo" et de culture, il faut que ce
soit, nous devons nous mettre en tête que les administrateurs
publics doivent faire les mécénats pour les questions culturelles.
Et pour ce qui concerne le sport c'est juste de dépenser de
l'argent pour des initiatives en faveur du sport, mais cependant à
condition qu'il y ait vraiment des gens qui exercent de sport,
parce que d'autre part il y a aussi d'autres réserves que nous
devons faire, parce que tous les "godots" qui lisent comme des
fanatiques le
Tuttosport
quand il sort, il sort tous les
jours, ils ne savent pas, ils ne s'aperçoivent pas, que le sport
est devenu en réalité une immense affaire financière, c'est une
grande question d'argent, il y a des milliards et des milliards qui
tournent autour du sport, de manière là aussi il faudrait un peu
regarder attentivement. En tous cas nous voterons à faveur de cette
proposition.
Pedrini (P.L.I.)
- Io ho sentito or ora l'Avv. Caveri e
debbo dire che dissento sotto un profilo solo, non dissento
dall'impostazione che egli ha dato, perché condivido in pieno, e
ancora penso, pochi giorni fa ho detto per esempio che quello,
tutto quello che è proprio la difesa della nostra cultura è giusto,
mancando il clero oggi per vari motivi alla sua funzione di un
tempo, è giusto che la Regione si ponga all'avanguardia
sostituendosi, parliamo di clero ma naturalmente in senso munifico,
per la difesa delle nostre tradizioni, per la difesa della cultura,
per la difesa dell'arte in modo particolare.
Ci sono due cose, però, secondo me, nettamente distinte, perché
una è di camminare per la sua strada così come l'altra è imboccare
un'altra strada, ed è la prima volta che io qua debbo
complimentarmi con l'Assessore al Turismo; mi complimento perché?
Perché io sei anni fa, proprio da questa posizione, dissi, cinque e
mezzo, non dico il giorno, non guardate la settimana o il mese, io
dissi all'allora Assessore Savioz che io vedevo queste cose; cinque
anni, sei anni, di ritardo non ha alcuna importanza, l'interessante
è arrivare. E mi si consenta ancora un'altra osservazione: io non
voglio vederla questa manifestazione solo e solamente dal lato
sportivo, no, è errato chi pensa solo a questo lato agonistico,
bellissimo ecc. di fronte a cui, io per primo, ex sportivo, mi
inchino, io lo vedo solo e solamente sotto un dato profilo come una
enorme pubblicità per la Valle d'Aosta pagata con vil moneta,
questa è la realtà di fatto; no, vil moneta nel senso di cifra,
perché se noi dovessimo dare tutto quello che stiamo facendo
pagandolo con i nostri soldi della Regione i Signori della Giunta,
credetemi, i soldi che l'Assessore al Turismo ha stanziato fanno
semplicemente ridere perché io so, avendo organizzato alcune
manifestazioni, so quanti milioni ci vogliono per questo, e il
portare in Campionato mondiale di questa fatta così spettacolare in
Valle d'Aosta con proprio riferimento all'America, televisione ecc.
oltre che a tutte le televisioni europee è una cosa di un'enorme
importanza.
Ma d'altronde non ci eravamo, proprio in questo Consiglio
all'unanimità, battuti per avere i Campionati mondiali di sci? Ci è
sfuggita quell'occasione, perché? E non so quando si ripresenterà,
perché? Perché non eravamo attrezzati, perché dobbiamo convenire
che nel campo del turismo, che è l'industria principale della
nostra regione, nel campo del turismo noi siamo ancora all'"abc" in
confronto, non parlo del Tirolo, non parlo della Svizzera, dove noi
dobbiamo imparare tutto o buona parte per non fare proprio la
figura, diciamo dei poveretti, ma andiamo soltanto in Alto Adige
dove abbiamo tutto, veramente, da imparare sotto un profilo di
educazione, sotto un profilo di espressione turistica e sotto un
profilo di saper fare, di saper portare via i soldi dalle tasche di
quelli che vengono in casa nostra, perché la funzione eminente del
turismo è questa: creare una nuova efficiente industria che possa
dare ai nostri figli la possibilità di vivere bene.
Ora in questo e sotto questo profilo io vedo questa
manifestazione e dispiacendomi solo di un neo che è quello che
l'Assessore al Turismo spesso viene qua e come è successo oggi
all'ultimo minuto per non si sa bene quali motivi, ci propone delle
variazioni ecc., questo crea, ci lascia qualche volta perplessi,
non so, dobbiamo riguardare le nostre posizioni interiori di
cervello magari, e questo è un piccolo neo che io pregherei,
proprio se si potesse evitare, perché venendo qua, documentata
com'è documentata questa manifestazione, io sono convinto che
nessuno che si sente veramente valdostano non può non plaudire e
dire un grazie per l'organizzazione e in modo particolare per gli
organizzatori di questa manifestazione.
Savioz (P.C.I.)
-  Ecco su questo provvedimento io
avrei alcune osservazioni da porre e chiedo subito scusa
all'Assessore se eventualmente io dirò qualche cosa che non potrà
essere forse molto esatto; allora ti prego in quel caso di
correggere quanto io dirò che potrà essere sbagliato.
Io comincerei col dire come prima cosa: l'organizzazione di
questa manifestazione a carattere mondiale indubbiamente comporta
delle spese e indubbiamente comporta degli inconvenienti da
superare e fin lì posso essere d'accordo; su quello che invece non
sono affatto d'accordo è sul come il Comitato organizzatore vede la
possibilità di reperire determinati contributi, e mi spiego, non
dimentichiamo che questa manifestazione avrà un enorme importanza
nel campo mondiale, qui sono d'accordo senz'altro con quanto detto
da Pedrini, motivo per cui una pubblicità sviluppata bene un quella
determinata manifestazione interessa indubbiamente le grandi ditte
che hanno dei prodotti da lanciare in campo mondiale.
Ora il fatto di avere fatto degli accordi con la Fiat, con la
Coca-Cola, con la Longines, con la General Electric e la Compagnia
televisiva americana, avendo una remunerazione da parte di questi
Enti soltanto alcune prestazioni inerenti alle manifestazioni, a
mio modesto avviso è contro producente. Io sarei stato del parere
di vedere di fare pagare la pubblicità e di accollare al Comitato
direttivo tutte le spese inerenti alle manifestazioni, perché non
c'è niente di peggio che di lasciare a qualcuno la possibilità di
fare la pubblicità e nel medesimo tempo lasciargli un pochettino il
campo libero per provvedere alla organizzazione delle
manifestazioni stesse, perché le due cose sono nettamente diverse,
sono due cose che hanno completamente un diverso sviluppo l'una
dall'altra; allora era molto meglio, diciamo pure in parole brutte,
vendere la pubblicità e pagare noi con i nostri soldi le
manifestazioni e l'organizzazione della manifestazione, era molto
più sicuro e molto più redditizio, indubbiamente, mentre invece
così, a mio modesto avviso, e gli accordi stipulati con queste
Società potenti andranno certamente a beneficio delle Società
stesse e non avranno una remunerazione per quello che è il costo
che è previsto in 27 milioni ma certamente sarà superiore perché
l'esperienza insegna che sarà superiore.
Vi è un'altra lacuna, a mio modesto avviso, ed è questa: il Coni
ha assicurato uno stanziamento di 15 milioni, poi altri interventi
finanziari sono previsti da parte di Enti, Azienda autonoma di
Soggiorno del Breuil-Cervinia, Comune di Valtournanche, Centro di
Bob Forze Armate, ecc. cointeressate al buon funzionamento
dell'impianto, fino lì sono d'accordo cointeressati, ma io avrei
voluto vedere qui delle cifre perché ho avuto esperienza diretta in
quel del Breuil e non sto a nascondere la verità, la verità è che
al Breuil sono furbi, promettono mari e monti e poi quando si
tratta di pagare non pagano, la verità è questa, non pagano neanche
le imposte di soggiorno, cioè le ritirano dal cliente e poi se le
mettono in tasca anziché versarle a chi di competenza, questa è la
realtà triste del Breuil. E quando sento parlare dell'Azienda di
Soggiorno del Breuil che darà un contributo, come fa l'Azienda di
Soggiorno a dare un contributo quando addirittura viene sempre a
pietire alla Valle per avere un contributo dalla Regione per poter
fare qualcosa in quanto gli albergatori del Breuil non versano i
contributi?
La realtà è questa Signori, cruda, nuda, brutta, se vogliamo, ma
è questa. Mi dispiace di doverlo dire ma io lo devo dire in
coscienza.
Quindi a me questo capoverso qui proprio non mi dà nessun
affidamento, quando sarà il momento caro Assessore di avere i soldi
da parte del Comune ti accorgerai cosa succederà, quando li
chiederai all'Azienda di Soggiorno te ne accorgerai cosa succederà,
non parliamo poi se vai a chiederli agli albergatori perché quelli
piangono lacrime nere. Quindi questo per me è un altro aspetto che
assolutamente non va, non è serio, ecco, perché sappiamo a priori
che non danno niente, oppure ci daranno soltanto delle belle
promesse come hanno sempre fatto col sottoscritto e poi quando è il
momento della resa dei conti sarai tu a cercare disperatamente nel
tuo bilancio per coprire le spese che ci saranno state e che la
Regione non potrà fare a meno di intervenire perché bisognerà pure
intervenire, quindi è meglio saperle prima queste cose.
C'è poi un aspetto di carattere direi di importanza io Assessore
francamente sono po' deluso di questo, perché una pratica di questo
genere qui non sarebbe stato male portarla in Commissione, almeno
la Commissione Turismo a suo tempo, in modo che si possa vedere,
che si possa dare il nostro contributo, perché ritengo che la
Commissione del Turismo possa ad un determinato momento essere di
aiuto per risolvere e per mettere in luce certi aspetti che forse
qualcuno della Commissione conosce e che l'Assessore - tenuto conto
che è da poco tempo - non può avere ancora la visione di chi è
passato di lì molti anni prima e per tanti anni.
Insomma queste sono un po' le osservazioni che io mi permetto di
fare sulla questione.
Non ultimo, sempre in virtù di quanto ho detto prima, mi sembra
che 15 milioni da parte della regione, pur essendo molti tenuto
conto delle spese che ci sono, ecc. ma Pedrini dobbiamo tenere
conto che questi 15 milioni sono il primo versamento, non
illudiamoci, ed è questo che a me non piace, perché è ora che
cominciamo a mettere le carte in tavola e sapere esattamente che
cosa ci vengono a costare queste manifestazioni, 500 mila lire più,
milione meno, non discuto, ma vedrete che questi 15 milioni avranno
una coda in quanto che ci sono delle premesse in questa
deliberazione per cui si va un po' così al buio, cioè ci troveremo
di fronte a degli altri Enti, a delle altre persone che come ho
detto poc'anzi, faranno lacrime nere e non pagheranno un tubo, ben
poco se non pagheranno niente.
Quindi mi permetto di criticare questa delibera, fatta con molta
buona volontà, io non discuto, forse vista con molta generosità nei
confronti degli altri nel senso che secondo noi siamo lineari a
quello che deliberiamo e anche gli altri dovrebbero esserlo, ma
siccome non c'è nero su bianco, francamente non mi fido molto;
comunque avrei voluto proprio che la cosa fosse stata portata prima
in Commissione.
Bordon (D.C.)
- Io posso anche rinunciare con
soddisfazione di tutti perché esprimere dei giudizi su questa
materia sono giudizi soggettivi e quindi uno la vede con maggiore
soddisfazione, con maggiore simpatia e un altro meno.
Vorrei soltanto chiedere all'Assessore Milanesio: ho notato
anch'io quelle variazioni che ha fatto notare Pedrini in questo
momento, cioè si arriva all'ultimo momento e si trovano delle
variazioni, non è un rimprovero che io voglio fare, perché abbiamo
visto durante tanti anni che a volte all'ultimo momento queste
variazioni vengono fuori; la preoccupazione mia è un'altra ed è
quella che ha illustrato adesso Savioz. Io mi ero segnato qui 27 +
15 = 42, questa pista di bob io non so che cosa renda, che cosa
possa rendere negli anni normali, ma mi sembra che tutti gli anni
assorba una certa quantità di milioni, però la conclusione di
questa mia breve chiacchierata è questa: ritiene l'Assessore
Milanesio di rimanere in questi 42 milioni di spesa o ne prevede
dipiù?
Chamonin (M.A.V.)
- Je pense que nous ne devons pas faire
aujourd'hui une discussion sur l'utilité ou moins de la piste de
bob, parce que a déjà été faite autrefois et probablement sera
encore faite à l'avenir sur ce que la piste coûte et sur ce que la
piste rend, mais je veux seulement dire que, en traitant l'argument
spécifique qui est porté aujourd'hui en discussion il est évident
que le jour que nous avons décidé d'organiser en vallée les
Championnats mondiaux de bob sur l'année 1971 nous devions savoir
que nous serions allés encontre à des frais d'organisation, frais
je dois dire que je vois contenus au maximum de la délibération qui
nous est présentée aujourd'hui, nous l'avions décidé à son temps
cette délibération, maintenant il faut la faire et la faire le
mieux possible. L'Assessorat et le Comité d'organisation ont
travaillé, à mon avis, très bien; que cette manifestation - et du
point de vue spectaculaire et du point de vue propagande
touristique - soit une grosse manifestation c'est, il me semble de
toute évidence et nous le voyons par l'intérêt démontré par de
grosses firmes commerciales à participer directement en assurant
des services principaux, services que, s'ils auraient dû être
assurés et payés par l'Administration, auraient chiffré à 150-200
millions.
Je suis donc totalement d'accord sur cette délibération en
priant l'Assesseur de bien vouloir continuer les contacts déjà pris
avec d'autres grosses firme, de manière que cette manifestation
soit organisée de la manière la plus spectaculaire possible; c'est
à mon avis une grosse occasion de propagande touristique, qu'il
faut exploiter au maximum et le 27 ou plus, s'ils seront plus
millions à dépenser seront, à mon avis, quand même très bien
dépensés.
Germano (P.C.I.)
- Io sono d'accordo sull'iniziativa,
anche se l'abbiamo criticata, perché effettivamente pubblicità per
la Valle d'Aosta ne viene fuori. Però sono anche d'accordo su
quello che diceva l'On.le Caveri, è un problema di programmazione,
è un programma di valutazione delle spese. Io voglio solo fare una
considerazione: noi abbiamo stanziato un mese fa trenta milioni per
la preparazione della pista, adesso ne abbiamo altri 42, sono 72.
Lasciamo perdere quello che è stato speso prima; per questo abbiamo
spese 72 milioni. Va bene, io non dico mi va, sono d'accordo, però
posso fare una considerazione: l'indennità di tutta la Giunta,
l'indennità di tutta la Presidenza del Consiglio, l'indennità di
tutti i Consiglieri, le medaglie di tutte le Commissioni, le
medaglie di tutti i Consigli, tutta la vita di questo consesso per
un anno, per amministrare venti miliardi, ci costa 62 milioni; noi
su questioni del genere dobbiamo discutere all'infinito, e qui 72
milioni per una iniziativa che può anche essere buona, eccetera, in
cinque minuti la voteremo. È solo una considerazione.
Nella pubblicità del turismo bisogna stare attenti, come bisogna
stare attenti in altre spese, altrimenti è una sproporzione
discutere 5 minuti per trenta o 500 milioni e poi discutiamo dieci
ore o un'ora per che so io, per poche centinaia di migliaia di
lire. A volte succede, succedono cose di questo tipo.
Pedrini (P.L.I.)
- Io pensavo senza con questo avere
l'appoggio, vorrei avere l'appoggio in questo dall'Assessore al
Turismo, non sarebbe opportuno, io ho guardato adesso un momentino
con calma e ho visto che in questo Comitato di gestione,
organizzatore, chiamatelo come volete, noi abbiamo un
rappresentante solo praticamente della Regione che è l'Assessore al
Turismo; io penso comunque di tutti questi che ci sono in questa
sala comunque non credo che ci sia alcuno, su una cosa di questa
importanza io penso che se il Consiglio, se l'Assessore al Turismo
fosse d'accordo esprimesse questi due, tre, quattro nomi, quelli
che il Consiglio vuole che facciano parte di questo Comitato e che
possano un momentino vedere con esattezza come si svolge anche
tutto quello che giustamente ha detto Savioz, io insomma sarei
dell'avviso che sarebbe una buona cosa.
Milanesio (P.S.I.)
- Prima vorrei rispondere subito a
Pedrini; il Consiglio aveva pregato, quando abbiamo discusso per la
prima volta del bob, di mettere nella Commissione anche un
rappresentante della minoranza consiliare, cosa che è stata fatta,
c'è il Consigliere Ramera che è presente in questa Commissione
assieme al sottoscritto e all'Assessore ai Lavori Pubblici per
quanto riguarda determinati aspetti. Quindi però io non ho nessuna
difficoltà, e non penso che il Consiglio abbia nessuna difficoltà
ad accogliere la collaborazione di altri Consiglieri se la vogliono
dare, questo deve essere chiaro, ecco se qualche Consigliere, anche
senza far una Commissione, se qualche Consigliere vuole essere
invitato a queste riunioni io sono ben lieto di farlo.
Pedrini (P.L.I.)
- Vorrei chiarire: o va e ha mandato di
dire la sua parola...
Milanesio (P.S.I.)
- Ovviamente, ovviamente, se vogliamo
allargare questa Commissione io sono d'accordo, lo dichiaro fin da
adesso che sono d'accordo all'allargamento, voglio solo fare
presente che venne fatta una richiesta per inserire un
rappresentante della minoranza consiliare e venne inserito il
Consigliere Ramera. Ora io condivido molte delle osservazioni che
sono state fatte in quest'aula oggi su questo provvedimento, tutte
le volte che si tratta di spendere dei denari in questo settore
legittimamente vengono sollevate delle perplessità, delle
obiezioni, perché vi sono tanti altri settori dove occorrono
interventi finanziari e dove occorrono iniziative dove è opportuno
che un Ente pubblico intervenga.
Do anche atto all'Avv. Caveri di avere fatto una analisi, direi
molto profonda, di quella che è la crisi attuale, diciamo così che
del mecenatismo; oggi si preferisce fare del mecenatismo verso
attività propagandistiche, verso attività reclamistiche piuttosto
che per attività culturali; ad esempio noi vediamo che tanti
industriali tirano fuori volentieri dei quattrini per delle squadre
di calcio, non avviene in Valle d'Aosta questo sia ben chiaro,
avviene altrove, però tirano fuori più volentieri i quattrini per
delle squadre di calcio e per delle scuderie magari
automobilistiche o ippiche e non tirano fuori una sola lira per
attività culturali e per attività, diciamo così, del pensiero.
È una crisi di valori che c'è in questa società ed è giusto
quindi che gli Enti pubblici intervengano per sopperire a questa
crisi di valori e siano essi apportatori di certe usanze
culturali.
Concordo anche sulla necessità di trovare un equilibrio nel
bilancio della regione fra i vari settori di intervento; voglio
solo dire a proposito di questo Campionato e dei quattrini che la
Regione tira fuori che questi denari sono stati reperiti se non
altro all'interno della voce "propaganda e pubblicità e contributi
per attività sportive"; quindi in questo caso all'interno del
bilancio, senza nulla sottrarre ad altre attività.
Per quanto riguarda le osservazioni di Pedrini e di Bordon, io
chiedo scusa al Consiglio per la proposta di variazione che poi è
una proposta tecnica di variazione, non è niente di sostanziale, a
volte le deliberazioni vengono fatte alla svelta come succede
perché c'è necessità, c'è urgenza e ci si accorge all'ultimo
momento che sarebbe opportuno cambiare qualche cosa nella
deliberazione stessa; non è una, diciamo così, una mia
abitudine.
Per quanto riguarda le osservazioni che ha fatto il Consigliere
Savioz, il quale evidentemente ha avuto delle esperienze negative
con gli albergatori del Breuil, devo dire che noi abbiamo cercato
di cautelarci, memori di quanto tu avevi detto in qualche
precedente Consiglio, cosa abbiamo fatto? Abbiamo fatto delle
riunioni preliminari preventive sia con l'Azienda e sia col Comune
e li abbiamo già fatti deliberare in tal senso per quanto riguarda
i contributi e per quanto riguarda gli albergatori abbiamo ottenuto
per tutti coloro che fanno parte dell'organizzazione, abbiamo
ottenuto dagli albergatori del Breuil e di Valtournanche, con un
accordo che hanno stabilito fra di loro come Associazione, che ci
praticano, per coloro i quali verranno mandati dall'Amministrazione
regionale negli alberghi, ci praticano uno sconto del 30% per
l'organizzazione del Campionato.
E difatti tutte queste cifre che voi vedete sono decurtate del
30% circa e non sono cifre evidentemente alte. Questo è quanto
siamo riusciti ad ottenere in loco come contratto da coloro i
quali, in ultima analisi, beneficeranno maggiormente di questo
Campionato del mondo.
Le prestazioni che siamo riusciti ad ottenere dalla Società sono
abbastanza elevate; Chamonin ha parlato di 150-200 milioni, io
credo di meno, io ho fatto assommare, a conclusione si potrà
arrivare sui 100 milioni circa di prestazioni.
Ora vedete si tratta di impegni precisi assunti da queste
Società, impegni direi che ad un certo punto non possono essere
disattesi, del resto loro non è che ci hanno chiesto di fare la
pubblicità, è chiaro che la Fiat sui suoi automezzi scriverà grosso
"Fiat", è chiaro che la Mercedes dirà abbiamo sgomberato le strade
che portavano al Breuil e i suoi automezzi porteranno delle scritte
belle grosse, è chiaro che le hostess e le interpreti avranno sulla
camicia "Coca-Cola" scritto grosso così, questo è chiaro, è ovvio
direi, è quello che si deve pagare per queste prestazioni.
Ora, io ringrazio Chamonin e anche Pedrini che hanno dato atto
che si è fatto un certo lavoro e l'abbiamo fatto, guardate, con
molte preoccupazioni e devo aggiungere di più a questo momento, in
perfetta buona fede, devo dire che noi crediamo di rimanere in
questo stanziamento che non è molto elevato del resto.
Al Consigliere Germano devo dire che ha ragione quando fa questa
osservazione, però il discorso non è in questo caso che bisogna
diminuire i contributi al bob, Germano voleva farsi dire che
bisognava aumentare i contributi, gli appannaggi ai consiglieri e
agli Assessori eventualmente queste sono questioni che il Consiglio
esaminerà e deciderà, comunque mi pare che quell'argomento non
avesse attinenza con questo.
Io spero di avere risposto a tutti; invito il Consiglio a
deliberare di conseguenza sperando che questo Campionato del mondo,
così come è nelle attese di tutti, possa portare la Valle d'Aosta
così ad essere conosciuta in varie parti del mondo e, soprattutto,
con questo tipo di pubblicità che è la pubblicità televisiva, che è
la pubblicità attraverso i mass media, che è una pubblicità che si
svilupperà praticamente a mettere nella testa della gente che
esiste il Breuil, che esiste la Valle d'Aosta e che il Cervino lo
vediamo anche noi da questa parte e non lo vedono solo gli
svizzeri.
Savioz (P.C.I.)
- Io lamento un po' il fatto della
risposta dell'Assessore perché non è che sia stato molto esauriente
in virtù delle richieste che sono state poste.
Ma ci sono due cose però che francamente non i vanno mica molto
a fagiolo, cioè la prima: se c'è qualche Consigliere che vuole
partecipare, devono partecipare, ma devono partecipare su mandato
del Consiglio, con preciso incarico e con preciso impegno, primo.
In secondo luogo non hai detto niente della Commissione, caro
Assessore, il problema è di una certa importanza, come vedi viene
dibattuto sui banchi e dibattuto da diverse persone, quindi a mio
modesto avviso, ripeto ancora, sarebbe stato importante e opportuno
che fosse portato in Commissione, per lo meno alla Commissione del
Turismo dove necessariamente si sarebbe scesi nei particolari,
avremmo avuto tutte le informazioni che non possono essere date per
vari motivi e avremmo avuto la questione molto più chiara. E in
ultimo anche il fatto dell'assicurazione verbale data
dall'Assessore per quanto concerne le deliberazioni degli Enti,
cioè del Comune di Valtournanche, dell'Azienda di Soggiorno e degli
albergatori io avrei preferito che tutto questo fosse stato
inserito nelle premesse, per lo meno nelle premesse in un modo
diverso, se queste delibere sono state fatte perché si dice altri
contributi saranno dati? Si doveva dire: il Comune versa tanto,
l'Azienda versa tanto, e gli albergatori verseranno tanto; il
famoso 30% di cui molte volte si sono fatta l'aureola in tante
altre circostanze, in tante altre manifestazioni è un 30% che
diventa molto, molto meno del 30% perché sappiamo molto bene come
si preparano i preventivi.
Quindi francamente era molto meglio mettere chiaramente nelle
premesse della deliberazione quelli che erano i contributi che ci
dovevano pervenire da parte degli Enti interessati.
Montesano (P.S.D.I.)
- Allora chiusa la discussione si
passa all'approvazione della delibera, modificata così come posto
dall'Assessore Milanesio.
Milanesio (P.S.I.)
- Savioz, io ho detto sono d'accordo
che si ampli questa Commissione, il Consiglio aveva chiesto allora,
l'aveva chiesto Germano mi pare, aveva chiesto che mettessero un
rappresentante della minoranza, questo rappresentante è stato
messo. Ma io sono d'accordo di ampliare questa Commissione ancora,
vogliamo affiancare la Commissione Turismo per evitare di nominare
un'altra Commissione? Il Consiglio faccia le proposte che ritiene
opportuno, io sono aperto a tutte le proposte.
Montesano (P.S.D.I.)
- Va bene, Consiglieri potete
mettervi d'accordo per l'ampliamento di questa rappresentanza. Ora
si passa ai voti; scusate, per favore, o intervenite nella
discussione e si continua oppure passiamo ai voti; allora
Consigliere Pedrini.
Pedrini (P.L.I.)
- Siccome siamo in via di chiarimento,
mi pare che le cose debbano essere chiare fino in fondo; io non
sarei dell'avviso così, di dire demandiamo, come si fa sempre alla
Commissione per il Turismo, io desidererei su questo specifico
problema che il Consiglio esprimesse un suo rappresentante di ogni
Gruppo che faccia parte di questa Commissione organizzatrice; io
penso che solo e solamente così i membri di questa Commissione
potranno agire con quella libertà e quella forza che viene data
proprio dal Consiglio stesso.
Caveri (U.V.)
- Mi sembra che la proposta più concreta in
materia sia stata fatta dal Consigliere Savioz, cioè ha chiesto, se
non mi sbaglio, che la Commissione Turismo, che sia affidato alla
Commissione Turismo il controllo delle spese, di queste spese, mi
pare che sia questa una proposta molto più concreta che proporre
che i Consiglieri regionali facciano parte della Commissione del
bob, che penso che sia una Commissione tecnica, perché non credo
che vorrebbe mettere la politica nella Commissione del bob e dire
ai bob di svoltare a destra o di svoltare a sinistra, è vero,
quindi io insisto e faccio mia la proposta del Consigliere Savioz,
io chiederei un impegno da parte dell'Assessore al Turismo su
questo argomento.
Milanesio (P.S.I.)
- Io sono d'accordo sulla proposta del
Consigliere Savioz, io ho detto qualsiasi forma che il Consiglio
ritenga di adottare mi trova consenziente, quindi in questa
fattispecie mi trovo d'accordo con la proposta di fare in modo che
la Commissione Turismo sia incaricata di sovraintendere, diciamo
così, a tutto quello che fa il Comitato Organizzatore.
Caveri (U.V.)
- Che fa il Comitato organizzatore -
controllare la spesa è un concetto diverso.
Milanesio (P.S.I.)
- Sono d'accordo.
Montesano (P.S.D.I.)
- D'accordo su cosa? Perché mi
sembra ... che la Commissione controlli le spese del Comitato.
Milanesio (P.S.I.)
- Siamo d'accordo su quello.
Pedrini (P.L.I.)
- Ma ragioniamo un pochettino, ma come
si fa a controllare delle spese! Ma vedremo le fatture? Ma io non
so se parliamo di cose concrete, se siamo gente che vive coi soldi
in tasca e andiamo a comperare un chilo di pane e sappiamo che
costa 250 lire quello fatto con l'olio oppure no, ma insomma! Ma io
non so qua o camminiamo coi piedi per terra o siamo nella
stratosfera, ho la netta sensazione che l'Avv. Caveri non abbia
capito un bel fico secco di niente di quella che era la mia
proposta, questa è la realtà di fatto, perché se fosse stato
attento probabilmente avrebbe capito il fondo della mia proposta,
Lei non ha afferrato e questo mi dispiace perché c'era qualcosa che
era di contributo non la solita formula che usiamo noi in Consiglio
e che lascia il tempo che trova "Alla Commissione dell'Agricoltura"
"Alla Commissione del Turismo", questo è il concetto e mi spiace
veramente che Lei era assente non ha potuto evidentemente, essendo
assente, io lo sono spessissimo e quindi comincio a fare il
mea
culpa
per  primo, va bene, ma essendo assente non ha
afferrato il senso della mia richiesta, punto e basta.
Bordon (D.C.)
- Stavo zitto perché fin che si beccano mi
fa piacere, no io chiedo scusa a Milanesio c'è un malinteso; questa
spesa di 42, 42 io avevo detto perché avevo dimenticato i 30 che
sono via, ma io avevo chiesto si presume di spendere quanto di
questa manifestazione, molto di più? È solo questo perché c'è un
malinteso, c'è chi parla...
Montesano (P.S.D.I.)
- ...lascia Milanesio, lascia
finire.
Bordon (D.C.)
- ...100 milioni erano la valutazione di
quelli che sono i servizi ottenuti dagli altri probabilmente, però
vorrei avere solo questa parola di tranquillità: che cosa si
presume di spendere? Perché i 42 milioni con gli altri 30 fanno 72,
e ha detto bene il Consigliere Savioz, tu lo vedrai alla fine che
cosa ne verrà fuori, perché le note che rimarranno in sospeso sarà
sempre la solita mucca da mungere che dovrà fare fronte, però una
certa parola di tranquillità la vorrei.
Fosson (U.V.)
- Io volevo solo dire al Consigliere
Pedrini che effettivamente ripetesse la sua proposta molto
chiaramente perché neanch'io allora ho ben afferrato cosa voleva il
Consigliere Pedrini.
Montesano (P.S.D.I.)
- Consigliere Pedrini allora formuli
la proposta.
Pedrini (P.L.I.)
- ...che il Consiglio si esprimesse e
con questa sua espressione dia una forza ad un membro di ogni
Gruppo che per esempio potrebbe essere benissimo il Sig. Savioz per
quanto riguarda il Gruppo Comunista, perché è un esperto in
materia, è stato Assessore e quindi conosce profondamente il
problema, fosse formata da ogni Gruppo una Commissione che
collabori e faccia parte integrante dell'organizzazione di modo che
ad un dato punto se noi dovessimo superare - in questo sono venuto
incontro cercando di afferrare quello che lei aveva detto - se
dovessimo superare la cifra che qua è stata stabilita dai
Consiglieri che sono stati nominati saranno in proprio responsabili
dell'aumento di quella cifra e si renderanno evidentemente conto di
quello che sta avvenendo e potranno affrontare il problema in sede
di Consiglio con una tranquillità d'animo e informandone il
Consiglio stesso, che oggi non si ha questa è la realtà di fatto, e
si dava a questa Commissione una forza che la Commissione del
Turismo non ha, perché non è il suo problema specifico; ad ogni
modo per me va benissimo, una o l'altra.
Montesano (P.S.D.I.)
- Allora cerchiamo di
concludere.
Pedrini (P.L.I.)
- ... tutti si vogliono scaricare,
nessuno si vuole assumere delle responsabilità, questa è la
realtà.
Montesano (P.S.D.I.)
- Cerchiamo di concludere questa
discussione portando appunto all'attenzione del Consiglio questa
proposta del Consigliere Pedrini, che se io ho ben capito, tende a
far parte del Comitato organizzatore.
Savioz (P.C.I.) -
A titolo di chiarimento, non per altro,
quanto dice Pedrini, sì in teoria è giusto, ma di fatto che cosa
avviene? Ce n'erano dei responsabili della Regione che facevano
parte del primo Comitato per la pista del bob, e quando,
entre
parenthèse
, noi siamo stati messi un po' di fronte al fatto
compiuto come è d'abitudine, perché la pista del bob non è che
l'abbiamo voluta noi, l'abbiamo un po' subita questa è la realtà,
ma a parte quello, beh fregato non è la parola giusta, avviene un
po' così: si crea una piccola cosa e poi la cosa diventa
mastodontica e automaticamente chi è che ci cade dentro è sempre
l'Ente pubblico, che cosa è avvenuto quando il Comitato della pista
di bob di è trovato con dei debiti che oltrepassavano l'edificio in
cui sedevano? Ma chi ha risposto di persona? Nessuno Pedrini, stia
tranquillo, nessuno ha risposto di persona; l'unico che ha risposto
con delle gravi conseguenze, non dico di carattere finanziario ma
di lavoro e di studio, è stato il povero Assessore al Turismo, è la
responsabilità e il debito e il trovare i soldi e il mettere
d'accordo gli uni e gli altri ancora e poi fare magari delle figure
un po' tristi sia in seduta di Consiglio, sia fuori, sia un po'
dappertutto; la realtà è sempre stata questa.
Quindi la formazione di una Commissione di cui parla Pedrini io
non è che sia contrario, intendiamoci bene, ma non può essere
accettata sotto lo spirito che Lei parla, perché quella
Commissione, guardi caro Pedrini, quello che concerne molto
seriamente e sostanzialmente, si porti tutto il malloppo in
Commissione del Turismo, di cui Lei fa parte...
(voce del
Consigliere Pedrini) ...
nella quale Commissione ci sono delle
persone che hanno il senso della responsabilità e noi in quella
sede daremo tutto l'appoggio che è necessario all'Assessore, perché
qui io mi rendo perfettamente conto della posizione dell'Assessore
siccome ci sono stato prima di lui mi rendo perfettamente conto ma
è necessario che ad un certo momento abbia l'appoggio di questa
Commissione che deve andare a vedere fino in fondo se poi il
consiglio ritenesse opportuno di nominare un qualche d'uno che in
Commissione, non so il Gruppo della Democrazia Cristiana è
rappresentata nella Commissione Turismo? Sì? E allora penso che
possiamo arrivare al dunque.
Montesano (P.S.D.I.)
- Allora siccome ci sono delle
proposte che tra l'altro non possono essere portate a termine in
questo Consiglio perché non è all'ordine del giorno nessuna nomina
di Commissioni, direi: incarichiamo l'Assessore al Turismo, il
Presidente della Commissione Turismo, di vedere di risolvere questa
rappresentanza nel modo più opportuno, è vero? Tra Presidente di
Commissione e Assessore al Turismo. E passiamo ai voti della
delibera modificata così come esposto dall'Assessore Milanesio. Chi
approva alzi a mano. Contrari? Astenuti? Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK