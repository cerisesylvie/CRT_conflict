Consiglio Regionale della Valle d'Aosta - Oggetto del Consiglio n. 1244 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1244 del 9 febbraio 2022 - Resoconto
OGGETTO N. 1244/XVI - Interrogazione: "Indicazioni fornite
dall'Assessorato regionale alla sanità ai medici di base per la
richiesta di tamponi molecolari Covid ai propri pazienti".
Bertin (Presidente) -
Punto n. 19. Risponde l'assessore
Barmasse.
Barmasse (UV) -
Prima domanda: "se effettivamente sono
state date dall'Assessorato indicazioni precise ai medici di base
per la richiesta di tamponi molecolari". Informo che non risultano
essere state date indicazioni dall'Assessorato sulla
somministrazione di tamponi molecolari perché non è di competenza
dell'Assessorato fornire tali indicazioni, mentre sono state
fornite dall'Azienda USL ripetute e costanti informazioni ai medici
di medicina generale in concomitanza con i numerosi cambi di
normative e procedure ministeriali conseguenti all'evolversi della
pandemia, della tecnologia e degli accordi.
Seconda domanda: "se il personale dell'USL che contatta i
pazienti per i quali i propri medici di base hanno chiesto
l'effettuazione di un tampone domiciliare siano medici e, in caso
di risposta negativa, quale sia la loro qualificazione
professionale". Il personale che contatta i pazienti è
rappresentato da personale sanitario, quindi possono essere di
solito infermieri o assistenti sanitari.
Terza domanda: "se ci siano delle motivazioni non a conoscenza
dei pazienti che giustifichino la possibilità da parte del
personale USL di modificare le indicazioni date dal medico di
base". Il contatto con il paziente è volto, oltre che a fornire
informazioni e ottenere indicazioni sul domicilio, a verificare che
non siano cambiate le condizioni cliniche, solo nel suddetto caso
può essere variata l'indicazione organizzativa chiesta dal medico,
in nessun caso autonomamente quella clinica.
Presidente -
Per la replica, ha chiesto la parola la
consigliera Spelgatti, ne ha facoltà.
Spelgatti (LEGA VDA) -
Prendo atto della sua risposta,
soprattutto all'ultima domanda, perché invece dalle segnalazioni
ricevute pare che normalmente, a fronte della richiesta da parte
del medico di base motivata e in relazione al tampone molecolare
fatto a domicilio, gli operatori che poi contattano i vari pazienti
dirottino sempre sul
drive-in
o, meglio, in tutte le
segnalazioni che abbiamo ricevuto sono state dirottate sul drive-in
senza che fossero cambiate le condizioni e quant'altro. La esorto a
fare una verifica rispetto a quello che mi ha detto perché mi
sembra più che corretto che debba essere modificato solo quando ci
sono delle motivazioni oggettive, anche perché se la scelta sta in
capo al medico di base che dà queste indicazioni, non si capisce
poi perché l'operatore faccia e spinga poi i pazienti a non
usufruire di questo servizio se il medico di base in coscienza ha
ritenuto di dover fornire questo tipo di servizio. Vista la sua
risposta, allora le dico che tante volte non è andata così,
perlomeno sulla base delle numerose segnalazioni che abbiamo
ricevuto in tal senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK