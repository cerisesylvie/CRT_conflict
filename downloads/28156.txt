Consiglio Regionale della Valle d'Aosta - Oggetto del Consiglio n. 113 del 24 giugno 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 113 del 24 giugno 1970 - Resoconto
OGGETTO N. 113/70 - Legge regionale concernente:
"Assegnazione gratuita dei libri di testo agli alunni delle scuole
secondarie di secondo grado della Regione".
Lustrissy
(D.P.) -
Mi pare che questo
provvedimento di legge è accompagnato da una relazione che tutti i
Consiglieri hanno avuto modo di leggere e prendere visione, però
devo dire, a commento di questo disegno di legge, alcune cose
aggiuntive che non sono comprese nella relazione.
Il provvedimento odierno si inserisce nel più vasto quadro della
politica sociale scolastica regionale tendente alla gratuità delle
scuole di ogni ordine e grado in modo da assicurare gli accessi a
più livelli di istruzione ai ragazzi capaci e meritevoli che
altrimenti sarebbero esclusi perché appartenenti a famiglie meno
abbienti.
Questo intervento permetterà un risparmio medio per famiglia di
40.000 lire circa per anno scolastico per ogni figlio studente,
che, sommato agli altri interventi in atto quale borse di studio e
sussidi scolastici e libri di testo gratuiti per le scuole medie
inferiori e per l'Istituto Professionale, rappresenta un intervento
cospicuo della Regione nell'ordine di oltre 200 milioni di lire.
Stiamo esaminando inoltre alcuni altri provvedimenti sempre
all'ordine del giorno votato in Consiglio regionale nella seduta
del febbraio scorso, che tendono ad estendere sempre più la
gratuità della scuola a tutti i livelli, e i provvedimenti che
stiamo studiando sono quelli delle mense gratuite per gli studenti
delle scuole medie, la ristrutturazione delle classi e una più
incisiva politica di edilizia scolastica regionale, naturalmente
tutti quanti i provvedimenti che dovremo adottare nel campo
scolastico saranno sottoposti quanto prima alla Commissione
prevista dall'ordine del giorno del Consiglio regionale, vale a
dire la Commissione consiliare dell'Istruzione Pubblica, integrata
dai rappresentanti degli insegnanti, dai rappresentanti degli
studenti, dai rappresentanti dei Sindacati, Commissione che si
intende costituire quanto prima affinché si riesca a definire più
esattamente il tipo di politica scolastica che intenderà perseguire
l'Amministrazione regionale per il prossimo futuro.
Andrione
(U.V.) -
Vorrei proporre a nome del
Consigliere Germano e mio un ordine del giorno che suoni in questa
maniera: "Il Consiglio regionale considerato che i benefici della
legge in esame non potrebbero essere goduti da quegli studenti di
scuole secondarie di 2° grado che frequentano tipi di scuole non
esistenti nella Regione, che tale situazione costituirebbe
un'ingiustizia nei confronti di questi studenti, invita l'Assessore
alla P.I. di voler esaminare la concreta possibilità di estendere a
detti studenti il beneficio della gratuità dei libri di testo e a
tal fine, prega l'Assessore alla P.I. di invitare la Commissione
consiliare permanente a sottomettere al Consiglio regionale le
disposizioni di legge opportune e necessarie".
Je voudrais également ajouter comme je l'ai fait lors de la
discussion au sein de la Commission de l'Instruction Publique que
je prie l'Assesseur et la Junte de bien vouloir examiner la
possibilité d'épargner quelque chose sur la somme de 80 millions de
lires qui a été prévue en cherchant à récupérer et à faire servir
pendant quelques années les livres de texte qui ne sont pas
strictement professionnels et qui serviraient pour toute la vie aux
étudiants.
Si nous pensons que dans quelques années nous allons rejoindre
une somme de 400 millions de lires dépensées pour les livres
gratuits, je crois qu'il est intérêt du Conseil et de la Junte
d'examiner la possibilité de faire valoir pendant plusieurs années
les mêmes livres de texte, ce qui arrive en Suisse, en France, en
Suède, partout où la gratuité des livres a été acceptée comme
principe déjà depuis une dizaine d'années.
Manganoni
(P.C.I.) -
D'accordo su quanta ha detto
Andrione, sul fatto del cambiamento dei libri, io vorrei
aggiungere: può quasi a volte sorgere il sospetto che ci sia un
accordo tra le case editrici di cambiare tutti gli anni i libri,
con delle spese rilevanti, no? Comunque d'accordo. Io vorrei
attirare l'attenzione della Giunta su un altro fatto, do, innanzi
tutto, atto che si è fatto presto e concretamente un passo avanti
su quel rinnovamento nella scuola, correzione delle cose che non
vanno in Valle d'Aosta anche in base ai poteri normativi che
abbiamo noi.
Io mi auguro che si continui così, che se ne faccia presto un
altro, e via di seguito.
Però io insisto su quanto ho già avuto occasione di dire e che
ribadirò oggi, sulla situazione di quegli studenti delle Scuole
medie superiori che abitano nelle zone che non possono fruire di
mezzi di trasporto: colline di Verrayes, Brusson, Torgnon... come
fa uno che abita a Brusson o Torgnon ad andare tutte le mattine, a
venire ad Aosta a scuola e rientrare la sera? Non è possibile...
quelli che abitano nel fondo valle e che non hanno la possibilità
di avere dei mezzi di comunicazione e che rinunciano a frequentare
le scuole superiori o si devono pagare la pensione o il collegio ad
Aosta o Ivrea o altrove, cioè dove ci sono queste scuole.
E questa difficoltà di trovare i mezzi o di pagarsi la pensione,
perché sappiamo la situazione familiare di molte di quelle
famiglie, papà operaio, agricoltore, non può disporre di 40-50 mila
lire di pensione per mandare il figlio a scuola ad Aosta, dove c'è
la scuola media superiore; ed allora io qui direi... non è che si
debba fare una legge, ma già per l'anno scolastico prossimo
prevedere una forma di sussidio, di contributo, in modo che
cominciamo anche a dare la possibilità a questi, perché se no, di
fatto, gli abitanti di quelle famiglie povere, salvo poche
eccezioni, dove il papà fa delle eccezioni...per pagarsi...per
pagare la pensione o il Collegio, noi mettiamo questi giovani
nell'impossibilità di frequentare le scuole superiori. Non parliamo
poi dell'università...
È una grave discriminazione, non voluta, ma una discriminazione
di fatto nei confronti di questi alunni, ed allora io
pregherei...veda l'assessore, veda la Giunta come impostare in
attesa di una regolamentazione che non dovrebbe però andare alle
calende greche, in modo da...perché effettivamente è un problema
grave: i giovani sparpagliati nei nostri Comuni, nei Comuni delle
valli laterali, si trovano nell'impossibilità di frequentare le
scuole superiori, è vero questo.
Io non faccio nessuna colpa a nessuno, ho detto prima che la
Giunta ha fatto un primo passo, però siccome di passi bisogna
ancora farne tanti, io direi che il secondo passo veramente urgente
è questo.
Tonino (P.S.I.U.P.) -
Penso che non sia il caso di
analizzare la relazione al disegno di legge sull'assegnazione
gratuita agli alunni delle scuole secondarie della Regione, perché
nel suo significato è notorio il passo avanti verso quegli
indirizzi che furono oggetto di una lunga discussione nell'adunanza
del 2 febbraio scorso; molto resta ancora da fare per portare la
scuola ad un livello che sia accessibile a tutti, ma comunque
prendo atto di questa iniziativa e il mio intervento finirebbe qui,
se non ravvisassi, in questa relazione, qualche cosa da
chiarire.
Si legge nella relazione, come pure all'articolo 1 della
proponente legge, che l'assegnazione dei libri gratuiti di testo
concernenti le materie di insegnamento viene data agli alunni
iscritti alle scuole di 2° grado della regione, questo all'art. 1.
Si legge nella relazione al 4° comma che le scuole di questo tipo
sono situate solo nella Città di Aosta, e questo lo sapevo, non
vedo però né sulla relazione, né tanto meno negli articoli della
promulgazione della legge, nessun accenno per gli alunni della
bassa valle...se qualcuno che mi ha preceduto ne ha già parlato,
che per ragioni di lontananza e di trasporto, si trovano costretti
a frequentare le scuole secondarie fuori Valle - in particolare il
liceo Botta, l'Istituto Cena di Ivrea - ora quello che vorrei
sapere dalla Giunta e in modo particolare dall'Assessore alla
Pubblica Istruzione è cosa si pensa di fare per non cadere in una
ulteriore discriminazione anche involontaria, cosa si intende fare
per gli alunni della bassa valle, che grosso modo saranno una
settantina, che si recano alle scuole secondarie di 2° grado, forse
fuori dalla Regione.
Leggendo sia la relazione del disegno di legge e sia la proposta
di legge, sembrerebbe che per questi alunni, questa particolare
forma di assistenza non ci fosse, allora aspetto, prima di dire la
proponente legge va bene, che mi sia chiarito quanto richiesto.
Sono d'accordo sull'ordine del giorno che è stato portato dal
Consigliere Andrione per quanto concerne appunto questo
problema.
Lustrissy
(D.P.) -
Per quanto riguarda l'ordine
del giorno presentato dai Consiglieri Germano e Andrione, io
ritengo di poterlo accogliere come raccomandazione alla Giunta di
esaminare anche il problema degli studenti che frequentano scuole
di tipo non esistente in Valle, pertanto anche a loro penso, con
un'estensione forte delle borse di studio che abbiamo già in atto,
si possa risolvere il problema, per quanto non ritengo oggi, dal
punto di vista tecnico, possibile inserire una norma del genere
nella legge che stiamo esaminando, comunque sono favorevole
all'estensione di questo beneficio anche a questi studenti, poi le
modalità le studieremo all'interno della Commissione consiliare
dell'Istruzione Pubblica.
Per quanto riguarda la possibilità, i problemi generali
sollevati dal Consigliere Manganoni, io ritengo di poter dire, a
nome della Giunta, che ci muoveremo nel senso e nello spirito
dell'ordine del giorno già votato dal Consiglio regionale; cioè
volto e tendente ad assicurare sempre più la completa gratuità
della frequenza della scuola di ogni ordine e grado.
E proprio a questo proposito che abbiamo intenzione fin dal
prossimo anno scolastico di mettere in atto un servizio di mense
gratuite a favore di questi studenti, anche di scuole medie
superiori.
Per quanto riguarda il problema dei trasporti, io ritengo che
sia un problema da affrontare anche questo.
Dobbiamo metterli, anche questi, nelle condizioni di coloro che
frequentano la scuola media dell'obbligo ai quali già rimborsiamo
il 50% delle spese di trasporto come Amministrazione regionale,
lasciando l'altra percentuale a carico dei Comuni e dei Patronati
scolastici.
Pertanto, io ritengo che fin da quest'anno si possa già
prevedere un aumento forte delle borse di studio che noi
attualmente abbiamo messo a disposizione degli alunni delle scuole
medie superiori, che hanno raggiunto l'importo per quest'anno di
60.000.000 circa, forse potenziando le borse di studio si potrebbe
anche venire incontro alle esigenze di questi alunni, con il
proposito di riesaminare tutto il problema dei trasporti scolastici
visti in una nuova visione.
Per quanto riguarda il problema sollevato dal Consigliere Tonino
che si riferisce se ben ho capito agli alunni della bassa Valle che
frequentano le scuole ad Aosta, fuori Valle, allora vale per Tonino
quanto ho detto per il Consigliere che l'ha preceduto, cioè, per i
libri di testo noi esamineremo la possibilità di concedere dei
sussidi scolastici a questi alunni che si recano fuori Valle per
frequentare questi tipi di scuole non esistenti in Valle, di un
contributo, equivalente più o meno all'importo dei libri di
testo.
Per le altre scuole di tipo esistente in Valle, ma che per
motivi di dislocazione, cioè...il motivo è ancora diverso e lo
esamineremo tutto quanto.
E ritengo con questo di avere risposto a tutte le domande che mi
sono state poste.
Rimane ferma l'intenzione di esaminare al più presto tutto
quanto è il problema degli interventi a favore di un certo tipo di
politica scolastica dell'Amministrazione regionale all'interno
della Commissione indicata nell'ordine del giorno del
Consiglio.
Pertanto quanto prima costituiremo la Commissione e ci metteremo
all'opera per esaminare più compiutamente tutta la situazione a
questo proposito.
Manganoni
(P.C.I.) -
Io sono quasi totalmente
soddisfatto della risposta di Lustrissy, voglio solo... questo...
dice Lustrissy "noi abbiamo le borse di studio di 60 milioni per le
scuole superiori, e rivedremo tutto il problema dei trasporti,
ecc.", ma il problema che io ho sollevato non rientra nel problema
trasporti. Adesso faccio un esempio pratico: molti di voi sanno
dov'è la frazione di Graines a Brusson, ci sono una quarantina di
abitanti, in questa frazione, ancora... (
voce
) ...non so i
bambini, ma una quarantina di abitanti; adesso per la scuola media
cosa fanno? Fanno questi 20 minuti a piedi dalla frazione, c'è la
strada, ma il pullman non passa...nella scuola superiore...
(
voce in lontananza
) ...esatto. Perché lì noi possiamo
riformare tutti i trasporti; perché supponiamo, se lì ce n'è uno di
questi tre bambini delle scuole medie inferiori che deve andare,
che ha la possibilità di andare alle scuole superiori, non possiamo
mettere un pullman...non è possibile.
Effettivamente la sola soluzione è quella di pagargli una
pensione in un collegio.
Come per le scuole inferiori, come ha detto Dujany, c'è lo
stesso trattamento.
Dujany
(D.P.) -
...alla conclusione
dell'intervento dell'Assessore, il quale si propone di portare in
sede di Commissione consiliare l'esame del problema della scuola,
per mettere in evidenza il grave disagio nel quale si trova la
scuola nazionale, cioè le scuole in genere, non solo italiane, e in
modo particolare anche la scuola della Valle d'Aosta è trascinata
da questa situazione di carattere nazionale.
Da una parte la Regione sta facendo sforzi non indifferenti per
cercare di rendere la cultura dell'assetto alla scuola il più
possibile accessibile a tutti gli studenti appartenenti a qualunque
categoria sociale e dall'altra parte assistiamo a un tipo di scuola
che non tende a formare o non ha la possibilità di formare un
cittadino di una determinata struttura valdostana, di una
determinata struttura come la vorremmo noi. E allora mi chiedo
questo: favoriamo l'assetto alla scuola, ma cerchiamo anche di
vedere che tipo di scuola vogliamo costruire, cerchiamo di far sì
che la scuola veramente cerchi di formare un cittadino che viva
nella realtà della regione alla quale appartiene pur in uno spirito
europeo, pur in uno spirito di una certa ampiezza che non corra il
rischio di essere ristretto in una visione provincialistica; e
allora qui vorrei attrarre l'attenzione sulla necessità che lo
Statuto venga attuato almeno in quella parte del trasferimento
delle competenze amministrative che sono ribadite nel nostro
Statuto, oltre ai decreti del 1945-'46, in modo che siano realmente
trasferite all'Amministrazione regionale, perché altrimenti
corriamo il rischio di creare provvedimenti, di spendere molto
denaro per far accedere dei ragazzi a una scuola che non riesce a
formarli nello spirito nel quale ci auguriamo.
Lustrissy
(D.P.) -
Volevo dire brevemente questo,
rispondendo al Consigliere Manganoni, che proprio in risposta a
quanto... al problema che aveva sollevato, cioè di queste
situazioni di disagio per gli studenti di scuole medie superiori
che abitano in Comuni lontani e disagiati, si pensava sin dal
prossimo anno di elevare il numero delle borse di studio in modo da
poter intervenire con queste borse di studio per il pagamento se
non totale, completo, delle rette dei collegi, per lo meno venire
incontro con una misura adeguata. Ecco.
Fosson
(U.V.) -
Je voulais seulement dire que nous
partageons entièrement ce qu'a dit le Président de la Junte,
approfondir ce problème qui est un problème très important.
Germano (P.C.I.) -
...dichiarazione di voto... noi siamo
d'accordo con questa legge; ci pare che sia un fatto molto
importante, una legge che ci pone ancora una volta all'avanguardia,
anche su scala nazionale.
Apprezziamo anche l'intervento dell'Assessore che dice che è un
primo passo e a questo bisogna che seguano altri, e apprezziamo
anche l'intervento del Presidente della Giunta che ha voluto andare
oltre al problema della gratuità, cioè entrare effettivamente nella
questione della Scuola.
Noi pensiamo che queste cose qualificano più che altro questa
Giunta e ci auguriamo che si continui su questa...
Montesano (P.S.D.I.) -
Altri interventi? Allora prima di
mettere in votazione la legge mettiamo in votazione l'ordine del
giorno presentato dal Consigliere Andrione e già letto e accolto
dal Presidente della Giunta.
Chi approva alzi la mano? Contrari? Astenuti?
Il Consiglio approva.
Allora si passa all'approvazione della legge, articolo per
articolo.
Art. 1 - Chi è favorevole alzi la mano. Contrari? Astenuti? Il
Consiglio approva.
Art. 2 - Chi è favorevole alzi la mano. Contrari? Astenuti? Il
Consiglio approva.
Art. 3 - Chi è favorevole alzi la mano. Contrari? Astenuti? Il
Consiglio approva.
Art. 4 - Chi è favorevole alzi la mano. Contrari? Astenuti? Il
Consiglio approva.
Art. 5 - Chi è favorevole alzi la mano. Contrari? Astenuti? Il
Consiglio approva.
Art. 6 - Chi è favorevole alzi la mano. Contrari? Astenuti? Il
Consiglio approva.
Si passa alla votazione a scrutinio segreto.
Risultato della votazione: presenti: ventotto; votanti:
ventotto; favorevoli: ventisette; contrari: uno.
Il Consiglio approva.
Si passa all'oggetto n. 9.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK