Consiglio Regionale della Valle d'Aosta - Oggetto del Consiglio n. 2076 del 20 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Personale medico e paramedico
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 2076 del 20 giugno 2001 - Resoconto
OGGETTO N. 2076/XI Soluzioni prospettate
dall’ASL per la designazione del Primario del
reparto di Urologia dell’Ospedale regionale.
(Interpellanza)
Interpellanza Vista la sentenza del Consiglio di Stato, la
quale ha respinto il ricorso presentato dall’A.S.L.
della Valle d’Aosta in riferimento al primariato di
urologia;
Preso atto che l’A.S.L. ha affidato
all’Avv. Avoglio di Milano lo studio delle strategie
per risolvere la vacanza del primario del reparto di urologia;
il sottoscritto Consigliere regionale
Interpella
l’Assessore competente al fine di conoscere quali
soluzioni sono state prospettate e quali ritenute più efficaci
dall’A.S.L. e con quali tempistiche si ritiene si
possa giungere alla designazione del primario del reparto di
urologia dell’Ospedale di Aosta.
F.to: Lattanzi
Presidente
La parola al Vicepresidente Lattanzi.
Lattanzi (FI) Sarò velocissimo anche perché la vicenda è
notissima, il Presidente ne è aggiornatissimo e quindi ne vorremmo
essere anche noi illuminati. Non mi siedo ancora perché mi sembra
giusto, nella presentazione di questa interpellanza, ricordare
almeno due passaggi.
La recente sentenza del Consiglio di Stato ha respinto il
ricorso che l’ASL aveva presentato in riferimento al
ricorso presentato e vinto dal Dr. Pierini che aveva sollevato
dubbi sulla legittimità della nomina del Dr. Thiébat.
Abbiamo anche preso atto del fatto che l’ASL
naturalmente dopo questa sentenza negativa per lei ha incaricato un
legale di analizzare la situazione per capire come poterne venire
fuori.
Nella presentazione di questa interpellanza mi sento di
ricordare ancora un altro fatto.
Su questa vicenda in questi ultimi tempi abbiamo sentito
dichiarazioni dello stesso primario in questo momento incaricato-
diciamo così - di reggere il lavoro di Primario di Urologia che
commenta come secondo lui questa sia esclusivamente una questione
tecnica e si stupisce del clamore delle ripetute interpellanze che
sono secondo lui di tipo politico, quindi non comprende perché
questa situazione di tipo tecnico abbia dei risvolti politici.
Noi abbiamo invece, ed è il motivo della interpellanza, sempre
denunciato che ritenevamo questa operazione così macroscopicamente
tecnicamente infondata che non poteva che essere un fatto politico,
visti i trascorsi politici del Sindaco Thiébat che, guarda caso,
vinceva un concorso non per motivi tecnici, ma esclusivamente per
meriti pregressi, politici e che quindi i Valdostani si trovano per
questioni politiche ad essere operati da un sindaco e non da un
primario o perlomeno da una persona che negli ultimi cinque anni
aveva fatto, prima di tornare a fare il primario, il sindaco, di
conseguenza sollevavamo problemi di competenza tecnica proprio da
chi non aveva potuto per questioni evidenti occuparsi di
professionalità.
A questo punto però, per uscire dalla polemica, vorremmo
conoscere quello che in fondo vogliono sapere tutti i Valdostani e
cioè come si esce da questa situazione, qual è la soluzione per il
Primariato di Urologia che fra l’altro in questo
momento versa in situazione di relativa incertezza e di relativa
poca possibilità di comprendere quali sono gli sviluppi di questa
situazione.
Lascio al Presidente, che sostituisce
l’Assessore, la risposta all'interpellanza.
Presidente
La parola al Presidente della Regione, Viérin
Dino.
Viérin D. (UV)
Tout en laissant au Vice-président Lattanzi
la responsabilité des affirmations et des jugements exprimés, je
réponds aux questions ponctuelles qui ont été posées:
"?
conoscere quali soluzioni sono state prospettate e quali ritenute
più efficaci dall’ASL e con quali tempistiche si
ritiene si possa giungere alla designazione del Primario del
reparto di Urologia dell’Ospedale di Aosta".
A
cet égard, je remplis encore une fois des fonctions
d’ambassadeur ou de "passacarte" car, la compétence
revient à l’USL. Je donne donc lecture des
délibérations adoptées par l’USL le 13 juin:
"Richiamata la propria deliberazione
dell’agosto 2000, relativa al conferimento di
incarico quinquennale di dirigente sanitario medico di struttura
complessa appartenente all’area di Chirurgia e delle
specialità Chirurgia e Disciplina di Urologia, vista la sentenza
del TAR di annullamento di questa delibera, evidenziato che
l’azienda USL ha presentato in via incidentale
domanda di sospensione dell’efficacia della sentenza
del TAR e che il Consiglio di Stato ha respinto tale istanza,
l’azienda delibera di prendere atto
dell’ordinanza del Consiglio di Stato del maggio
2001; di incaricare lo studio Avoglio di Milano di attivare le
procedure necessarie al fine di giungere in tempi brevi alla
sentenza di merito"
.
Je fais référence à cette délibération, car elle fournit les
raisons de la délibération suivante, toujours en date du 13
juin:
"Ritenuto che nelle more della pronuncia di merito del
Consiglio di Stato?"
dont on a sollicité la décision
"? non
siano opportune iniziative volte alla conclusione della selezione
indetta per il conferimento dell’incarico di
dirigente medico di struttura complessa, disciplina Urologia,
iniziative che potrebbero confliggere con l’attesa
decisione del Consiglio di Stato, producendo oneri o responsabilità
a carico di questa azienda; ritenuto peraltro
nell’attesa del pronunciamento del Consiglio di
Stato nel merito del ricorso presentato dall’azienda
di dover assegnare le funzioni superiori ai sensi del DPR 128/1969;
ritenuto che occorre assicurare l’esercizio di
funzioni di responsabilità nell’unità di base di
Urologia e che a tal fine l’azienda
delibera:
1) di dare atto, salvo l’esito dell'impugnativa
proposta dall’azienda avanti il Consiglio di Stato,
che l’incarico di struttura complessa conferito al
Dr. Thiébat deve intendersi estinto a decorrere dal 15 febbraio
2001?" et ce, sur la base de la prise d’acte de la
sentence.
"? nel contempo di attribuire al Dr. Thiébat le funzioni
superiori del posto di Responsabile dell’unità di
base di Urologia a decorrere dal 22 maggio 2001, in via
provvisoria, in attesa del pronunciamento del Consiglio di Stato in
merito al ricorso avverso la sentenza del TAR di Aosta"
.
Voilà les décisions adoptées par l’USL concernant
la question soulevée par le Vice-président Lattanzi.
Presidente
La parola al Vicepresidente Lattanzi.
Lattanzi (FI) Intanto, Presidente, non voglio assolutamente
considerarla il passacarte dell’Assessore, come non
posso pensare che l’Assessore possa essere il
semplice passacarte dell’ASL perché
l’ASL ha la sua evidente autonomia gestionale, deve
averla, guai se non fosse così, anzi più volte abbiamo denunciato
il contrario, cioè ingerenze dell’Assessorato e
quindi della politica nella gestione, ma sappiamo anche che in
questa situazione l’ASL è prigioniera tecnicamente
di decisioni politiche checché se ne voglia dire.
Ora noi prendiamo atto della presa d’atto del
Presidente della Giunta che evidentemente non può, non se la sente,
non vuole, non ritiene di dover commentare questa vicenda in
termini politici anche per rispetto alla delega che ha dato
all’Assessore alla sanità, però noi non possiamo non
esprimere come questa deliberazione ultima, che noi consideriamo un
vero by-pass tecnico della decisione del Consiglio di Stato, sia
un’altra ciliegina che naturalmente non è da
imputare né al Presidente della Giunta, né
all’Assessore, ma alla gestione
dell’ASL che mette un’altra ciliegina
di vergogna su una vicenda che di vergognoso in termini politici ha
già molto.
Si pensava che dopo i ricorsi bocciati e le sospensioni
richieste, bocciate ulteriormente, quindi con una chiara presa di
posizione da parte del TAR e del Consiglio di Stato, qualcuno
avesse almeno la decenza di fare veramente una sospensiva. Stiamo
parlando della sospensione del primario, che ha perso un ricorso,
ha perso una gara di nomina e che dovrebbe essere, nella decenza
comune, sospeso dal suo incarico.
Riteniamo che questa sospensione dall’incarico
sarebbe un atto di dignità perché se ha i requisiti, verrà
riammesso, se non ha i requisiti, non deve rientrare da domani
mattina, non spetta a lui quell’incarico. Crediamo
che in questa delibera, evidentemente consigliata in termini
tecnici dal legale che l’azienda si è presa per la
sua strategia, di tecnico ci sia veramente poco. C’è
la pervicacia politica di aver fatto una scelta di tipo politico
tre anni or sono e di continuare, indipendentemente da quelli che
sono i giudizi che vengono espressi, tecnici, scientifici, legali,
su una scelta politica, fino alla morte.
Ma noi siamo pronti a questo punto ai successivi passi. Quando
tutti, ma proprio tutti i tribunali avranno detto che Thiébat non
può fare il primario, non so cosa si inventerà
l’ASL, ma a questo punto abbiamo la certezza
politica che Thiébat farà comunque sotto qualche forma il Primario
dell'Urologia, ma non è accettabile!
Noi denunciamo in quest’aula una gestione
incredibile di questa vicenda, che è esclusivamente politica, e lo
ribadiamo perché questa ulteriore delibera dell’ASL
che con ostinazione ripropone e riconferma la sua nomina, la
consideriamo veramente pervicacia politica, naturalmente negativa e
non di sicuro a beneficio della salute dei Valdostani.
Presidente
La seduta è sospesa, riprende alle 16.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK