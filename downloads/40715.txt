Consiglio Regionale della Valle d'Aosta - Oggetto del Consiglio n. 48 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 48 del 25 luglio 2018 - Resoconto
OGGETTO N. 48/XV - Interpellanza: "Proposta di abrogazione
della legge regionale concernente la quotazione in Borsa della
società CVA".
Fosson (Presidente)
- Punto 12 all'ordine del giorno. La
parola al consigliere Nogara per l'illustrazione.
Nogara (UVP) -
Questa interpellanza è un po' il seguito
del primo Consiglio regionale della quindicesima legislatura,
perché proprio nel programma del Governo regionale di questa
legislatura per prima cosa si è subito trovata una parte, due
piccoli paragrafi, in cui si legge testualmente: "
Abrogazione
della legge concernente la quotazione della CVA, a garantire che le
decisioni future garantiscano migliori prospettive alla società.
Ottenimento del rinnovo delle concessioni delle acque.
". Già in
quella sede, nella prima seduta del Consiglio regionale, avevo
fatto notare che l'ottenimento del rinnovo delle concessioni delle
acque non c'entra proprio niente con tale programma, perché si deve
andare a gara, in questo momento né la Giunta, né il Consiglio
possono decidere una cosa del genere, le concessioni vanno a
gara.
Per quanto riguarda poi invece la quotazione di CVA si è rimasti
un po' stupiti, anche perché, quotazione o meno, tale decisione
dovrà essere presa proprio da questo Consiglio regionale, se si
prenderà in questa legislatura e non è che, bloccando o fermando la
quotazione di CVA in questo momento, succeda qualcosa di
particolare. Anzi, io penso che sia lei, assessore Aggravi, a
dovermi rispondere; dall'estrazione che ha lei, il fatto di non
quotare in Borsa una società come la CVA, mi fa un po' strano. Il
tema della quotazione in Borsa di CVA è stato poi oggetto di grandi
discussioni anche in campagna elettorale, l'ho visto un po' in
tutte le bozze di tutti i programmi. La bozza del "gruppo dei
dieci" - qui me la ritrovo scritta così -, quella che ci hanno
fornito proprio dieci minuti prima dell'incontro con la Lega,
recita: "
Le acque sono un bene di tutti i valdostani, devono
restare pubbliche e devono rimanere di loro proprietà, no dunque
alla quotazione in Borsa
". Adesso sarebbe forse il caso di
mettere un po' i puntini sulle "i". Forse tanti qui all'interno di
questo Consiglio non sanno che la proprietà delle acque non c'entra
niente con la quotazione in Borsa di CVA. La proprietà delle acque
è della Regione e sarà proprio la Regione a mettere in concessione
queste acque. Il fatto di non quotare la CVA in Borsa sarà forse un
po' pericoloso, pertanto mi appello di nuovo all'assessore Aggravi
che, essendo un po' del settore, dovrebbe conoscere quali sono le
pericolosità nel fare un passaggio del genere.
Sarò breve, perché sono anche curioso di sentire i motivi del
perché non si vuole quotare la CVA in Borsa: quali sono i motivi
per cui si dice che la CVA non va quotata in Borsa? Perché? Questo
è ciò che vorrei sentire ora - non so se su questo mi risponderà
l'Assessore o il Presidente - e poi avrò modo di dire quello che mi
rimane ancora dire nella risposta.
Presidente -
La parola alla Presidente della Giunta per
la risposta.
Spelgatti (LEGA VDA) -
Molto brevemente. Molte forze
politiche della maggioranza, tra cui la Lega, non era e non sono
convinte, perlomeno allo stato attuale delle informazioni, della
necessità della quotazione in sé o delle modalità in cui è stata
prevista dalla legge di cui prevediamo l'abrogazione. Aggiungo a
informazione del Consiglio - ma lei, consigliere Nogara, dovrebbe
saperlo - che di fatto la quotazione è già stata sospesa prima del
nostro insediamento; quindi, a bocce ferme, potremo chiaramente
esaminare a fondo il
dossier
, insieme al Consiglio, per
giungere - spero - ad una soluzione condivisa o perlomeno scelta in
perfetta cognizione di causa.
Presidente -
La parola al consigliere Nogara per la
replica.
Nogara (UVP) -
Come al solito mi aspettavo un qualcosa di
più come spiegazione, ma la nostra Presidente è sempre lapidaria,
non ci dà alcun tipo di spiegazione. Le volevo ricordare, dato che
lei mi ha detto "come ben saprà", che non si è deciso di bloccare
la quotazione in Borsa. Non è proprio così. C'è stata una
risoluzione qui, in quest'Aula, in cui si diceva che doveva esserci
il Piano industriale e il Piano di sviluppo per la CVA. Questo
piano industriale e questo piano di sviluppo sono stati messi a
disposizione di tutti i consiglieri nella passata legislatura e
ogni consigliere doveva firmare per prendersi l'impegno di non
divulgarli. Io non so se lei li ha letti, non credo, ma le
consiglio di leggerli, perché da questa documentazione
probabilmente capirà tante cose, come penso che, forse parlando con
l'assessore Aggravi, qualcosa di più possa capire. È stata bloccata
e non bloccata, ma in questa risoluzione che aveva presentato
l'assessore Gerandin non c'era scritto di fermare la quotazione in
Borsa, bensì di fermare gli incarichi riguardanti l'ulteriore
proroga di questa quotazione; infatti la CVA ad un certo punto
doveva dare un incarico per proseguire la quotazione e non l'ha
fatto, perché ha seguito quanto scritto sulla risoluzione. Ecco
perché non è andata avanti. Poi ci sono diversi modi - se lo faccia
spiegare dall'assessore Aggravi - per portare avanti queste
quotazioni.
La CVA aveva deciso di portare avanti una quotazione in tre
fasi: prima dell'accoglimento dell'istanza verso la CONSOB e Borsa
Italia e poi con altre due fasi; nell'accoglimento dovevano
presentare della documentazione, si sono attenuti a quanto scritto
nella risoluzione e non sono andati avanti, ma si può benissimo
quotare in Borsa portando tutto nello stesso istante. La cosa
importante che dovreste fare voi in questo momento è rendere edotti
tutti i valdostani e questo Consiglio su cosa vuol dire "portare in
Borsa la CVA" o meno, anche perché voi adesso avete la
responsabilità di dire ad una società come la CVA di mettersi in
gara per le famose concessioni delle acque, che sono dei valdostani
e resteranno sempre dei valdostani. Sono concessioni che la Regione
mette in gara, è mettere una società come la CVA che non è quotata
in Borsa contro almeno dieci società quotate in Borsa. Mi riferisco
di nuovo all'assessore Aggravi, penso che lui sappia quali sono le
condizioni quando una società si mette in questo stato e cosa
succede: è come mandare una squadra di dilettanti a giocare in
serie A. Io dico che c'è tanta documentazione, penso e sono sicuro
che c'è la disponibilità da parte di CVA di essere ascoltati e
sentiti, di poter portare all'esterno quali sono le valenze, le
cose importanti per essere quotati in Borsa.
Vorrei dirvi ancora una cosa: non quotare in Borsa la CVA
potrebbe essere al 95 o al 99 per cento il modo per far sparire
CVA, perché, quando ci saranno le gare per le concessioni delle
acque, se CVA non riesce a prenderle, ricordatevi che sparirà
un'azienda importantissima per la Valle d'Aosta sotto l'aspetto
occupazionale, ma anche sotto l'aspetto di versamento delle tasse
all'interno della nostra Regione, poiché qualsiasi altra società al
di fuori della Valle d'Aosta che prenderà la concessione delle
acque di certo non verserà le tasse qui, in Valle d'Aosta, e di
certo non si prenderà in carico tutti i dipendenti che in questo
momento ha CVA. È questo che vi voglio dire: fate molta attenzione
a fare "sparate" del genere, perché la CVA è un bene
importantissimo per la Valle d'Aosta.
Lei, Presidente, sorride sempre quando si dicono queste cose.
Auguri, le dico io, però secondo noi sarebbe importantissimo magari
valutare prima di dire o di fare certe cose, proprio per questo
motivo. La CVA ha portato parecchio benessere all'interno della
nostra Regione, ci ha salvato in tante situazioni, quindi sul fatto
di quotarla in Borsa - e mi riferisco per l'ennesima volta
all'assessore Aggravi, che probabilmente sposa in parte quanto da
me detto e non perché si deve sentire legato a quanto si è scritto
su un programma di Governo - forse occorrerebbe fare una
riflessione. Vorrei dire a tutte le persone, a tutti i consiglieri
e a tutti i colleghi che non hanno ritirato il programma di
sviluppo della CVA di richiederlo alla Presidenza del Consiglio,
perché è importantissimo. Forse capirete e capiamo tantissime cose
che i valdostani non hanno ancora capito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK