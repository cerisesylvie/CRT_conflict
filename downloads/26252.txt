Consiglio Regionale della Valle d'Aosta - Oggetto del Consiglio n. 147 del 30 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 147 del 30 marzo 1973 - Resoconto
OGGETTO N. 147/73 - Estensione a tutti gli ex-combattenti dei
benefici di cui alla legge statale in data 24 maggio 1970, n. 336.
(Approvazione di Mozione)
Montesano (P.S.D.I.) -
Chi è che illustra la mozione?
Consigliere Tonino.
Tonino (P.S.I.U.P.) -
A noi sembra che sia tale e tanta
l'ingiustizia che viene sollevata in questa mozione che non sarebbe
esagerato dire la più grande ingiustizia di tanta ingiustizia.
Un'ingiustizia che mortifica i valori della Resistenza, i valori
dell'antifascismo, un'ingiustizia che colpisce centinaia di
migliaia di cittadini e che qualcuno spera che si assottiglino
sempre di più, un'ingiustizia che divide in figli propri e
figliastri una categoria di cittadini che ha rischiato la vita e
che tanti hanno pagato con la propria vita e che molti continuano a
pagare sempre di più con la propria salute l'ingiustizia della
guerra e oggi pagano ancora l'ingiustizia voluta da coloro che sono
intransigenti e assolutamente cercano di insabbiare il tutto.
Ma penso che sia inutile recriminare qui in quest'aula queste
discriminazioni, non solo penso in quest'aula i veri responsabili,
se mai qui ci sono solo alcuni amici di questi responsabili.
La mozione è stata presentata per esprimere in quest'aula la
protesta contro i tentativi dell'apposita Commissione proposta e
guidata dall'On. Condivi democristiano, già conosciuto per un suo
altro tentativo per insabbiare un'importante legge sull'agricoltura
e in secondo luogo questa mozione vuole sollecitare invitando gli
organismi parlamentari e di Governo a voler porre fine a questa
assurda discriminazione invitandoli a trovare il modo che meglio
credono più idoneo per portare giustizia e uguaglianza nella legge
336 per tutti i cittadini e non si dica che non si trovano i soldi
per completare questo provvedimento, come si sono trovati i soldi
per i super burocrati, per i grandi petrolieri, per l'assurda spesa
di armamento e per altre infinità di inutili spese si devono pur
trovare i soldi anche per risolvere questo problema di giustizia
sociale fra cittadini di una categoria.
Montesano (P.S.D.I.) -
Chi chiede la parola? Nessuno
chiede la parola? Consigliere Manganoni.
Manganoni (P.C.I.) -
È bene precisare che l'iniziativa
dei firmatari di questa mozione è avvenuta in seguito, non dico
alle pressioni, ma comunque agli inviti, da parte di un Comitato,
chiamiamolo promotore, composto da tutti gli ex combattenti, sia ex
partigiani sia ex prigionieri, ex reduci, sia da ex combattenti dei
vari fronti, fronte africano, fronte dell'Est ecc., che, indignati,
come ha detto Tonino, di questa situazione in cui si discriminano i
cittadini italiani in due categorie. Pertanto dicevo, in seguito a
queste insistenze di questo Comitato promotore, che rappresenta
tutti gli ex combattenti invalidi, di tutte le categorie, è la
ragione per cui ci ha indotto a presentare questa mozione.
Ora io penso che chi conosce il problema debba condividere
quest'indignazione, parlo dei Consiglieri presenti, e quindi io
sono certo che all'unanimità il Consiglio approverà questa
mozione.
Montesano (P.S.D.I.) -
Chi chiede la parola? Consigliere
Ramera.
Ramera (D.C.)
- Direi che noi siamo d'accordo, però, per
arrivare ad una votazione unanime, io propongo la cancellazione di
tutto il terzo comma perché non mi pare logico, a parte il fatto
che dovrei difendere un mio parlamentare, ma pare che, in una
mozione "il pare" non mi piace niente, o è sicuro o no, perché
dalle notizie pubblicate "pare che" quello va bene quando un
corrispondente della stampa pubblica notizie che hanno il segreto
istruttorio e allora scrive "sembra che" no? Quindi o è sicuro o
no, io chiederei per la votazione unanime del Consiglio, quindi
praticamente che viene incontro ai desiderata dei combattenti che è
anche logico, che venga tolto il terzo comma e quindi va bene lo
stesso la mozione anche se non c'è il terzo comma.
Montesano (P.S.D.I.) -
Consigliere Tonino.
Tonino (P.S.I.U.P.) -
Questo serve
per ottenere i
nostri fini, noi non abbiamo nessuna difficoltà di accogliere la
proposta del Consigliere Ramera.
Montesano (P.S.D.I.) -
Va bene, allora il terzo comma
viene depennato e la mozione passa ai voti se non ci sono altre
richieste o interventi, prego.
Manganoni (P.C.I.) -
La mia richiesta
sarebbe
solamente questa: cioè noi dobbiamo stabilire a chi lo
indirizziamo per il semplice fatto che, se noi lo votiamo e poi lo
mettiamo dell'archivio, non è che serva molto no? E allora a mio
parere sarebbe bene inviarlo a questa Commissione, no, che io
pregherei, come? Perché io penso che il Presidente delle Camere di
ordini del giorno di questo tenore ne riceveranno no? E allora
sarebbe forse meglio che già direttamente il Presidente volesse
interessarsi che questa Commissione.
Montesano (P.S.D.I.) -
Sì, volevo soltanto Consigliere
Manganoni, siccome voi avete accolto il concetto, cioè la proposta
del Consigliere Ramera, la quale proposta viene rispecchiata anche
nella parte deliberativa, al punto a) per essere coerenti, bisogna
non eliminare il primo punto e far rimanere il secondo.
Manganoni (P.C.I.) -
No, io direi il primo possiamo
eliminarlo "di esprimere la sua protesta...".
Montesano (P.S.D.I.) -
Dice la stessa cosa.
Manganoni (P.C.I.) -
Togliamo
della Commissione,
perché guardate, e Le dirò io seguo questi problemi sulla stampa
nazionale, le notizie sono, ecco, cancellando la Commissione no?
"contro i tentativi di rinviare", togliendo "la Commissione",
perché badate che le notizie sono abbastanza contradditorie della
stampa no? Io non vi ho portato qui la documentazione per non
affliggere, c'è una pagina, una mezza pagine del "Corriere della
Sera" di un 15 giorni fa diceva che era tutto insabbiato, vi sono
altre notizie sempre della stampa nazionale che dice: no non è
insabbiato, si va avanti, comunque sono contradditorie, allora ne
convengo, cancelliamo "la Commissione", però bisogna inoltrarla. Io
pregherei il Presidente di informarsi chi è in questa Commissione,
alla Commissione proposta allo studio di questo problema e al
Presidente della Camera e del Senato e io direi anche al Presidente
del Consiglio e i vari Gruppi parlamentari, suggerisce Tonino, che
non è sbagliato, ai Presidenti dei Gruppi parlamentari, no?
Montesano (P.S.D.I.) -
Va bene, va bene, allora la
mozione passa ai voti, chi approva alzi la mano. Contrari?
Astenuti? Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK