Consiglio Regionale della Valle d'Aosta - Oggetto del Consiglio n. 694 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 694 del 25 settembre 1989 - Resoconto
OGGETTO N. 694/IX - FORNITURA DI ARREDI ALLE BIBLIOTECHE
REGIONALI E COMUNALI. (Interrogazione con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Tonino ed iscritta al punto 7
dell'ordine del giorno.
INTERROGAZIONE CON RISPOSTA SCRITTA
La Signora Mariani Lucia, in forza al Servizio Biblioteche della
Regione dal 1985, è stata nominata dirigente di tale servizio a far
data dal 27 novembre 1987. A partire da tale data il marito della
Signora Mariani, titolare della "Studio Base Interni di C. & F.
s.n.c.", società che si occupa di arredamenti, si è specializzato
nella vendita e produzione di arredi per le biblioteche.
Secondo notizie raccolte dal sottoscritto la citata società ha
recentemente fornito arredi a diverse biblioteche comunali. Siccome
le spese per l'istituzione e l'arredo delle Biblioteche sono
assistite da finanziamento regionale (vedi legge regionale n. 30
del 30 luglio 1976) e sottoposte al controllo del Servizio
bibliotecario regionale, è evidente la necessità di una assoluta
trasparenza del rapporto tra il Servizio regionale ed i Comuni
nelle procedure di appalto delle forniture.
Ciò premesso il sottoscritto Consigliere regionale
INTERROGA
la Giunta per conoscere:
1) quante biblioteche regionali e comunali sono state arredate
dalla ditta Studio Base Interni di C. & F. s.n.c. in questi
ultimi anni;
2) con quali procedure i Comuni hanno assegnato la fornitura
degli arredi per le Biblioteche;
3) in che forma si esercita il controllo del Servizio
Biblioteche regionali sugli appalti espletati dai Comuni.
PRESIDENTE:
All'interrogazione con risposta scritta testé
letta è state data risposta con lettera n. 1356 in data 29 agosto
1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK