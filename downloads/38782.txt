Consiglio Regionale della Valle d'Aosta - Oggetto del Consiglio n. 2251 del 14 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
NORME DI ATTUAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2251 del 14 luglio 2016 - Resoconto
OGGETTO N. 2251/XIV - Interpellanza: "Tempistiche per
l'approvazione della norma di attuazione dello Statuto speciale in
materia di trasferimento alla Regione della titolarità di tutte le
acque pubbliche".
Rosset (Presidente) -
Punto n. 24 dell'ordine del giorno.
Per l'illustrazione ha chiesto la parola il Consigliere Chatrian;
ne ha facoltà.
Chatrian (ALPE) -
Chiederei gentilmente al Presidente del
Consiglio di avvertirci se sa che altri colleghi sono assenti e per
quali motivi, in modo da organizzarci nell'affrontare i diversi
punti all'ordine del giorno.
Per quanto riguarda invece il punto in questione, noi
presentiamo più di dodici giorni prima le iniziative, quindi a
livello di I Commissione non era ancora stato calendarizzato il
parere sullo schema di decreto legislativo concernente le norme di
attuazione dello Statuto speciale inerenti alle nostre acque. Il
quesito è in essere, ne discuteremo successivamente al punto n.
31.01, ma al di là di quello l'obiettivo di questa iniziativa è
conoscere, nel limite del possibile, i tempi di chiusura del
cerchio per quanto riguarda lo schema che andremo ad affrontare al
punto n. 31.01.
Presidente -
Per la risposta ha chiesto la parola il
Presidente della Regione; ne ha facoltà.
Rollandin (UV) -
Capisco che, essendoci dei tempi
sfasati, non poteva sapere che sarebbe già stata portata
all'attenzione di questo Consiglio la norma di attuazione, che
andremo a discutere, questo credo sia importante.
Per il resto ribadisco, riguardo alle norme di attuazione - l'ho
detto anche prima, e penso lei abbia seguito - che ci sono dei
ritardi sulla loro approvazione una volta concluso l'iter da parte
nostra. Stiamo sollecitando e credo ci sia una nuova attenzione nei
confronti di questo tema, spero che con queste sollecitazioni non
si perda ulteriore tempo per questa norma così importante; l'unica
che è passata è stata quella della scuola, che ha permesso poi di
ottenere i risultati che conosciamo.
Ribadiamo però l'esigenza di avere rispetto per queste norme di
attuazione approvate da tempo: la prima è del 2010, quindi non è di
ieri, pertanto continuiamo a sollecitare questo aspetto.
Presidente -
Per la replica ha chiesto la parola il
Consigliere Chatrian; ne ha facoltà.
Chatrian (ALPE) -
Lo spirito con cui ci ha visti
partecipi di inserire questo punto all'ordine del giorno era
indubbiamente sulla seconda parte. Avevate già annunciato qualche
settimana fa la chiusura del cerchio sulle acque, l'obiettivo è che
l'80 percento è fatto, ma se poi però non si chiude il cerchio non
si riesce comunque a dare contezza, soprattutto a dare corso alla
nostra competenza e a giocare le proprie carte nel momento in cui,
dal punto di vista legislativo, siamo a pieno titolo liberi di
poter operare come nei casi di altre norme, ancora ferme.
Abbiamo comunque apprezzato la lettera con cui ha sollecitato i
diretti interessati dello Stato; speriamo che sia la volta buona e
che, oltre alla scuola, ci sia la possibilità di dare attuazione a
quelle precedenti, così come a questa, che riteniamo molto
importante per il sistema Valle d'Aosta.
Presidente -
Mi dispiace, Consigliere Chatrian, io non
sono indovino e non posso sapere se c'è un'urgenza o meno, me
l'hanno detto all'ultimo momento, e sul Consigliere Bertin non so
che dire. Ritengo opportuno andare alla successiva iniziativa e mi
dispiace per la sua difficoltà.
Punto n. 25 dell'ordine del giorno... se è già via proseguiamo.
Credo sia difficile anche per il Presidente del Consiglio gestire
una situazione del genere, l'orario lo sapete tutti qual è: io non
sono un indovino!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK