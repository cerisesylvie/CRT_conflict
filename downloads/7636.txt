Consiglio Regionale della Valle d'Aosta - Oggetto del Consiglio n. 462 del 26 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 462 del 26 aprile 1989 - Resoconto
OGGETTO N. 462/IX - MESURES QUE L'ADMINISTRATION REGIONALE A
L'INTENTION D'ADOPTER EN RAPPORT A LA "FUITE DE BONS D'ESSENCE".
(Question).
PRESIDENTE:
Do lettura dell'interrogazione presentata dal
Consigliere Gremmo:
INTERROGATION
AYANT APPRIS par la presse les déplorables événements
judiciaires concernant la "fuites de bons d'essence"
le soussigné Conseiller régional
DEMANDE
au Gouvernement régional quelles sont les mesures que
l'Administration régionale a l'intention d'adopter.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (ADP):
Una prima precisazione: non si tratta di
"fuga di buoni", ma di prelievi irregolari di buoni in quanto non
spettanti. Sull'episodio è in corso una indagine giudiziaria, che
si è avviata a seguito del coinvolgimento della magistratura su una
inchiesta condotta dal servizio zona franca.
Per quanto concerne le misure già prese e le misure allo studio,
sono state impartite al personale le seguenti disposizioni: divieto
di prelevare direttamente buoni su incarico di terzi;
l'assegnazione e la consegna dei buoni dovranno essere effettuate
con l'intervento di tre persone, cioè il dipendente che effettua il
controllo della documentazione, il cassiere e l'utente o suo
incaricato che presenta la documentazione stessa e ritira i buoni;
divieto di effettuare assegnazioni fuori dell'orario di sportello;
identificazione dell'utente o suo rappresentante da parte del
cassiere prima della consegna dei buoni per mezzo di un documento
di identità personale; obbligo per l'impiegato accettante e per il
cassiere di firmare la reversale; obbligo per l'utente di firmare
la reversale in modo leggibile con nome e cognome; obbligo di
disattivare il terminale mediante l'estrazione della chiave quando
l'impiegato addetto si allontani per qualsiasi motivo; sostituzione
di tutte le parole chiave per l'accesso al sistema.
Sono allo studio: caricamento della banca dati con tutti gli
automezzi non circolanti, con la istituzione di un blocco idoneo ad
impedire l'assegnazione di buoni; effettuazione di controlli sulle
operazioni degli addetti agli sportelli mediante un apposito
terminale; formalizzazione delle procedure di variazione dei dati e
loro controllo ancora più stretto. Queste sono le misure già prese
che saranno completate con le tre che ho detto.
PRESIDENTE:
Ha chiesto di parlare il Consigliere Gremmo,
ne ha facoltà.
GREMMO (UAP):
Non posso che dirmi molto soddisfatto;
quanto ha detto l'Assessore rassicura non solo il sottoscritto ma
anche l'opinione pubblica che era rimasta frastornata da questa
vicenda. Mi pare che il modo scelto dall'Assessore sia eccellente,
ed è inutile aggiungere altre parole.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK