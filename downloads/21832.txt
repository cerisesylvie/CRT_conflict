Consiglio Regionale della Valle d'Aosta - Oggetto del Consiglio n. 1551 del 27 ottobre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1551 del 27 ottobre 2005 - Resoconto
OGGETTO N. 1551/XII - Ordine dei lavori: rinvio oggetti.
Presidente - A questo punto chiudiamo i lavori...
(interruzione di alcuni Consiglieri, fuori microfono)
... chiudiamo i lavori perché la Conferenza dei Capigruppo aveva
a suo tempo stabilito...
(nuova interruzione di alcuni Consiglieri, fuori
microfono)
... vi è stato comunicato in data 22 ottobre 2003 dal Presidente
Perron, richiamando una decisione della Conferenza dei Capigruppo
già della precedente legislatura... che i lavori possono continuare
oltre le ore 20,00 per la trattazione dell'oggetto di cui si sta
discutendo; per questa ragione mi pare opportuno non proseguire
oltre e rinviare gli altri oggetti, ovvero i punti seguenti:
31) Proposta di legge n. 80: "Disposizioni in materia di
valutazione di insindacabilità dei Consiglieri regionali, ai sensi
dell'articolo 24 dello Statuto speciale per la Valle d'Aosta";
32) Mozione dei Consiglieri Frassy, Tibaldi e Lattanzi: "Invito
al rappresentante dell'Amministrazione regionale nominato in seno
all'Associazione Forte di Bard a rinunciare all'incarico";
33) Mozione dei Consiglieri Riccarand, Curtaz e Secondina
Squarzino: "Impegno per una riduzione delle indennità corrisposte a
pubblici amministratori";
34) Mozione dei Consiglieri Marco Viérin, Comé, Stacchetti e
Lanièce: "Iniziative per il sostegno di allevamenti colpiti da
rinotracheite infettiva bovina";
34.1) Risoluzione dei Consiglieri Frassy e Tibaldi: "Azioni per
la tutela giuridico-patrimoniale della Regione a seguito del
deposito della relazione del Liquidatore della Gestione
Straordinaria del Casino de la Vallée".
La parola al Consigliere Frassy.
Frassy (CdL) - Capisco che l'ora sia tarda, capisco che il
Regolamento come sempre si presti ad interpretazioni varie e mi
auguro che, se questa è l'interpretazione, sia un'interpretazione
che non possa essere sovvertita neppure da eventuali riunioni dei
Capigruppo, che decidono in certi casi, quando la maggioranza ha
interesse, che i lavori possono proseguire fino alla mezzanotte.
Faccio rilevare che abbiamo chiesto un'iscrizione in via d'urgenza
a questa tornata consiliare di un argomento che riteniamo abbia
un'urgenza difficilmente negabile: la vicenda della Gestione
straordinaria e di quanto emerso dal "dossier Bo". Reputiamo che su
tale vicenda vi sia un atteggiamento forse casuale, ma che per un
insieme di casualità noi definiamo dilatorio, perché gli
approfondimenti che dovevamo effettuare prima di tale Consiglio non
li abbiamo effettuati e abbiamo appreso delle motivazioni dalle
comunicazioni a mezzo stampa che il Presidente Caveri ha effettuato
e che poi ha voluto riassumere la mattina scorsa in apertura di
questo Consiglio.
Penso che si potrebbe chiudere velocemente il confronto sulla
risoluzione iscritta in via d'urgenza, anche perché la nostra
risoluzione non dice nulla di nuovo, ma dice solo quanto il parere
dell'Ufficio legale della Regione afferma nella sua conclusione,
che vado a leggere. Il Coordinatore Curto dice al termine di pagina
12:
"Fatto salvo quanto sopra rappresentato in ordine
all'esistenza della giurisdizione..."
- perché c'era una
disquisizione sulla competenza della giustizia civile ordinaria
rispetto alla competenza della giurisdizione contabile -
"...
non sembrano esservi impedimenti all'eventuale..."
- ovvio che
sia eventuale, perché la decisione è politica -
"...
trasmissione della relazione all'organo inquirente"
. L'organo
inquirente è quello che è stato individuato mezza pagina sopra ed è
la Procura generale della Corte dei Conti, ma probabilmente è la
Procura della Sezione regionale. Non capiamo allora per quale
motivo il 19 settembre l'Assessore Marguerettaz, senza coinvolgere
il Consiglio e comunicare alcunché, abbia autonomamente trasmesso
alla Procura presso il Tribunale di Aosta, cioè all'organo che si
occupa della giurisdizione penale, il "dossier" e per quale motivo,
nonostante il parere del 3 ottobre 2005, non abbia ancora trasmesso
alla Procura della Corte dei Conti il "dossier" stesso. Riteniamo
vi sia poco da disquisire, perché dovrebbe essere un atto dovuto al
quale avreste dovuto già provvedere. Così qualcuno non lo pensa e
noi vorremmo capire quali sono i motivi che stanno alla base di
questo continuo "balletto" di rinvii che su questa vicenda si sta
verificando. Chiedo perciò, alla luce di quanto illustrato, che il
Consiglio continui su un fatto che non mi sembra essere
indifferente rispetto a vicende importanti.
Presidente - Mi sono limitato ad applicare questa disposizione
che leggo per esteso:
"la seduta pomeridiana potrà comunque
protrarsi sino alle ore 22, nel caso questa consenta all'Assemblea
di terminare l'esame dell'oggetto in corso di discussione e/o di
esaurire nella giornata l'esame degli argomenti iscritti all'ordine
del giorno"
. Il Consiglio è comunque sovrano neldecidere
diversamente.
La parola al Presidente della Regione, Caveri.
Caveri (UV) - Credo che non esista nessuna urgenza di approvare
questo documento. Fra 2 giorni lavorativi, perché abbiamo ancora
venerdì e lunedì sarà il 2 novembre e avremo il parere che abbiamo
richiesto anche sotto il profilo contabile. Non credo quindi vi sia
da parte nostra una qualche omissione. Abbiamo preso atto del
parere dell'Avv. Navarra, il quale scrive, come scriveva già il
Dott. Curto, che un conto è una denuncia formale, un conto è la
trasmissione della relazione. Non abbiamo nessuna intenzione di
essere omissivi, riteniamo però che l'insieme di valutazioni che il
Dott. Curto ha fatto rispetto alla natura della Gestione
straordinaria vadano accuratamente esaminate ed è la ragione per
cui abbiamo accolto non una richiesta di rinvio "sine die", ma di
una sola settimana da parte del collegio che è incaricato di una
valutazione anche degli aspetti contabili. Credo quindi che
opportunamente, come avevo detto anche in occasione della riunione
dei Capigruppo, saremo in grado per il prossimo Consiglio di poter
dire quali misure sono state assunte e, se si riterrà opportuno una
rapida trasmissione della relazione in oggetto lo faremo.
Presidente - La parola al Consigliere Tibaldi.
Tibaldi (CdL) - Concludendo l'intervento, il collega Frassy ha
chiesto che non venisse dilazionato l'esame di un documento che è
stato iscritto in via d'urgenza questa mattina e vi sono delle
motivazioni sostanziali che non sto a ripetere, perché già
ottimamente argomentate dal Capogruppo. A fronte di tali
motivazioni vi è stata una replica del Presidente, legittima, però,
trattandosi di mozione d'ordine, chiediamo vi sia un'espressione
dell'aula all'esame odierno di questo argomento.
Presidente - Pongo in votazione la mozione d'ordine sulla
prosecuzione o meno dei lavori:
Consiglieri presenti: 22
Votanti: 19
Favorevoli: 2
Contrari: 17
Astenuti: 3 (Comé, Lanièce, Viérin Marco)
Il Consiglio non approva la discussione immediata dell'oggetto
n. 34.1.
Presidente - La risoluzione, come gli altri punti all'ordine del
giorno, viene rinviata alla prossima seduta consiliare, come era
già stato detto.
Il Consiglio prende atto del rinvio dei soprariportati
oggetti alla prossima adunanza consiliare.
Presidente - La seduta è tolta.
---
La réunion se termine à 21 heures 7.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK