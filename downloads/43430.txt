Consiglio Regionale della Valle d'Aosta - Oggetto del Consiglio n. 801 del 21 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 801 del 21 luglio 2021 - Resoconto
OGGETTO N. 801/XVI - D.L. n. 30: "Riconoscimento dei debiti
fuori bilancio della Regione".
Bertin (Presidente) -
Punto 7 all'ordine del giorno. Il
relatore è il Presidente della II Commissione, consigliere
Malacrinò, a cui passo la parola.
Malacrinò (PCP) -
Il disegno di legge n. 30 che ci
accingiamo a votare si compone di due articoli. L'articolo 1
dispone il riconoscimento dei debiti fuori bilancio e l'articolo 2
reca la dichiarazione di urgenza.
Inutile dire in questa assise che si tratta di un atto dovuto.
Viene infatti riconosciuta, come prevista dalle norme, la
legittimità dei debiti fuori bilancio della Regione Valle d'Aosta.
Si applica dunque, ai sensi dell'articolo 73 comma 1 lettera E del
decreto legislativo 118 del 2011, per i debiti derivanti da
acquisizione di beni e servizi in assenza di preventivo impegno di
spesa, per un totale di 343.549,95 euro. Tali somme aggiuntive
trovano copertura mediante l'utilizzo di stanziamenti già iscritti
a bilancio negli appositi capitoli.
Gli importi più significativi, come potete notare nel documento
allegato al presente disegno di legge, allegato A, riguardano
l'Assessorato sanità salute e politiche sociali e di questi la
cifra più importante è legata alla gestione della pandemia da
Covid-19.
Il disegno di legge è stato portato all'attenzione dei
commissari della II Commissione nelle date del 5 e del 12 luglio.
La Commissione ha espresso il proprio parere favorevole a
maggioranza, con l'astensione dei colleghi di Lega e di Pour
l'Autonomie.
Presidente -
La discussione generale è aperta.
Consigliere Baccega ne ha facoltà.
Baccega (PA) -
In realtà condivido quello che dice il
relatore, ma ci sono alcuni importi che sono piuttosto
significativi. Mi riferisco ai 182.428,55 euro di una fattura della
società dei servizi Valle d'Aosta che non è stata pagata, pur
essendo stata presentata datata 27 novembre 2020. Io capisco che ci
sono magari dei termini ben definiti per cui poi inevitabilmente
qualche giorno in più può certificare il fatto che si vada fuori
dai tempi, ma una fattura presentata a novembre che viene pagata un
anno dopo, di ben 182 mila euro, può mettere in difficoltà una
struttura, ancorché una come la Società dei servizi Valle d'Aosta.
Quindi l'attenzione che va data agli uffici è quella di superare
certi percorsi e cercare di essere più concreti, perché 182 mila
euro sono importi davvero importanti.
Presidente -
Altri che vogliono intervenire in
discussione generale? Non vedo altre richieste. Chiudiamo la
discussione generale. Per il Governo intende intervenire qualcuno?
Possiamo a questo punto passare alla analisi e alla votazione
dell'articolato. Le dichiarazioni di voto vengono fatte in questa
fase o alla fine. Non vedo richieste, passiamo alla votazione
dell'articolo 1 del disegno di legge. La votazione è aperta.
Esito della votazione:
Presenti: 33
Votanti: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo 1 è approvato.
Possiamo dare lo stesso risultato per l'articolo 2? Stesso
risultato.
Per l'allegato? Stesso risultato.
Votiamo adesso la legge nel suo complesso. La votazione è
aperta.
Esito della votazione:
Presenti: 33
Votanti: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il disegno di legge è approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK