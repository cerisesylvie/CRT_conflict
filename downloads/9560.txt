Consiglio Regionale della Valle d'Aosta - Oggetto del Consiglio n. 640 del 4 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 640 del 4 luglio 1989 - Resoconto
OGGETTO N. 640/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 4553 in data 12 maggio 1989:
Lavori di
completamento della strada regionale n. 18 di Pila - Illuminazione
tratto bivio Ciel Bleu a inizio piazzale autopulmans (1° lotto)
Appalto dei lavori mediante licitazione privata - Approvazione ed
impegno di spesa.
PRESIDENTE:
Questa deliberazione è accompagnata dal parere
favorevole della 2a Commissione.
Ha chiesto la parola il Consigliere Mafrica: ne ha facoltà.
MAFRICA (PCI):
Vorrei sottoporre all'attenzione della
Giunta il seguente ragionamento, emerso in una delle numerose
riunioni di Commissione in cui siamo stati coinvolti in questi
giorni. Con un disegno di legge a parte, che troveremo
all'approvazione del Consiglio, la Regione assumerà a suo carico i
costi del deficit della funivia Aosta-Pila, perché questa funivia
ha in sostanza una funzione di trasporto pubblico e quindi è giusto
e legittimo che la Regione finanzi un servizio sostitutivo di un
trasporto pubblico.
D'altra parte, con una deliberazione di Giunta di questo tipo,
vengono costruiti tratti abbastanza rilevanti della strada,
favorendo con ciò la circolazione dei pullman che portano gli
sciatori sino ai piedi del "domaine skiable".
Ora noi ci chiediamo se sono possibili entrambe le politiche,
cioè se si può, da una parte, favorire il trasporto funiviario, con
tutte le conseguenze che ciò comporta, e dall'altra mantenere il
flusso di mezzi di trasporto su gomma per raggiungere la stessa
località. Vorremmo capire qual è il ragionamento che è stato fatto,
perché costa abbastanza rimettere in sesto questa strada, in modo
che sia facilmente percorribile anche dai torpedoni di una certa
dimensione.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Il ragionamento fatto dal Consigliere Mafrica
era già stato svolto dal sottoscritto in sede di presentazione del
piano dei lavori. Allora, parlando delle strade regionali di Pila
(sono due: una da Charvensod e l'altra da Gressan), avevo detto
che, per quanto riguarda la viabilità della strada di Les Fleurs,
ci saremmo limitati a completare gli interventi di risanamento del
piano viabile e delle zone franose, e che ritenevamo ormai già
completata la strada che sale da Charvensod, anche per l'entrata in
funzione della funivia.
Riteniamo indispensabile il presente intervento, che del resto
ammonta ad una quarantina di milioni, per dare un minimo di
agibilità al piazzale ed alla viabilità nella zona terminale della
strada regionale di Pila. Ribadisco quindi che viene sicuramente
tenuto conto dell'esistenza della funivia.
PRESIDENTE:
Se nessuno chiede la parola pongo in votazione
la ratifica della deliberazione n. 4553.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 5203 in data 2 giugno 1989:
Université
Rurale Européenne de Viuz en Sallaz, 21-30 agosto 1989. Contributo
alla Association pour l'Organisation des Universités Rurales
Européennes. - Approvazione, impegno e liquidazione di
spesa.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Je prends la parole uniquement pour dire que
cette délibération est pratiquement retirée parce que la Commission
de Coordination, à la date du 15 juin 1989, l'a annullée avec ces
motivations:
"Considerato che il contributo in parola è destinato ad un
organismo estero per una attività che si svolgerà fuori del
territorio regionale;
ritenuto che l'efficacia territoriale di atti che emanino da
codesta Regione opera come limite spaziale della competenza,
mancando sia nello Statuto sia nelle norme di attuazione
disposizioni per operare in tal senso;
ritenuto conseguentemente che l'atto è illegittimo per
violazione di legge ed eccesso di potere sotto il profilo
dell'errata applicazione del limite della competenza
territoriale".
Il s'agit de l'éternel problème des compétences régionales pour
les activités hors de la Région même, surtout dans les autres
Etats.
Vendredi nous avons présenté à nouveau une délibération motivant
l'engagement de dépense pour l'université rural e avec le fait de
la partécipation de 14 valdôtains à cette université même.
PRESIDENTE:
Il Consiglio prende atto e passa alla
trattazione dell'oggetto n. 5519.
Oggetto n. 5519 in data 9 giugno 1989:
Concessione di
contributi a Gruppi Folkloristici della Regione per svolgimento
attività 1989 - Approvazione ed impegno della spesa di lire
9.800.000.
PRESIDENTE:
Se nessuno chiede la parola, pongo in
votazione la ratifica della deliberazione n. 5519.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n 5524 in data 9 giugno 1989:
Concessione e
liquidazione di contributi per l'organizzazione di attività di
promozione della montagna nelle scuole elementari e medie inferiori
della Regione - Anno scolastico 1988/89 - Approvazione e
liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 5524.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Objet n° 5527 en date du 9 juin 1989:
Institution de
12 bourses d'études à assigner aux étudiants des écoles secondaires
supérieures de deuxième degré de la Régions qui ont l'intention de
suivre des cours de perfectionnement linguistique en France pendant
l'été 1989 - Approbation et engagement de dépense.
PRESIDENTE:
Se nessuno chiede la parola, pongo in
votazione la ratifica della deliberazione n. 5527.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Objet n° 5531 en date du 9 juin 1989:
Attribution
d'une subvention de 3.000.000 de lires au choeur "Penne nere"
d'Aoste pour la participation a deux concerts à Cagliari et à
Oristano du 30 avril au 4 mai 1989 - Approbation et liquidation de
dépense.
PRESIDENTE:
Se nessuno chiede la parola, pongo in
votazione la ratifica della deliberazione n. 5531.
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Gremmo)
Il Consiglio approva
PRESIDENTE:
Si prosegue ora con la trattazione
dell'oggetto 14 bis all'ordine del giorno, che concerne anch'esso
la ratifica di altre deliberazioni adottate dalla Giunta regionale
in via d'urgenza.
Oggetto n. 4509 in data 12 maggio 1989:
Appalto-concorso per l'esecuzione delle opere civili e relativi
impianti e per la fornitura, il montaggio e l'installazione delle
apparecchiature enologiche relative alla cantina sociale "Cave
coopérative des onze communes", di Aymavilles. - Approvazione ed
impegno parziale di spesa. - Anticipo del 10% del prezzo
contrattuale. -Aggiudicazione definitiva al raggruppamento
d'imprese SILT costruzioni S.r.l. - Follioley Giuliano - di ZIO
S.p.A..
PRESIDENTE:
Questa deliberazione è accompagnata dal parere
favorevole della 4a Commissione.
Ha chiesto la parola il Consigliere Riccarand; ne ha
facoltà.
RICCARAND (NS):
Questa deliberazione concerne un
appalto-concorso di oltre 6 miliardi di lire e quindi di notevole
impegno finanziario, al quale sono state invitate 10 imprese. Io
non so in base a quale criterio la Giunta abbia deciso di invitare
proprio quelle imprese e non altre. La cosa che sorprende, però, è
che solo due di queste 10 imprese hanno poi presentato delle
offerte. Pertanto, o il criterio con cui sono state invitate le
ditte non era il migliore, tant'è che non hanno ritenuto di dover
presentare delle proposte, oppure c'è qualche altro problema. Non
riesco a capire infatti come mai, su 10 ditte invitate, solo due
abbiano presentato delle offerte per un lavoro così importante e
quindi anche molto remunerativo per chi l'avrebbe vinto.
Pertanto, con il primo quesito vorrei sapere in base a quali
criteri sono state scelte queste imprese, se sono state le stesse
imprese a proporsi o quale altra procedure si è seguita.
Veniamo ora ad una seconda considerazione. Fra le due imprese
che hanno presentato le offerte per partecipare
all'appalto-concorso, quella che ha presentato l'offerta più
vantaggiosa, anche se di poco in termini di milioni, era il
raggruppamento costituito dalla So.Ge.Ma., dalla Fer Generale
Costruzioni e dalla Impianto S.p.A. (Capogruppo) che aveva fatto
un'offerta di 6.135.976.040, mentre il consorzio Silt Costruzioni,
Follioley e Di Zio aveva fatto un'offerta leggermente superiore ai
6.200.000.000
Nella deliberazione si fa riferimento ai verbali della
Commissione giudicatrice, la quale sostanzialmente dice che, per
quanto concerne alcuni aspetti tecnici, architettonici e di tecnica
enologica, la proposta del consorzio Silt Costruzioni, Follioley e
Di Zio era migliore.
Ora, io vorrei sapere se questa conclusione della Commissione è
stata assunta all'unanimità oppure a maggioranza, quali sono state
le valutazioni della Commissione che hanno privilegiato,
nell'assegnazione dell'appalto, il raggruppamento di imprese che
aveva presentato un'offerta economicamente più svantaggiosa per
l'Amministrazione.
PRESIDENTE:
Ha chiesto la parola il Consigliere Mafrica:
ne ha facoltà.
MAFRICA (PCI):
Il Consigliere Riccarand ha già anticipato
quasi tutte le mie considerazioni, per cui ho soltanto un'ulteriore
domanda da rivolgere alla Giunta.
Poiché ho notato che progressivamente si è passati da
un'anticipazione del 20% ad un'anticipazione del 15%, per arrivare
poi al 10%; vorrei avere delle spiegazioni in merito.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Pour ce qui concerne la dernière question
posée par M. Mafrica, il s'agit simplement de l'application d'une
loi de l'Etat qui a baissé progressivement du 20% au 10% la somme
d'anticipation sur les appels d'offre.
Pour ce qui est des requêtes avancées par M. Riccarand, en
occasions de ces appels d'offre nous avons émis des avis de
concours et il y a une série de entreprises (qui se présentent
seules ou regroupées entre elles) qui ont demandé d'être invitées
pour l'appel-concours.
Une commission a examiné la documentation présentée par ces
entreprises et a jugé utile d'inviter les 10 qui avaient déjà fait
d'une façon ou de l'autre, en Vallée d'Aoste ou ailleurs, des
travaux de ce genre et donc qui avaient la compétence pour bâtir la
"Cave coopérative des onze Communes".
Les 10 entreprises ont été invitées, mais ensuite seulement 2 se
sont présentées; les raisons de cela sont, peut-être, dans le fait
que s'agissant d'un
appalto-concorso
, c'étaient les
entreprises qui devaient présenter des projets et toute la partie
technique en affrontant préalablement de grandes dépenses.
Probablement ce fait a decouragé beaucoup d'entreprises. Donc,
seulement les groupes Silt-Follioley-Di Zio et So.Ge.Ma.-Fer ont
présenté le projet architectonique et celui des oeuvres
technologiques.
Nous avons nommé une commission qui d'abord s'est divisée en
deux sous-commissions, l'une qui a considéré l'aspect
architectonique et l'autre l'aspect technique; ensuite les 2
sous-commissions se sont réunies plusieurs fois pour arriver à
nommer l'entreprise à laquelle le travail devait être confié.
Il est vrai qu'il y avait une différence dérisoire entre les
deux prévisions de dépense des deux entreprises (plus ou moins 80
millions de lires), mais en examinant plus attentivement les
projets on s'est rendu compte que par exemple pour le plancher,
l'une proposait d'employer du matériel normal, tandis que la Silt
Costruzioni proposait un matériel beaucoup plus solide,
antidérapants et antiacide. Le calcul de la différence de prix et
la considération de l'opportunité de cette proposition ont
déterminé le choix de la Silt Costruzioni.
Encore, pour ce qui concerne les réservoirs, les deux
propositions étaient différentes du point de vue du prix et donc à
l'unanimité la commission a décidé de confier le travail à la Silt
Costruzioni-Follioley-Di Zio, parce que du point de vue économique,
en examinant ce qu'il fallait faire de supplémentaire pour avoir
une bonne cave, elle proposait des solutions techniques
meilleures.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Vorrei solo fare una raccomandazione
all'Assessore, anche perché si tratta di un appalto concorso che è
stato aggiudicato sul filo di lana.
Il raggruppamento che ha vinto ha avuto modo di fare tutte le
sue valutazioni e di presentare l'offerta che le ha consentito di
vincere l'appalto. Vorrei raccomandare all'Assessore che nel corso
dei lavori, che avranno delle scadenze fissate dall'appalto
concorso, non si verifichino delle perizie suppletive o delle
varianti che portino a modificare in maniera sostanziale quanto è
stato deciso dalla commissione e dalla Giunta regionale.
PRESIDENTE:
Se nessuno chiede la parola, pongo in
votazione la ratifica della deliberazione n. 4509.
ESITO DELLA VOTAZIONE
Presenti 27
Votanti: 23
Favorevoli: 23
Astenuti: 4 (Chenuil, Gremmo, Mafrica e Riccarand)
Il Consiglio approva
Oggetto n. 5171 in data 26 maggio 1989:
Approvazione
di programma regionale per la realizzazione di impianti di cui al
punto c), comma 1, articolo 1, della legge dello Stato 6 marzo
1987, n. 65, come successivamente modificata e integrata.
PRESIDENTE:
Se nessuno chiede la parola, pongo in
votazione la ratifica della deliberazione n. 5171.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 5248 in data 2 giugno 1989:
Lavori relativi
alla sistemazione esterna, alla costruzione dei corpi emergenti ed
alle opere di finizione interna del parcheggio in via Carrel in
comune di Aosta. - Approvazione di perizia suppletiva e di
variante. - Approvazione ed impegno di spesa. - Approvazione di
nuovi prezzi. - Concessione di proroga alla data di ultimazione dei
lavori.
PRESIDENTE:
Questa deliberazione è accompagnata dal parere
favorevole della 2a Commissione consiliare.
Ha chiesto la parola il Consigliere Mafrica; ne ha facoltà.
MAFRICA (PCI):
Ricordo che l'anno scorso, rispondendo ad
una interpellanza sul parcheggio di via Carrel, presentata dal
Consigliere Bajocco, l'Assessore ai Lavori Pubblici aveva
profetizzato che quel parcheggio sarebbe stato terminato per la
primavera di quest'anno.
Devo dire che la costruzione di questo parcheggio, iniziata nel
1984, sta ripetendo un po' la storia della costruzione del Duomo di
Milano: continuano a giungere nuovi progetti, nuove perizie
suppletive... A me pare di ricordare che il progetto iniziale
prevedesse un costo di circa 6 miliardi.
Ora vorrei sapere a che punto siamo e quanto l'opera sarà
ultimata. Mi pare ad esempio che le strutture che devono sostenere
il tetto siano già state predisposte da tempo, per cui si
tratterebbe solo di metterci la copertura. E' da tempo, infatti,
che ci sono le intelaiature, ma manca la copertura. Vorrei capire
come mai occorrono tempi così lunghi per fare delle cose che in
altri casi si riescono a fare in un anno od in un anno e mezzo.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
I tempi per la realizzazione di questo
parcheggio sono stati e sono sicuramente molto lunghi, ma sono
molto discutibili anche le procedure che sono state seguite.
In particolare, credo che questa deliberazione della Giunta, che
modifica il progetto finora approvato, ponga dei problemi di
correttezza nei rapporti tra Giunta e Consiglio, che sono di
notevole rilevanza. In effetti, due anni fa, esattamente il 10
luglio 1987,
il Consiglio all'unanimità dava mandato regionale aveva
approvato una mozione con cui si alla Giunta regionale di limitare
la realizzazione del progetto dell'arch. De Bernardi alle parti
strettamente connesse all'utilizzazione del parcheggio sotterraneo
e di riconsiderare nei tempi più brevi possibili, anche in accordo
col Comune di Aosta, la localizzazione definitiva del terminal-bus
cittadino. Quell'impegno, votato da tutto il Consiglio, era ben
preciso e doveva impegnare la Giunta regionale.
Questa deliberazione assunta dalla Giunta stravolge, invece,
quello che era stato deciso dal Consiglio, nel senso che
nell'ultimo alinea della premessa si afferma di voler
"costruire
il terminal-bus, previsto nel progetto
generale dell'opera, ma non finanziato nell'appalto principale, con
l'esecuzione di un piazzale e di varie isole pedonali ".
Si tratta di una variante sostanziale, che va ben al di là
dell'utilizzazione della parte superiore del parcheggio sotterraneo
e che va ad espandersi verso est, in una zona che, in base a quanto
era stato deciso dal Consiglio regionale, non avrebbe dovuto essere
toccata.
Ritengo quindi che, se la Giunta avesse voluto cambiare il
progetto, avrebbe dovuto farlo non con una deliberazione di Giunta,
ma, proprio perché c'era stata una discussione in Consiglio dalla
quale era scaturito un preciso impegno nei confronti della Giunta,
essa avrebbe dovuto riportare l'argomento in Consiglio; sarebbe
stato poi quest'ultimo a decidere se la posizione assunta a suo
tempo era ancora valida oppure se avrebbe dovuto essere cambiata.
Qui, invece, ci troviamo di fronte ad una realtà ormai definita,
con dei lavori già in corso, che stanno modificando la situazione,
in contrasto con quanto era stato deciso dal Consiglio
regionale.
Esprimo, pertanto, il mio dissenso rispetto al metodo ed al
contenuto di questa deliberazione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Nel mio precedente intervento avevo
dimenticato di chiedere se corrisponde al vero che, nel corso delle
varie modifiche apportate al progetto iniziale, ad un certo punto
si è dovuta anche demolire una copertura che era già stata
realizzata.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Rispondo al Consigliere Mafrica dicendogli
che il progetto iniziale prevedeva una spesa di 9 miliardi, per cui
anche con questa perizia suppletiva rimaniamo al di sotto di quella
cifra. Il prolungamento dei tempi è dovuto ai lavori aggiuntivi che
sono indicati nella perizia suppletiva, per i quali dovremmo stare
nei 100 giorni di proroga rispetto al termine stabilito dal
contratto principale.
Per quanto riguarda la copertura avevamo sollevato un problema,
nel senso che era stata innalzata una struttura prefabbricata
comprendente un pilastro nella zona della rampa di ingresso. In
questa fase di appalto, per migliorare l'ingresso e per evitare
eventuali rischi di collisione, si è ritenuto di eliminare il
pilastro.
Rispondo ora al Consigliere Riccarand. E' vero che un ordine del
giorno, proposto dall'ex Consigliere Torrione, è stato approvato
all'unanimità dal Consiglio in data 10 luglio 1987. Voglio però
precisare che la concessione edilizia rilasciataci dal Comune di
Aosta, sulla base del progetto che noi avevamo presentato,
prevedeva la realizzazione totale del parcheggio e della pensilina
al piano di campagna, con la previsione di sette od otto punti di
sosta per gli autobus.
L'ordine del giorno impegnava la Giunta regionale a non
realizzare una zona di parcheggio per gli autobus e ad eliminare il
parcheggio per sette od otto autobus e a non costruire la pensilina
in quella zona. Si è proceduto quindi in questo senso.
Successivamente, da una lettera della SAVDA ci è stato fatto
notare come i pullman che partono alle 8 della mattina, o nelle due
ore più frequentate della giornata, siano in numero molto superiore
ai tre o quattro che possono stazionare al di sotto della pensilina
più spostata verso la stazione ferroviaria.
Si è quindi provveduto (e la ratifica di questa deliberazione va
proprio nel senso di chiedere al Consiglio tale autorizzazione) ad
eseguire il piazzale anche verso est, dove però non verrà comunque
realizzata la pensilina, nel senso che quest'ultima resta così
com'è costruita adesso nelle sue strutture fondamentali. Il tetto è
una struttura trasparente e verrà montato per ultimo, quando
saranno terminati tutti gli altri lavori.
Preciso che la pavimentazione del piazzale sarà fatta in porfido
e quindi sarà di un certo livello e non pregiudicherà futuri usi
del piazzale, qualora si dovesse decidere di posizionare altrove il
parcheggio dei pullman.
Aggiungo che il parcheggio dei sette od otto pullman sarà
esclusivamente temporaneo, ma resta il fatto che i pullman devono
potersi posizionare di fronte alla stazione ferroviaria in numero
sufficiente per coprire tutte le esigenze del servizio.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Il Consiglio regionale, quando due anni fa
approvò la mozione che era stata presentata dal Consigliere
Torrione, sapeva benissimo quali erano le esigenze di traffico
della SAVDA e quelle di attestamento di partenza dei vari pullman e
quindi aveva già tenuto conto di quegli elementi, ciononostante
fece una precisa scelta.
Quella scelta è stata modificata ed anche se formalmente è vero
che è il Consiglio che oggi può ratificare o meno questo
provvedimento, resta il fatto che sostanzialmente sono già stati
realizzati quei lavori verso est, che in parte hanno già
pregiudicato e condizionato la scelta del Consiglio: si è fatto un
intervento che a mio avviso è sbagliato nella sostanza e che va ad
aggravare l'impatto di una struttura di cui è già molto discutibile
la localizzazione.
Ribadisco quindi il giudizio negativo sul metodo con cui si
fanno e disfanno i progetti, senza tener conto della volontà del
Consiglio; voterò contro questa deliberazione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Il nostro Gruppo si asterrà dal votare
questa deliberazione, per sottolineare una critica al modo in cui è
stata condotta l'intera vicenda, che non sappiamo se giungerà
rapidamente a conclusione, come è stato ribadito oggi
dall'Assessore; si asterrà anche per solidarietà nei confronti
dell'ex Consigliere Torrione, il quale, oltre a non poter più
partecipare ai lavori del Consiglio, vede il suo impegno
quinquennale continuamente sconfessato dalle decisioni dell'attuale
Consiglio regionale
PRESIDENTE:
Se nessuno chiede la parola, pongo in
votazione la ratifica della deliberazione n. 5248.
ESITO DELLA VOTAZIONE
Presenti: 26
Votanti: 22
Favorevoli: 21
Contrari: 1
Astenuti: 4 (Chenuil, Dolchi, Gremmo e Mafrica)
Il Consiglio approva
Oggetto n. 5283 in data 2 giugno 1989:
Lavori di
completamento dell'edificio comunale di Nus. - Approvazione di
perizia suppletiva e di variante. - Approvazione ed impegno di
spesa. Approvazione di nuovi prezzi. - Concessione di proroga alla
data di ultimazione dei lavori.
Si dà atto che alle ore 11,56 riassume la Presidenza il
Presidente Bich.
PRESIDENTE:
Se nessuno chiede la parola, pongo in
votazione la ratifica della deliberazione n. 5283.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK