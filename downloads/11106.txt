Consiglio Regionale della Valle d'Aosta - Oggetto del Consiglio n. 2119 del 7 maggio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2119 del 7 maggio 1991 - Resoconto
OGGETTO N. 2119/IX - Ordine dei lavori del Consiglio:
Inversione della trattazione dell'ordine del giorno.
Presidente: In relazione alla richiesta formulata da alcuni
Capigruppo, sottopongo al Consiglio la decisione sull'opportunità o
meno di discutere immediatamente l'oggetto iscritto al punto 22,
prima di procedere secondo la numerazione prevista dall'ordine del
giorno.
Prima che il Consiglio si pronunci, chiedo che un Consigliere
parli a favore ed uno contro.
Ha chiesto la parola il Consigliere Andrione; ne ha facoltà.
Andrione (UV):
Très brièvement. Nous sommes contre, car
nous ne voyons pas l'urgence d'une question de ce genre par rapport
à des motions qui attendent depuis trois Conseils et d'autre part,
comme il y a deux jours de Conseil, nous arriverons certainement à
discuter le point à l'ordre du jour numéro 22. On ne voit pas
pourquoi le fait d'anticiper de quelques heures, pourrait être si
important.
Presidente:
Ha chiesto la parola il Consigliere
Milanesio; ne ha facoltà.
Milanesio (PSI):
Io parlerò brevemente a favore della
proposta di discussione immediata dell'oggetto n. 22.
Tenuto conto che la proposta è stata è stata sollevata in sede
di Commissione per il regolamento, dove quell'argomento, sul quale
si è già detto tutto, è stato ampiamente illustrato, credo che sia
abbastanza normale che, in presenza di una nuova e comunque diversa
maggioranza ed in presenza della costituzione di gruppi politici
differenti da quelli che prima sostenevano l'attuale coalizione, si
debba giungere ad un adeguamento delle Commissioni.
Poiché su questo argomento si sono sovente fatte osservazioni
speciose e cavillose, la Commissione per il regolamento ha proposto
a maggioranza, una formulazione molto chiara, che va nella scia del
rispetto delle regole del gioco democratico e pertanto, trattandosi
di una cosa normalissima nella vita democratica di un consesso, non
credo che esso debba costituire oggetto di grandi discussioni.
Per queste ragioni noi chiediamo che l'oggetto n. 22, che
concerne l'adeguamento fisiologico delle Commissioni ai mutamenti
intervenuti nella vita di questo Consiglio, venga discusso
immediatamente.
Presidente:
Colleghi Consiglieri, se nessuno chiede la
parola, non mi resta che mettere ai voti la proposta di immediata
discussione dell'oggetto n. 22.
Esito della votazione:
Presenti: 34
Votanti: 33
Favorevoli: 18
Contrari: 15
Astenuti: 1 (Aloisi)
Il Consiglio approva
IL CONSIGLIO
- Ai sensi del comma 2 dell'articolo 41 del Regolamento interno
del Consiglio;
delibera
di dare priorità alla trattazione dell'oggetto iscritto al punto
22 dell'ordine del giorno.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK