Consiglio Regionale della Valle d'Aosta - Oggetto del Consiglio n. 3367 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
LAVORO
Infortunistica - Previdenza - Tutela della salute
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3367 del 7 marzo 2024 - Resoconto
OGGETTO N. 3367/XVI - Interrogazione: "Notizie sulla
programmazione di un incontro con le organizzazioni sindacali
rappresentanti dell'INPS per affrontare il tema dei processi di
reclutamento su base regionale".
Bertin (Presidente) -
Punto n. 10. Risponde il Presidente
della Regione, ne ha facoltà.
Testolin (UV) -
L'interrogazione pare forse un po'
confusa nella sua stesura, ma nel contempo risulta sufficientemente
chiara nel suo intento. Cercherò comunque di essere anch'io
altrettanto sufficientemente chiaro nella mia risposta.
Dover organizzare degli incontri solo per raccontarsi o comunque
condividere delle cose sono note a tutte e due le parti, non ha
generalmente molto senso, soprattutto se non porta a risolvere i
problemi in essere.
Al netto delle interlocuzioni con le Organizzazioni sindacali
che, a vario titolo, si svolgono regolarmente in ragione dei tanti
temi presentati periodicamente dai sindacati stessi sulla specifica
situazione evidenziata, ci si auspicava, a nostra volta, di avere
un riscontro alle numerose istanze indirizzate alle varie
Amministrazioni dello Stato riguardanti le ben note situazioni di
criticità che assillano gli uffici periferici delle Amministrazioni
stesse prima di incontrare le Organizzazioni sindacali.
Ciò al fine di non ridurre l'incontro tra la Regione e i
Sindacati a qualcosa come sopra detto di fondamentalmente poco
produttivo o ad un mero scambio di considerazioni sicuramente
condivise ma poco utile alla soluzione di criticità che ben tutti
conosciamo o ancora ad esprimere valutazioni sulla necessità di
applicazione dei fatti delle note prerogative statutarie in merito
al reclutamento
in loco
del personale mancante.
In quest'ottica, ancora di recente abbiamo provveduto a
reiterare l'invio di missive agli interlocutori interessati
chiedendo espressamente che le procedure bandite per l'assunzione
presso gli uffici statali periferici che operano in Valle d'Aosta
prevedano concorsi aventi luogo ad Aosta, così come di fatto
previsto dallo Statuto e dalla norma d'attuazione del 1978.
A valle delle auspicate risposte fra queste nuove ultime istanze
che, ricordo, sono iniziate nel maggio dello scorso anno,
incontreremo assolutamente volentieri i sindacati per aggiornarli
nel merito o, in caso di mancato riscontro degli uffici statali,
per rappresentare una situazione di poca attenzione degli uffici
stessi e constatare, assieme a loro, la mancata attenzione della
politica sociale verso la nostra Regione e le sue specifiche
prerogative statutarie, nonostante tutte le sollecitazioni inviate
e anche le promesse avute.
Presidente -
Per la replica, la parola al collega
Manfrin.
Manfrin (LEGA VDA) -
Vede, Presidente, la confusione
dell'interrogazione io non la comprendo, comprendo che lei
probabilmente, essendole stato più volte sollecitato un incontro,
sia andato in confusione e non sapesse più cosa rispondere, perché
io sono in possesso delle due missive che le hanno mandato, con
tanto di sollecito, a cui lei non è che abbia detto: "Per adesso
no, aspettiamo le risposte dallo Stato e vediamo", lei proprio non
ha risposto. Quindi non attribuisca la confusione ad altri, noi
abbiamo riportato nel testo dell'interrogazione quello che le hanno
richiesto, ovvero un incontro, lei non ha neanche avuto il coraggio
e la voglia di rispondere, perché questo è quello che è accaduto, e
questo è quello che i sindacati le hanno contestato.
Se lei vuole parlare di confusione, parli della confusione che
lei ha; forse e magari non ha neanche visto la lettera, allora
forse ha la confusione in ufficio e questo è possibile, avrà troppe
cose da fare. Però vede, Presidente, io ero convinto, visto che ero
presente per esempio quest'estate ad un momento d'incontro con il
Ministro del lavoro, in cui lei ha fatto da anfitrione e ha avuto
un colloquio, mi è parso assolutamente cordiale, che ci fossero
delle interlocuzioni.
Se lei invece ci dice, anzi, mi pare che ci diciate ad ogni piè
sospinto che vi siete confrontati con questo o quel Ministro, con
questo o quel Presidente, con questo o quel rappresentante, se voi
non riuscite ad avere risposte nemmeno sulla parte che riguarda un
concorso che dovrebbe tenersi in Valle d'Aosta per coprire un
servizio che è assolutamente indispensabile, allora questo
probabilmente è un problema di vostra organizzazione e allora forse
la confusione parte da qui.
Io la inviterei, invece di criticare e contestare le iniziative
di chi le evidenzia le sue mancanze, magari di provare a capire che
cosa può fare per poter risolvere i problemi che attanagliano
questa Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK