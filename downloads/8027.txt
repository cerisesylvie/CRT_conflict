Consiglio Regionale della Valle d'Aosta - Oggetto del Consiglio n. 2447 del 27 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2447 del 27 novembre 1986 - Resoconto
OGGETTO N. 2447/VIII - RINVIO OGGETTI.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Le 1er décembre échoit le Conseil
d'Administration du Parc National du Grand Paradis, il s'agit donc
de procéder à sa réélection pour ce qui concerne les sept membres
de la Vallée d'Aoste, quatre comme représentants du Conseil et
trois comme membres experts, afin de permettre au Ministère de
préparer le décret effectif.
Je tiens à remercier ici ceux qui ont collaboré pendant ces cinq
années, dont vous avez la liste dans l'annexe. Parmi ces membres,
M. Chabod Renato ne peut plus être nommé, ayant accumulé une série
de législatures; M. Pramotton Costantino pour des raisons de santé
ne peut plus accepter cette charge.
Il était l'intention de la majorité de renouveler, vu le travail
qui a été fait dans le passé, tous ces membres, une tentative a été
faite de trouver un accord à l'intérieur des forces de la majorité,
malheureusement cet accord n'a pas pu être rejoint et donc nous
proposons, comme représentants du Conseil, MM. Ronco Roberto, Dayné
Louis, Colet Enrico, Dupont Vittorio; comme membres experts MM.
Cugnod Christophe et Cavagnet Innocenzo, le troisième membre expert
appartenant par droit à la minorité.
PRESIDENTE:
Colleghi Consiglieri, per fare in fretta
abbiamo forse fatto un po' di confusione. Stiamo trattando
l'oggetto n. 26 che riguarda la designazione dei rappresentanti
della Regione nel Consiglio di Amministrazione dell'Ente Parco
Nazionale del Gran Paradiso per il prossimo sessennio. Vi sarà
distribuito, se decidete come penso di votare al posto, una scheda
dove sulla parte sinistra ci sono quattro righe, sulla parte destra
ce ne sono tre, pertanto per la validità della votazione pregherei
in base alle designazioni che potranno ancora essere fatte, di
votare nelle quattro righe a sinistra i nominativi che si intendono
designare come rappresentanti, e nelle righe di destra i nominativi
che si intendono designare come esperti.
Ha chiesto di parlare il Consigliere Torrione, ne ha
facoltà.
TORRIONE (P.S.I.):
Credo che l'argomento del Parco non
debba essere assolutamente liquidato in fine di seduta con quattro
parole, anche perchè questo è uno degli argomenti di enorme
rilevanza per quanto riguarda anche i rapporti fra lo Stato e la
Regione. Sappiamo che esiste una trattativa in corso, che
auspichiamo si chiuda nel più breve tempo possibile nell'interesse
soprattutto delle popolazioni interessate.
È chiaro che in una situazione del genere non può non
interessare alle forze di minoranza una presenza all'interno del
Parco che non sia fatta con il bilancino del farmacista, ma che sia
frutto di una considerazione di ordine politico. Non abbiamo
sentito dall'Assessore Perrin altro che ribadirci che alla
minoranza spetta quello che per legge le compete, e cioè un posto.
Quindi non possiamo che ringraziarlo per non averci tolto anche
quello. Il problema è diverso, anche perchè non è vero che non sia
successo niente nella vicenda del Parco. Ogni forza politica ha
avuto l'opportunità di esprimere il proprio orientamento su un
argomento che richiede soluzioni rapide ed efficaci. Credo che
proprio in questa chiave va letta la richiesta delle minoranze di
avere un maggiore peso all'interno del Parco e per questo motivo,
per favorire una trattativa che sia la più serena possibile al di
là di schematismi, ma che sia anche la più proficua, chiediamo un
rinvio di questo argomento alla prossima seduta del Consiglio.
Ci sono state alcune richieste che non sono state poi neanche
completate, vedi quelle delle associazioni ecologiche dove la
richiesta di un proprio rappresentante non è stata esplicitata come
nominativo, per tutte queste ragioni, se è possibile, ..... non
chiediamo più niente.
PRESIDENTE:
Colleghi Consiglieri, c'è una richiesta di
rinvio. La pongo in votazione:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
L'oggetto n. 26 viene rinviato e sarà
iscritto al prossimo Consiglio.
Sono altresì rinviate alla prossima adunanza consiliare le
mozioni iscritte ai punti 37 e 38 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK