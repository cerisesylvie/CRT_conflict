Consiglio Regionale della Valle d'Aosta - Oggetto del Consiglio n. 673 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 673 del 15 dicembre 1982 - Resoconto
OGGETTO N. 673/VII - COMPOSIZIONE DELLA COM MISSIONE
INCARICATA DEGLI ACCERTAMENTI NECESSARI PER LA CONCESSIONE
DELL'INDENNITA' DI ACCOMPAGNAMENTO AI CITTADINI PORTATORI DI
HANDICAPS - (Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Péaquin e Bajocco.
INTERPELLANZA
In questi giorni sono pervenute al Gruppo Comunista
rimostranze da parte dei cittadini handicappati che ritengono di
essere stati ingiustamente trattati dalla Commissione incaricata
degli accertamenti necessari per la concessione dell'indennità di
accompagnamento.
Poiché le decisioni in materia sono estremamente delicate, i
sottoscritti Consiglieri regionali
INTERPELLANO
l'Assessore alla Sanità ed Assistenza Sociale:
1)
per avere notizie sulla composizione, sull'attività
e sui criteri in base a cui opera la predetta Commissione;
2)
per sapere, in particolare, se la composizione di
detta Commissione garantisca un adeguato esame delle pratiche
riguardanti i portatori di handicaps psichici.
PRESIDENTE
: La parola al Consigliere Péaquin. Ne ha
facoltà.
PEAQUIN - (P.C.I.):
Ci sono pervenute, negli ultimi
tempi, delle rimostranze da parte di alcuni cittadini handicappati
e che ritenevano, a loro giudizio, di essere stati trattati
ingiustamente da parte della Commissione giudicatrice. Ora noi
sappiamo che questo è un argomento molto delicato. I giudizi sono
sempre opinabili, per cui la questione è delicata.
Noi vorremmo chiedere all'Assessore con la nostra interpellanza
notizie sul la composizione, sull'attività della Commissione, sui
criteri che ha stabilito e sapere, in particolare, se la
Commissione funziona nella pienezza dei suoi componenti e
soprattutto, se è in grado di esaminare quelle che sono le
richieste e le pratiche che riguardano, appunto, i portatori di
handicaps, in modo particolare gli handicaps psichici.
PRESIDENTE
: La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.)
: Sulla Commissione, a parte i nomi che
penso che non interessino (comunque poi posso dare un elenco dei
nomi interessati) ritengo, invece, interessi sapere come si arrivi
alla sua composizione. Va detto che la legge istitutiva di queste
visite prevede una composizione esclusivamente medica. Quindi, sono
gli esperti sanitari a dire se il soggetto che è stato visitato ha
i requisiti per accedere a quel tipo di assegno determinato
dall'invalidità o meno.
Ora, abbiamo già parlato di questo argomento un'altra volta
sollecitando un aumento delle Commissioni. Si era partiti da una
Commissione e attualmente sono tre, quindi si è aumentato il numero
di Commissioni. Avevo già detto in quella sede che era difficile
trovare dei medici disponibili a fare questo tipo di lavoro, perché
è un lavoro ingrato, nel senso che, se si visitano tutti quelli che
sono visitati, automaticamente tutti si sentono nel diritto di
avere quanto chiedono. Se a uno dici no, automaticamente ci si
sente dire: "Come è possibile che io non abbia diritto?".
Se io vi faccio vedere gli atti, e in parte ve l'ho già detto,
tutti i cittadini valdostani dovrebbero avere l'invalidità, perché
abbiamo avuto, ho detto prima, delle montagne di richieste. Alcuni
che richiedono l'invalidità al 100%, arrivano alla visita con le
proprie gambe. Insomma, si sono create delle situazioni assurde. Se
si spiega alla gente che l'assegno del 100% si dà solo nel caso in
cui uno sia nella impossibilità materiale di svolgere le minime
funzioni deambularci si sente rispondere che a quei richiedenti era
stato consigliato di fare la richiesta in quel modo, magari per
risolvere un caso particolare e diverso di emarginazione
sociale.
Questo equivoco di fondo ha determinato delle situazioni
assurde, per cui gli interessati che ricevevano la lettera con la
quale si negava l'invalidità, si recavano prima negli uffici per
avere delle spiegazioni e gli impiegati avevano delle difficoltà a
spiegare che loro non c'entrano proprio niente con i deliberati
della Commissione medica, anche se c'è sempre un segretario che
verbalizza. Questi impiegati, con pazienza, spiegavano che la legge
indica ai medici quali sono i criteri di valutazione, non entra nel
merito poiché tali criteri, vista la composizione della
Commissione, non penso possano essere messi in dubbio, se non con
la formula che la legge stessa prevede, cioè con le Commissioni di
seconda istanza.
In altre parole, una volta che la Commissione di prima istanza
nega il diritto al riconoscimento dell'invalidità, è previsto dalla
legge il ricorso alla Commissione di seconda istanza, la quale poi
trarrà le proprie valutazioni e dirà se c'è motivo per un appello
di quel genere o meno. Questa è la procedura.
Per quanto riguarda le "malattie", i disturbi di natura
psichiatrica, la legge stessa, la 908, prevede quali sono i criteri
di valutazione di queste norme e, nel contempo, dice che per
l'accertamento di anomalie neuro-psichiche le Commissioni preposte
all'accertamento dell'invalidità civile ai sensi dell'art. 3 della
legge 27.12.73, n. 908, possono essere integrate da un medico
specializzato in discipline neuropsichiatriche, appositamente
designato dall'Ordine dei Medici. L'Ordine dei Medici ha designato
i due rappresentanti di questo servizio, ai quali viene chiesta la
collaborazione nel caso in cui ci siano delle difficoltà ad
esprimersi nel merito di questo tipo di affezione.
Con questo ho detto quanto avviene al momento. Di più non posso
dire, nel senso che dal punto di vista della valutazione, il dato è
esclusivamente tecnico.
Gli uffici hanno avuto, come il Consigliere Péaquin e gli
interpellanti sanno, un lavoro enorme per cercare di smaltire tutti
gli arretrati. Anche il CRABP, che analizza le pratiche, non entra
mai nel merito, prende atto di una situazione; interviene soltanto
qualora ci siano delle anomalie procedurali, ma non entra nel
merito della valutazione, che è squisitamente medica. Non so se con
questo ho detto quanto era richiesto dagli interpellanti. Sono
comunque a disposizione per eventuali chiarimenti in merito a
questo discorso.
PRESIDENTE
: La parola al Consigliere Péaquin. Ne ha
facoltà.
PEAQUIN - (P.C.I.):
Prendiamo atto della risposta che
l'Assessore ci ha dato e lo ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK