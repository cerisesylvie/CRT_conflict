Consiglio Regionale della Valle d'Aosta - Oggetto del Consiglio n. 2290 del 7 marzo 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Celebrazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2290 del 7 marzo 2012 - Resoconto
OGGETTO N. 2290/XIII - Disegno di legge n. 178 e proposta di
legge n. 163: "Disposizioni in materia di valorizzazione e
promozione degli ideali di libertà, democrazia, pace e integrazione
tra i popoli, contro ogni forma di totalitarismo".
Articolo 1
(Finalità)
1. La Regione autonoma Valle d'Aosta/Vallée d'Aoste promuove,
in ogni ambito e attività di propria competenza, la diffusione
degli ideali di libertà, democrazia, pace, collaborazione e
integrazione tra i popoli, la valorizzazione dei diritti delle
minoranze, nonché il mantenimento della memoria di coloro che si
sono sacrificati e hanno operato contro ogni tentativo di strage,
genocidio o crimine contro l'umanità.
2. In particolare, la Regione promuove la valorizzazione e la
diffusione della conoscenza del patrimonio storico, culturale e
politico dell'antifascismo e della Resistenza e le iniziative volte
ad approfondire, diffondere e mantenere viva la memoria degli
eventi che hanno segnato la collettività italiana e valdostana in
relazione ai fondamenti e allo sviluppo dell'assetto democratico
dell'Europa, dell'Italia e della Valle d'Aosta, riconoscendo a tali
finalità una valenza educativa e formativa, in armonia con:
a) il decreto legislativo 20 aprile 1948, n. 322
(Dichiarazione di festa nazionale del giorno 25 aprile 1948, terzo
anniversario della totale liberazione del territorio italiano),
ratificato dalla legge 22 aprile 1953, n. 342;
b) la legge 20 luglio 2000, n. 211 (Istituzione del "Giorno
della Memoria" in ricordo dello sterminio e delle persecuzioni del
popolo ebraico e dei deportati militari e politici italiani nei
campi nazisti);
c) la legge 30 marzo 2004, n. 92 (Istituzione del "Giorno del
ricordo" in memoria delle vittime delle foibe, dell'esodo
giuliano-dalmata, delle vicende del confine orientale e concessione
di un riconoscimento ai congiunti degli infoibati);
d) la legge 4 maggio 2007, n. 56 (Istituzione del "Giorno
della memoria" dedicato alle vittime del terrorismo e delle stragi
di tale matrice).
3. Ai fini della presente legge, per Memoria si intende il
ricordo attivo dei fatti che hanno fortemente caratterizzato la
storia contemporanea italiana, quali l'avvento e la caduta della
dittatura fascista, la Resistenza e la Liberazione, la deportazione
e lo sterminio nei campi di concentramento nazisti, l'esodo
giuliano-dalmata-istriano, il terrorismo e le stragi di matrice
terroristica.
Articolo 2
(Iniziative e attività)
1. La Regione, per il perseguimento delle finalità di cui
all'articolo 1, provvede alla realizzazione, o interviene a
patrocinio e sostegno, di iniziative e attività educative,
scientifiche, culturali e commemorative rivolte all'intera comunità
valdostana e finalizzate a mantenere e perpetuare la Memoria, con
particolare attenzione alle giovani generazioni.
2. È istituito, con deliberazione della Giunta regionale, il
Comitato per la promozione e il sostegno di iniziative per la
Memoria, di seguito denominato Comitato, composto:
a) dal Presidente della Regione, che lo presiede;
b) dal Presidente del Consiglio regionale;
c) dall'assessore regionale competente in materia di
istruzione e cultura;
d) da un rappresentante della minoranza consiliare, da essa
designato;
e) da un rappresentante degli enti locali, designato dal
Consiglio permanente degli enti locali (CPEL);
f) dal Presidente dell'Istituto storico della Resistenza e
della società contemporanea in Valle d'Aosta;
g) da un rappresentante delle associazioni di cui
all'articolo 4, designato congiuntamente dalle associazioni
stesse.
3. Ciascun componente di cui al comma 2 può delegare altro
soggetto per la partecipazione a singole sedute del
Comitato.
4. Il Comitato definisce annualmente le linee prioritarie di
intervento al fine della predisposizione del programma delle
attività per l'anno successivo e della definizione, in particolare,
delle attività da realizzarsi direttamente dalla Regione e di
quelle che la stessa intende patrocinare o finanziare mediante
contributi concessi a enti, associazioni e organismi senza fini di
lucro.
5. La Giunta regionale, di concerto con l'Ufficio di
Presidenza del Consiglio regionale, approva con propria
deliberazione, entro il mese di gennaio di ciascun anno, il
programma delle attività sulla base delle linee prioritarie
proposte dal Comitato ai sensi del comma 4, individuando altresì le
strutture regionali competenti e, nel limite delle disponibilità
finanziarie, le modalità per la presentazione delle domande e i
criteri per la valutazione delle attività ammissibili, nonché ogni
altro adempimento e aspetto, anche procedimentale.
6. Le sedute del Comitato sono valide quando a esse partecipa
la maggioranza assoluta dei componenti. Le deliberazioni sono
assunte a maggioranza dei presenti. In caso di parità di voti,
dirime il voto del presidente.
7. Il Comitato resta in carica per cinque anni ed è comunque
rinnovato ad ogni rinnovo del Consiglio regionale.
8. La partecipazione ai lavori del Comitato è
gratuita.
Articolo 3
(Contributo per il funzionamento dell'Istituto storico della
Resistenza e della società contemporanea in Valle d'Aosta)
1. La Regione, per il perseguimento delle finalità di cui
all'articolo 1, riconosce e sostiene la funzione dell'Istituto
storico della Resistenza e della società contemporanea in Valle
d'Aosta. A tal fine, eroga un contributo annuo per il funzionamento
dell'Istituto medesimo, stabilito annualmente con la legge di
bilancio ai sensi della legge regionale 4 agosto 2009, n. 30 (Nuove
disposizioni in materia di bilancio e di contabilità generale della
Regione autonoma Valle d'Aosta/Vallée d'Aoste e principi in materia
di controllo strategico e di controllo di gestione).
Articolo 4
(Contributi alle associazioni di ex-combattenti ed
ex-internati operanti in Valle d'Aosta)
1. La Regione, a sostegno della loro attività di promozione
sociale, tutela degli associati e mantenimento della Memoria,
concede contributi alle associazioni rappresentative degli
ex-combattenti, partigiani, resistenti, deportati, ex-internati,
mutilati ed invalidi di guerra operanti nel territorio regionale,
anche quali organi periferici di associazioni nazionali il cui
statuto preveda un'articolazione su base regionale.
2. La Giunta regionale, previa illustrazione alla Commissione
consiliare competente, definisce, con propria deliberazione, i
requisiti, le modalità e i criteri per la concessione dei
contributi di cui al comma 1.
Articolo 5
(Abrogazioni)
1. Sono abrogate, a decorrere dal 1° gennaio 2013, le
seguenti disposizioni:
a) la legge regionale 9 aprile 1979, n. 16;
b) la legge regionale 27 novembre 1990, n. 69;
c) la legge regionale 26 maggio 1993, n. 53;
d) l'articolo 38 della legge regionale 15 dicembre 2003, n.
21;
e) l'articolo 23 della legge regionale 9 dicembre 2004, n.
30.
Articolo 6
(Disposizioni finanziarie)
1. L'onere complessivo derivante dall'applicazione della
presente legge è determinato in annui euro 108.800 a decorrere
dall'anno 2013.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2012/2014, nelle UPB 01.07.01.13 (Altri interventi di
carattere culturale) e 01.07.02.10 (Assegnazioni ad enti culturali
per il funzionamento).
3. Al finanziamento dell'onere di cui al comma 1 si provvede
mediante l'utilizzo degli stanziamenti iscritti nel bilancio di
previsione della Regione per il triennio 2012/2014:
a) nell'UPB 01.01.01.11 (Giunta regionale e Presidente della
Regione) per annui euro 15.000;
b) nell'UPB 01.05.03.10 (Spese generali nell'ambito
dell'istruzione primaria e secondaria) per annui euro
10.000;
c) nell'UPB 01.07.02.10 (Assegnazioni ad enti culturali per
il funzionamento) per annui euro 76.000;
d) nell'UPB 01.15.02.12 (Altri interventi correnti non
ripartibili) per annui euro 7.800.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 7
(Entrata in vigore)
1. Gli articoli 2, comma 1, 3 e 4 entrano in vigore il 1°
gennaio 2013.
Presidente
- I punti n. 22.1 e n. 23.1 sono stati
riunificati, in quanto è stato predisposto un nuovo testo della V
Commissione che deriva dalla convergenza fra la proposta di legge
n. 163 ed il disegno di legge n. 178.
La parola al relatore del disegno di legge n. 178, il
Consigliere Crétaz.
Crétaz (UV)
- Merci M. le Président.
Il risultato più importante della creazione della Comunità
europea, oggi Unione europea, è stato, senza ombra di dubbio, la
fine dei conflitti che per secoli hanno insanguinato il continente
europeo. Oggi con la globalizzazione, con la crisi economica e
finanziaria e con gli innumerevoli problemi contemporanei, può
apparire anacronistico preoccuparsi di ricordare i fatti che hanno
caratterizzato il passato. Eppure sono trascorsi meno di 70 anni
dall'ultimo conflitto mondiale ed ancora meno tempo è passato dai
cosiddetti "anni di piombo" e dalle stragi di matrice terroristica.
Rinnovare e trasmettere alle giovani generazioni la memoria di
questo periodo storico e dei fatti che lo hanno segnato, significa
però trasmettere e perpetuare i valori che sono stati il fondamento
e lo sviluppo democratico della Repubblica italiana e della Regione
autonoma Valle d'Aosta. Significa ricordare e spiegare, a chi non
ha vissuto quegli anni, che cosa sono state le guerre mondiali, la
shoah
, le foibe, il terrorismo, per far sì che non succedano
mai più, perché si radichi in ogni generazione il rifiuto verso
tutte le discriminazioni e le violenze, e si affermino invece i
principi di tolleranza, di integrazione fra i popoli e, in
generale, della democrazia.
La maggioranza ed il Governo regionale hanno pertanto accolto
con il disegno di legge n. 178 il principio di fondo della proposta
di legge n. 163, presentata dai Consiglieri Rigo, Donzel e Fontana,
ovvero quello di dare una cornice legislativa ed unitaria alle
diverse iniziative che da tempo la Regione, sia la Giunta che il
Consiglio regionale, realizzano e sostengono in questi ambiti.
Il testo di commissione oggi all'attenzione del Consiglio è il
risultato di un costruttivo confronto sulle due iniziative
legislative, riprende questo principio ed aggiunge l'istituzione
del Comitato per la promozione ed il sostegno di iniziative per la
memoria. Si è ritenuto necessario infatti prevedere fra la Regione,
gli enti locali, l'Istituto storico della Resistenza e le
associazioni di cui all'articolo 4 del testo, un momento di
confronto in cui definire le linee prioritarie da perseguire per
realizzare le finalità previste, e soprattutto definire quali
possono essere le soluzioni possibili per far sì che la memoria non
vada progressivamente perduta. In effetti questo è il vero pericolo
che si corre. L'Istituto storico della Resistenza, come altri enti
valdostani, sono portatori di conoscenze, di studi e di analisi che
non devono rimanere patrimonio degli storici e degli specialisti,
ma devono invece sempre più essere patrimonio condiviso dell'intera
comunità. Dall'altra parte l'ANPI e le altre associazioni sono la
memoria vivente dei fatti che hanno caratterizzato la storia della
Valle d'Aosta, dell'Italia e dell'Europa, memoria che sta
ineluttabilmente scomparendo con il passare degli anni. Questi due
mondi da sempre collaborano ed interagiscono, ma questa
collaborazione deve aumentare e migliorare, con l'obiettivo di
assicurare il mantenimento e la trasmissione della memoria. Questo
è il compito principale che deve assolvere il comitato che verrà
istituito con questa legge: stimolare la collaborazione,
raccogliere i suggerimenti che potranno essere formulati da
organismi, enti e associazioni, al fine di valorizzare, diffondere
e perpetuare per il futuro il patrimonio storico, culturale e
politico degli eventi che hanno formato la nostra comunità e la
nostra società.
Infine credo opportuno ringraziare i componenti della V
Commissione consiliare ed il Presidente della Regione per
l'attenzione e la sensibilità dimostrata nel corso dei lavori,
consentendo così di condividere in modo unanime il testo che
andremo a votare. Grazie.
Presidente
- La parola al relatore della proposta di
legge n. 163, il Consigliere Segretario Rigo.
Rigo (PD)
- Grazie Presidente. Concordando con la
relazione del collega Crétaz, la mia vuole essere, più che una
relazione, relazione/intervento e dichiarazione di voto.
Arriva in Consiglio regionale, dopo un iter un po' troppo lungo,
un testo, condiviso della V Commissione consiliare, relativo alla
valorizzazione dell'Italia repubblicana.
"La cosa più bella
fatta dalle generazioni che ci hanno preceduto"
, come ha detto
il Presidente della Repubblica Giorgio Napolitano proprio qui, ad
Aosta, nel salone delle manifestazioni del Palazzo regionale. La
nuova Italia, la nuova Valle d'Aosta nate dalla Resistenza,
richiesero la dedizione di uomini e donne, organizzazioni, partiti,
movimenti che pure essi erano nuovi o profondamente rinnovati. I
cittadini di oggi hanno quindi una grande responsabilità: quella di
tenere vivo il ricordo e non dimenticare mai ciò che accadde.
La proposta alla nostra attenzione va proprio in questa
direzione: produrre sapere, formare le persone, i giovani - in
particolare - a importanti valori civili quali il rispetto della
diversità, l'apertura verso l'altro, la lotta ad ogni razzismo.
Valori la cui diffusione, nelle moderne società multiculturali, è
non solo un fatto positivo, ma un'indispensabile necessità. Con
questa iniziativa legislativa coltiviamo, come è giusto, la memoria
delle sofferenze vissute e delle vittime e siamo vicini al dolore
dei sopravvissuti a quelle sanguinarie vicende del passato. Ma,
nello stesso tempo, volgiamo il nostro sguardo all'avvenire che,
con il decisivo apporto delle generazioni più giovani, vogliamo e
possiamo edificare in una Europa che auspichiamo sempre più
rappresentativa dei popoli e delle loro molteplici tradizioni e
sempre saldamente preparata alle nuove sfide della globalizzazione.
Chi si è battuto nel passato ci ha lasciato la testimonianza
dell'utopia; il sogno di vedere realizzato per le nuove
generazioni, il diritto di vedersi prospettare società più giuste e
solidali, capaci di autentica coesione perché nutrite di senso
della storia e ricche di una travagliata ed intensa esperienza di
riconciliazione e di un nuovo impegno di reciproco riconoscimento.
La proposta-disegno di legge che stiamo discutendo è stata scritta
non solo richiamando questi valori, ma anche con la memoria di una
regione che ha saputo conquistare un'Autonomia speciale e per
questo è capace di guardare avanti con quella visione europea
capace di superare ogni tentazione di deriva nazionalistica, di far
convivere etnie, lingue, culture e di guardare insieme con fiducia
al futuro. Guardando all'Europa dobbiamo trovare nuovi stimoli
anche per il nostro Paese e per questo nell'articolato vengono
valorizzate le minoranze che costituiscono una ricchezza da
tutelare, un'opportunità da comprendere e cogliere fino in
fondo.
La proposta vuole anche essere il pubblico riconoscimento che la
Valle d'Aosta deve alle vittime del terrorismo e delle stragi e,
nello stesso tempo, sostegno morale e vicinanza umana alle loro
famiglie. Un richiamo per alimentare la riflessione su quello che
il nostro Paese ha vissuto in un periodo fra i più angosciosi della
sua storia e che non vuole più, in alcun modo, rivivere. Un periodo
- lo ricordo - in cui l'Italia corse rischi estremi, ma riuscì ad
uscirne pur pagando duri prezzi, e avemmo così la prova di quanto
profonde fossero nel nostro popolo i legami e le riserve di
attaccamento alla libertà, alla legalità, ai principi
costituzionali della convivenza democratica, su cui poter contare.
Memori dei tempi bui che hanno caratterizzato una stagione che
sembra superata dobbiamo tenere sempre alta la guardia sia contro
il riattizzarsi di focolai di fanatismo politico ed ideologico, sia
contro la criminalità organizzata.
La proposta di legge vuole inoltre essere simbolica cornice di
una realtà che in Valle d'Aosta è già ben presente ed attiva. In
questo senso mi sembra giusto e doveroso ricordare, ringraziandoli,
gli amministratori e gli uffici della Regione, le diverse scuole, i
professori, i ragazzi e le diverse organizzazioni che in questi
anni hanno contribuito a realizzare viaggi, incontri, conferenze,
occasioni di confronto e conoscenza nei luoghi dedicati alle
"Giornate della Memoria". I ragazzi, i loro professori, in questo
percorso hanno camminato nel silenzio assoluto dei campi, hanno
ascoltato le parole di chi ha vissuto l'inferno e ne è
miracolosamente uscito, hanno visto per davvero quello che una foto
sui libri di storia non può neppure lontanamente raccontare, hanno
condiviso le storie di persone vittime del terrorismo e delle
stragi facendo propria la lezione del "no" alla violenza ed alla
rottura della legalità. Certo, non esistono gli antidoti per il
razzismo, per le barbarie, per le illegalità, ma esistono i
vaccini. E queste iniziative, il treno, il percorso, il viaggio
sono modi efficaci per fare periodicamente quel richiamo necessario
a scopo profilattico ed immunitario.
Ciò detto, vorrei brevemente fare alcune considerazioni in
merito all'iter del disegno-proposta di legge. Prima di tutto un
piccolo rammarico. Il nostro gruppo ha presentato la proposta di
legge il 19 ottobre 2011 perché ci sembrava giusto collocarne la
discussione nell'anno dedicato alle celebrazioni del 150°
anniversario dell'Unità d'Italia. Ci pareva un'occasione preziosa
per alimentare la coscienza collettiva del
"da dove
veniamo"
, anche questa una parola usata dal Presidente
Napolitano nel corso della sua visita nella nostra città.
Nonostante le distanze e le diversità dei periodi e degli eventi
storici, a noi sembrava questo un modo ed un'opportunità per
valorizzare ed approfondire la storia di un passato non poi così
lontano...ma questo non è stato possibile, pazienza!
Una questione che mi ha lasciato perplesso, e la voglio qui
esplicitare, è stata quella relativa alla valutazione di
compatibilità finanziaria sulla proposta di legge presentata dal
nostro gruppo, quindi sulle disposizioni finanziarie, di fatto
quasi simili a quelle della Giunta. Giustamente, per dare corso ad
un'iniziativa legislativa il Dipartimento bilancio, finanze e
patrimonio deve assicurare che gli oneri finanziari previsti siano
coperti dalle risorse disponibili nel bilancio di previsione della
Regione. A mio parere, quindi, la compatibilità finanziaria
dovrebbe consistere nella mera verifica del fatto se ci sono i
soldi e se questi sono disponibili perché non ancora impegnati. In
sostanza, il parere negativo o positivo del Coordinatore del
Dipartimento sulla proposta di legge dovrebbe limitarsi a questo. È
evidente, poi, che in sede di formulazione del parere di competenza
della II Commissione, oltre a prendere atto del parere del
Coordinatore, si deve verificare la disponibilità della Giunta per
l'autorizzazione all'utilizzo delle risorse indicate nella proposta
di legge. Quindi, la compatibilità finanziaria degli uffici
preposti non può essere legata alla valutazione della Giunta
regionale, ma dovrebbe, invece, dire se ci sono risorse disponibili
nel bilancio regionale. Nulla più. Le valutazioni di opportunità
politica spettano alla sola commissione consiliare.
Un'altra considerazione è relativa ad uno stato d'animo
inizialmente di rincrescimento quando ho saputo che la Giunta
regionale non intendeva lavorare sul testo presentato dal nostro
gruppo, ma aveva presentato un proprio disegno di legge.
Leggendolo, ho poi dovuto ricredermi, perché il testo conteneva,
almeno per noi, tre elementi che ho considerato di particolare
rilevanza: l'istituzione del Comitato per la promozione ed il
sostegno di iniziative per la memoria, utile tavolo di confronto e
di programmazione; la riscrittura di una nuova disciplina per la
concessione di contributi alle associazioni; la valorizzazione ed
il pieno riconoscimento dell'attività svolta dall'Istituto storico
della Resistenza e della società contemporanea in Valle d'Aosta. A
proposito dell'Istituto, mi permetto di richiamare una necessità
che il Presidente Rollandin ben conosce. Attualmente il contributo
erogato dalla Regione a favore dell'attività dell'Istituto viene
impegnato in gran parte per l'affitto e le spese relative
all'attuale sede. Questo è un problema che dovrebbe trovare
risposta nella programmazione che la Regione sta predisponendo per
un miglior utilizzo dei locali di proprietà regionale: argomento,
questo, proprio questa mattina affrontato da un'interpellanza e
dalla successiva risposta del Presidente Rollandin.
Ritornando all'oggetto in discussione, la fusione di due testi,
quello presentato dal nostro gruppo e quello della Giunta regionale
non è stata una soluzione di compromesso, quel compromesso che
spesso ha una valenza non del tutto positiva. Il testo elaborato
dalla V Commissione è invece un prodotto che contiene tutti gli
elementi positivi ed innovativi delle due proposte, arricchito - di
questo nuovo arricchimento sono molto contento - dalle indicazioni
scaturite dal successivo confronto in commissione e dal voto
unanime della stessa e - posso annunciare - dal voto favorevole in
aula del gruppo del Partito Democratico.
All'inizio dicevo che chi ha sofferto ci ha lasciato la
testimonianza dell'utopia: utopia non come miraggio
irraggiungibile, ma come una necessità di allora e come obiettivo
per cui valeva e vale la pena di spendersi. Una visione della
storia dell'umanità con un pensiero lungo, si dice, capace di
guardare al mondo con realismo, ma anche proiettato verso traguardi
di benessere, cultura e democrazia. Bene, quel pensiero lungo che,
purtroppo, spesso manca alla politica di oggi!
Presidente
- La discussione generale è aperta.
La parola alla Consigliera Patrizia Morelli.
Morelli (ALPE)
-
"La nostra storia dovrebbe insegnarci
che la democrazia è un bene delicato, fragile, deperibile, una
pianta che attecchisce solo in certi terreni precedentemente
concimati e concimati attraverso l'assunzione di responsabilità di
tutto un popolo"
: ce sont les mots de Tina Anselmi, une grande
femme, à la veille de la fête des femmes, première femme à devenir
Ministre de l'Italie républicaine, protagoniste de la Résistance,
staffetta partigiana. J'ai voulu citer ces mots pour introduire la
position de notre groupe face à ce texte de loi, qui fixe des
points de repère importants, incontournables dirais-je; les valeurs
liées à la Résistance et à l'antifascisme ne sont pas une question
de rhétorique et, encore moins, replis nostalgiques vers le passé.
Elles constituent la base de notre vie commune, de notre vie
politique, ce sont les fondements de la République et de la
démocratie.
Le travail de réorganisation des lois concernant la promotion
des idéaux de liberté, de démocratie, paix et intégration entre les
peuples et de réaffirmation de ces principes à travers l'activité
de l'Institut historique de la Résistance et d'autres organismes,
qui a été amorcé par le groupe du Partito Democratico, notamment
par le collègue Rigo, repris par la suite par la majorité, suivi en
particulier par le Conseiller Crétaz, est un travail qui a donné
lieu à un texte essentiel et sobre, mais qui fixe des valeurs qu'il
n'est pas superflu de rappeler. Au fur et à mesure que les années
passent, il devient toujours plus difficile de parler du Fascisme
et de la Résistance, de la
shoah
, des persécutions, mais
aussi de la répression linguistique, culturelle et sociale, dont a
été l'objet la communauté valdôtaine même. Les contours de ce
chapitre de notre histoire se font toujours plus flous, au point
que périodiquement quelqu'un arrive même à nier certains faits.
Dans cette loi est contenue l'affirmation forte d'une mémoire
commune et partagée, qui devrait servir à conjurer le danger de
l'oubli, et surtout que l'histoire puisse se répéter, comme
justement le soulignait le collègue Crétaz.
Nous pensons que le fait d'instituer aujourd'hui par loi un
comité chargé de veiller à cette mémoire à travers la programmation
d'événements, de manifestations, d'études, de recherches, tendant à
éveiller les consciences et à faire connaître surtout aux jeunes
générations les faits du passé et les possibles risques du futur
soit une bonne chose, mais elle nous acquitte pas de jouer
personnellement le rôle qui nous est confié, en tant que
représentants démocratiquement élus par le peuple, de défenseurs et
de promoteurs, nous-mêmes, des valeurs qui sont exprimées dans
cette loi. Si chacun de nous n'est pas profondément persuadé qu'il
doit incarner dans le quotidien, dans les relations avec les
collègues, dans la confrontation politique loyale, dans le rapport
avec les citoyens, ces valeurs de respect, de liberté, de
tolérance, et nous nous limitons au contraire à une opération de
mémoire, le résultat ne sera pas pleinement atteint!
Sans l'adhésion convaincue de la part de nous tous en premier
lieu, cette loi ne serait qu'un simple exercice de rhétorique, en
partie utile, sans doute, mais moins efficace et moins
prégnante.
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci M. le Président. Simplement
quelques réflexions qui s'ajoutent au débat qui est en cours.
La transmission de la mémoire aux jeunes générations est
aujourd'hui une tâche fondamentale dans le processus de
construction des nouvelles valeurs de notre communauté, comme cela
a été rappelé par le rapporteur, à la base des valeurs de la
communauté européenne elle-même.
En tant qu'Assessorat de l'éducation et de la culture de notre
Région, nous nous sommes engagés, dans ces années, et à travers ce
nouvel instrument qui reconnaît et souligne une série d'initiatives
que nous proposons d'entente avec la Présidence depuis quelques
années, afin de transmettre aux jeunes générations un message qu'il
ne faut pas oublier. Pour cela nous avons notamment participé à des
initiatives qui ont été rappelées, telles que le "Train de la
Mémoire", qui nous fait comprendre l'intensité et le caractère
dramatique de l'expérience des camps d'extermination et recèle un
fort message éducatif destiné aux élèves. Cette année le thème de
la liberté que nous avons introduit dans la manifestation Babel,
sera l'occasion pour relier les témoins de l'époque avec les
témoins directs qui ont été ces années sur les lieux de la mémoire.
Et, encore, la "Journée des souvenirs", pour rappeler les victimes
des
foibe
ou la "Semaine de la Résistance" que nous
organisons dans ces dernières années sur le territoire de notre
Région, pour faire comprendre à travers une connaissance directe
aux jeunes les expériences de cette époque historique particulière
ou d'autres épisodes de l'histoire récente de notre communauté, ou
"Il giorno della Memoria"
pour les victimes de la mafia ou
du terrorisme. Toutes ces initiatives vont dans le sens de
travailler sur les jeunes générations. Ce sont avant tout eux, les
jeunes, qui doivent connaître les lieux où la dignité humaine a été
bafouée, où les droits fondamentaux ont été violés, où c'est
inscrit l'histoire de notre peuple ou d'autres peuples aussi. Donc
c'est par eux, qui n'ont pas vécu ces époques directement, que
passe la récupération de la mémoire, le message que la Vallée
d'Aoste est engagée en première ligne contre toute forme de
totalitarisme, de terrorisme, mais aussi pour la diversité
culturelle, comme le rappelait le collègue Rigo, et le respect des
peuples et de leurs droits, de toutes les minorités, qu'elles
soient linguistiques, culturelles, identitaires, et cela je crois
que dans un esprit de solidarité et de réseau entre les peuples
frères est un message très important.
Nous saluons donc positivement ce nouveau dessein de loi, qui a
été coordonné par la Présidence et nous remercions pour ce travail,
car nous donnons dignité à tout ce qui a déjà été fait, mais en
plus, à travers une institutionnalisation, la Région reconnaît d'un
point de vue total toutes ces actions. Et puis, à travers une
vision globale qui est partie du texte qui avait été proposé, les
différentes sensibilités ont été ajoutées; donc je crois qu'il est
important que tout le Conseil ait été engagé et concerné sur cet
acte important, qui va tracer un acte législatif qui restera à
l'avenir dans notre Région.
Président
- S'il n'y a pas d'autres qui veulent
intervenir, je ferme la discussion générale.
La parole au Président de la Région, Rollandin.
Rollandin (UV)
- Grazie Presidente. Ringrazio il relatore
Crétaz e il collega Rigo per le introduzioni che hanno fatto, per i
rapporti che hanno presentato su due proposte iniziali che - come è
stato detto - hanno trovato completamento in un testo che,
sicuramente anche dall'esposizione che è stata fatta dalla collega
Morelli...credo che sia un testo che, proprio perché è stato
approvato all'unanimità, ha trovato una sua configurazione che va
nella direzione auspicata.
Non sto a ripetere i concetti di base, già ampiamente detti:
memoria, ricordo, esigenza di guardare anche alle stragi moderne,
non solo quelle di anni addietro, cercare di riuscire ad
individuare quei percorsi che ci permettano di prevenire fatti
analoghi, valorizzazione dell'Istituto storico della Resistenza,
del lavoro svolto di ricerca, ma anche del lavoro che continuamente
viene portato avanti, per tenere nella dovuta considerazione il
rapporto con le nuove generazioni, perché con questo disegno di
legge non è che partiamo da zero, anzi, abbiamo solo cercato di
riorganizzare le idee su quello che fino ad oggi è stato ampiamente
detto e fatto. Abbiamo partecipato a tutte le iniziative
finalizzate a far conoscere ai giovani un passato di cui noi
dobbiamo comprendere le ragioni, per evitare che si ripetano fatti
analoghi. Non è così facile, perché malgrado tutto guardiamo
all'Europa, ma appena passiamo i mari che ci separano da un'altra
realtà, questa è ancora la quotidianità, quindi non abbiamo fatto
un grosso passo avanti a livello mondiale, non abbiamo fatto
qualche passo avanti nemmeno a livello europeo, perché fino a ieri
i Balcani erano ancora - oggi un po' meno - una terra in cui una
serie di episodi andavano nella direzione opposta.
Vorrei sottolineare che con queste due iniziative...il collega
Rigo correttamente ha detto quali erano le differenze fra questi
due progetti di legge...che non sono nate in antitesi, ma sono nate
tutte e due con questa finalità, che è stata raggiunta ampiamente.
Questa credo sia la base di un ragionamento che ci ha portato,
oggi, a dire che le soluzioni possibili passano anche attraverso un
comitato che possa essere sentito, perché sotto questo profilo
tutti gli apporti sono indispensabili ed utili per meglio
razionalizzare le risorse.
Vorrei solo dire al collega Rigo, che si rammaricava di questo
episodio sulla disponibilità finanziaria, che purtroppo quando ci
sono poste di bilancio già impegnate, perché quelle erano le
finalità: i 120.000 euro che sono relativi alla spesa erano i soldi
che noi impegniamo per l'istituto, per tutte le manifestazioni;
quindi, essendo già impegnate, non si poteva dire che c'erano le
risorse ancora disponibili per questo disegno...lo diventano nel
momento in cui noi utilizziamo quei soldi per le finalità
condivise. Quindi non è stata solo una...poi credo che ci siamo
capiti, dall'inizio credo di avere detto che non c'erano difficoltà
ad individuare i percorsi necessari per giungere a questo dato
riassuntivo, che meglio ha qualificato gli interventi che già oggi
facciamo, e che continueremo a fare con una particolare attenzione
alle strutture presenti.
Abbiamo ben presente...lo voglio sottolineare al collega Rigo,
e, come lui, anche Donzel, che era già venuto con un'altra veste a
sollecitare un intervento per una nuova sede dell'Istituto storico
della Resistenza...nell'ambito di questa ristrutturazione abbiamo
sicuramente in animo di andare in questa direzione, per trovare
però una sede che abbia spazi aggiuntivi, perché se è solo per
cambiare non succederebbe nulla; quindi sottolineo di nuovo che
siamo disponibili a questa esigenza. Per il resto, non posso che
dire la soddisfazione di tutto il Governo regionale, ma qui è il
Consiglio nel suo insieme che si esprime per aver raggiunto un
obiettivo che qualifica in questo momento difficile anche le forze
politiche, che trovano la capacità di discutere e trovare un
argomento - non dei più facili, perché ognuno ha le sue sensibilità
- che sotto questo profilo ci unisce nell'ottica di guardare
avanti, e soprattutto di preparare i giovani ad un futuro che
speriamo sia nella direzione auspicata dal disegno di legge.
Grazie.
Presidente
- Passiamo all'esame dell'articolato.
Pongo in votazione l'articolo 1:
Consiglieri presenti, votanti e favorevoli: 31
Il Consiglio approva all'unanimità.
Presidente
- Articolo 2: stesso risultato. Articolo 3:
stesso risultato. Articolo 4: stesso risultato. Articolo 5: stesso
risultato. Articolo 6: stesso risultato. Articolo 7: stesso
risultato.
Pongo in votazione la legge nel suo complesso:
Consiglieri presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK