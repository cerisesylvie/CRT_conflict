Consiglio Regionale della Valle d'Aosta - Oggetto del Consiglio n. 1677 del 20 dicembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1677 del 20 dicembre 2005 - Resoconto
OGGETTO N. 1677/XII - Iscrizione del Massiccio del Monte Bianco
nell'elenco Unesco del patrimonio mondiale dell'umanità.
(Interpellanza)
Interpellanza
Appreso che nello scorso mese di novembre, è stato consegnato
il rapporto finale dello "Schéma
de développement Durable de
l'Espace Mont Blanc", redatto nell'ambito di un progetto
INTERREG;
Constatato che in tale rapporto viene proposta l'iscrizione
del Massiccio del Monte Bianco nell'elenco dell'Unesco del
Patrimonio Mondiale dell'Umanità;
Rilevato che, per tale presentazione occorre elaborare un
Dossier e concordare con lo Stato italiano la presentazione della
candidatura;
Evidenziato che l'iscrizione del massiccio nell'elenco Unesco
è utile sia al fine della valorizzazione internazionale del Monte
Bianco sia al fine di una più adeguata protezione delle sue
caratteristiche naturalistiche e paesaggistiche;
il sottoscritto Consigliere regionale
Interpella
l'Assessore competente per sapere:
1) in che modo ed in quali tempi si intende procedere per
elaborare il dossier per la candidatura del massiccio del Monte
Bianco nell'elenco Unesco del patrimonio mondiale
dell'umanità;
2) quali contatti sono in corso con i competenti ministeri
italiani per la preparazione di tale candidatura.
F.to: Riccarand
Presidente - La parola al Consigliere Riccarand.
Riccarand (Arc-VA) - È un argomento che già avevamo affrontato
altre volte, avevamo anche presentato una mozione alcuni mesi fa
per cercare di affermare l'importanza della candidatura del
Massiccio del Monte Bianco per l'iscrizione nel Patrimonio Mondiale
dell'Umanità da parte dell'Unesco.
Il motivo per cui abbiamo ripresentato questa iniziativa è che
abbiamo visto nel rapporto finale dello schema di sviluppo
sostenibile, elaborato dalla Conferenza transfrontaliera "Espace
Mont Blanc" un'opzione favorevole rispetto all'inserimento del
Massiccio del Monte Bianco nell'elenco dell'Unesco. Questa opzione
è contenuta nel rapporto finale dello "Schema di sviluppo
sostenibile", è presente anche nella "plaquette" illustrativa che è
stata presentata nella conferenza stampa di alcuni giorni fa,
quindi questo secondo noi è un dato positivo che permette di
imboccare finalmente questa strada della candidatura, perché siamo
nella fase della candidatura per l'iscrizione del Massiccio del
Monte Bianco nell'elenco dell'Unesco. Tuttavia sappiamo che questa
candidatura richiede l'elaborazione di un dossier, deve essere
presentata dai Ministeri competenti, è opportuno che abbia un
carattere transfrontaliero... quindi è tutto da fare.
Quello che vorremmo capire con l'interpellanza è come la Giunta
intende muoversi in questa direzione, se questa strada è stata
imboccata, se ci sono ancora dei dubbi, in che modo e con quali
risorse, con quali procedure si vuole percorrere questa strada che
riteniamo essere una "chance" per il Massiccio del Monte Bianco,
sia dal punto di vista della sua valorizzazione, della sua
conoscenza a livello internazionale, ma anche dal punto di vista
della protezione perché l'iscrizione nell'elenco dell'Unesco
comporta anche degli obblighi di tutela del bene che è inserito
all'interno dell'Unesco.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Justement le "Schéma de développement durable de
l'Espace Mont Blanc" a effectivement été complété et remis à la
Conférence transfrontalière "Mont Blanc" le 15 novembre 2005. Il
s'agit d'un rapport technique élaboré par 3 bureaux d'étude,
mandatés dans les 3 Pays, sous la responsabilité d'un comité de
pilotage transfrontalier. Ce rapport n'a donc pas, pour le moment,
une vocation politique comme décidé par la Conférence et donc
d'entente avec nos partenaires transfrontaliers les propositions et
les mesures constituant le schéma avant l'approbation et
l'application doivent maintenant faire l'objet d'une consultation
des autorités régionales locales concernées, selon leurs
compétences respectives.
Concernant le patrimoine mondial de l'Unesco, le schéma contient
notamment des propositions très détaillées, motivées, quant à
l'opportunité, les conditions et les conséquences de l'inscription
de l'Espace Mont Blanc dans des dispositifs de protection
internationaux; en particulier, le schéma de développement durable
envisage 2 démarches: la candidature du Massif du Mont Blanc en
tant que Patrimoine Mondial de l'Humanité, la candidature du
territoire de l'Espace Mont Blanc comme réserve du biosphère du
programme: "Man and biosfere".
Pour l'élaboration des dossiers de dépôt de ces candidatures,
les études techniques elles-mêmes préconisent préalablement le
démarrage d'un parcours qui doit s'appuyer sur l'accord formel de
toutes les communautés locales concernées qui doivent être
consultées et donner leur avis à ce propos. Du reste, les
dispositifs de l'Unesco qui convient de citer en référence, exigent
une forte implication des autorités locales dès la phase de
préparation des candidatures, même si l'initiative de la
proposition d'inscription au Patrimoine Mondial est réservée aux
Etats. Ce sera donc après une décision, en ce sens, de la part des
collectivités territoriales intéressées, l'échéance c'est le 15
avril 2006, que les opportuns contacts avec les Ministères
compétents seront pris.
Presidente - La parola al Consigliere Riccarand.
Riccarand (Arc-VA) - Questa è la procedura che è stata prevista;
tuttavia devo rilevare che anche se questo documento non è ancora
stato discusso nelle sedi politiche, sarebbe opportuno che da parte
della Giunta ci fosse un'opzione politica che venisse espressa
rispetto a questa ipotesi, che è contenuta con forza all'interno
dello "Schema di sviluppo sostenibile di candidatura del Massiccio
del Monte Bianco" nell'elenco dell'Unesco. Certamente bisognerà
acquisire il parere degli enti locali, attivare i Ministeri, ma è
importante capire se la Giunta vuole essere "motore" di questo
processo o vuole un poco stare a guardare.
Ci auguriamo che questa linea attiva sia imboccata, che da parte
della Giunta ci sia un'azione efficace per andare in questa
direzione, che non provoca sicuramente dei danni al Monte Bianco e
al nostro territorio, anzi provoca solo dei benefici. Ci auguriamo
che non ci siano rallentamenti o inerzie nel portare avanti un
obiettivo - pensiamo quanto meno a quello della candidatura -; poi
l'inserimento nell'elenco è tutt'altra cosa, dovrebbe essere un
obiettivo da portare avanti in tempi brevi, nell'interesse della
comunità della Valdigne e di tutti i Comuni e a tutela del
territorio del Monte Bianco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK