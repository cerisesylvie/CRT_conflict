Consiglio Regionale della Valle d'Aosta - Oggetto del Consiglio n. 1246 del 6 aprile 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1246 del 6 aprile 2005 - Resoconto
OBJET N° 1246/XII - Communications du Président du Conseil
régional -Commémorations.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 67, présenté par le Gouvernement régional le 25
mars 2005: "Disposizioni per il finanziamento regionale del
servizio di soccorso sulle piste di sci di fondo";
Projet de loi n° 68, présenté par le Gouvernement régional le
1er avril 2005: "Disposizioni in materia di acquisizione in
economia di beni e di servizi. Abrogazione dei regolamenti
regionali 28 marzo 1994, n. 2 e 5 dicembre 1995, n. 8 ";
Projet de loi n° 69, présenté par le Gouvernement régional le
1er avril 2005: "Disciplina delle attività di somministrazione di
alimenti e bevande".
Réunions:
Bureau de Présidence: 1
Commission pour le Règlement: 1
Ière Commission: 1
IIe Commission: 1
IVe Commission: 1
Ve Commission: 1
Alle 21.37 di sabato 2 aprile Giovanni Paolo II si è spento dopo
mesi di sofferenza e malattia. In Piazza San Pietro è calato un
silenzio profondo rotto soltanto dalle lacrime di migliaia di
fedeli con lo sguardo fisso rivolto al terzo piano del Palazzo
apostolico. Giovanni Paolo II ha lasciato un segno profondo e
indelebile nella storia di questi 26 anni. Il giovane Arcivescovo
di Cracovia, salito alla Cattedra di Pietro nell'ottobre del 1978,
ha avuto il coraggio e la fermezza d'innovare profondamente la
Chiesa. Non ha esitato ad incontrare dittatori, da Castro a
Tudjman, a scagliarsi contro la guerra ed i poteri mafiosi, a
chiedere perdono per le colpe commesse dalla Chiesa nella storia.
La sua scomparsa lascia un vuoto incolmabile, perché, oltre
all'uomo coraggioso, se ne è andata una delle principali figure
religiose, politiche, culturali e morali che il Novecento abbia
avuto. Le sue straordinarie energia e vitalità hanno rotto ogni
barriera, hanno accomunato per anni gli uomini di ogni continente,
di ogni razza e di ogni religione. La sua grandezza sta nell'aver
saputo interpretare i cambiamenti della società, nell'aver difeso
in ogni occasione le diversità, nell'aver saputo aprirsi al
dialogo. È stato un Papa che ha fatto del suo Pontificato un
simbolo di fratellanza, di pace e il suo messaggio, indirizzato a
tutte le popolazioni incontrate in 26 anni di investitura, è stato
rivolto ai più indifesi, ai deboli ed in particolare ai giovani. Il
suo "non abbiate paura" indirizzato ai fedeli ha fatto il giro del
mondo, ha dato forza a molti popoli, ha dato speranza a chi non
aveva certezze. È stato un Pontefice infaticabile nella sua
missione, instancabile predicatore e grande comunicatore. È stato
il più grande comunicatore, il Pontefice "più mediatico" della
storia, anche nel momento della morte: per la prima volta i "mass
media" di tutto il mondo hanno mostrato le immagini del corpo di
Giovanni Paolo II, che riposa nella sala Clementina con il mantello
rosso, il pallio: una striscia di lana bianca con croci nere.
Nel suo lungo Pontificato ha affrontato tutte le questioni più
importanti della seconda metà del Novecento: le meditazioni e le
preghiere hanno accompagnato l'abbattimento del Muro di Berlino, la
prima e la seconda guerra del Golfo, l'Intifada, la sfida alla
mafia, la strage dell'11 settembre. Non sempre le sue parole di
fratellanza e i suoi richiami alla pace sono stati messi in
pratica; e questo è un debito che l'intera comunità mondiale ha nei
suoi confronti. Rimane l'immagine, oltre che di un grande
comunicatore, di uno "statista" che ha saputo affrontare temi
politici delicati e questioni internazionali con quella
determinazione tipica di chi è grande; a ragione viene oggi
ricordato come "Il Grande". Ha partecipato ad un'intera epoca di
eccezionali cambiamenti non da spettatore, ma da protagonista. Le
parole dell'ex Presidente sovietico Mikhail Gorbaciov sono la
conferma della sua forte presenza anche nella vita politica: "la
sua critica al sistema sovietico fu giusta" ha detto Gorbaciov. È
stato un politico realista, senza il suo intervento diretto forse
non ci sarebbe stato l'abbattimento del Muro. Quello che ha fatto
per la fine della dittatura nei Paesi dell'Est resterà nella
storia, ma la sua analisi decisa e senza troppa diplomazia sul
Comunismo è proseguita anche nel denunciare il materialismo del
Capitalismo, i mali di un sistema che ha finito per schiacciare il
Terzo mondo, per non creare giustizia e, come disse, "non può
esserci pace senza giustizia". Ha sempre richiamato l'opinione
pubblica mondiale sui veri problemi del pianeta, sui temi più
urgenti, con una particolare lungimiranza. Lo stesso processo di
formazione dell'Europa lo ha visto protagonista. In occasione del
messaggio di pace ai popoli d'Europa, lanciato dal Monte Bianco,
durante la visita pastorale del settembre 1986, Giovanni Paolo II
disse: "L'Europa ha un ruolo da svolgere nel terzo millennio: essa
che ha tanto contribuito al progresso umano durante i secoli
passati potrà essere domani ancora un luminoso faro di civiltà per
il mondo se saprà tornare ad attingere, in concorde sintonia, alle
sue originarie sorgenti: il migliore umanesimo classico elevato ed
arricchito dalla Rivelazione cristiana." Parole solenni ed
ammonitrici che, seppur pronunciate vent'anni fa, sono di estrema
attualità. Senza dimenticare il suo ascendente verso i giovani, uno
dei capisaldi del suo Pontificato: forse una delle capacità che ha
colpito di più di Papa Giovanni Paolo II è quella di aver saputo
attirare a sé tanti ragazzi, attratti da quel fascino, quel
rapporto di simpatia e fiducia che è riuscito ad instaurare con
loro. L'allegria, la penitenza, la spensieratezza, l'impegno e le
preghiere sono tutti fattori all'origine di un fenomeno di enormi
dimensioni che ha portato le nuove generazioni ad unirsi alla sua
parola e alla sua dottrina.
Tutta la comunità valdostana, come il mondo intero, partecipa
con profonda commozione, al grave lutto che ha colpito la Chiesa
cattolica con la scomparsa, dopo lunghissime sofferenze, del Sommo
Pontefice Giovanni Paolo II. Anche la nostra Regione ha perso un
amico e un padre, un personaggio che ha segnato la storia degli
ultimi decenni. È stato un privilegio per tutti i Valdostani poter
accogliere il Santo Padre per un decennio, poterlo ospitare nella
tranquillità delle nostre vallate, attorniato, com'è stato, da
grande discrezione e genuinità d'animo. La Valle d'Aosta lo
ricorderà per sempre per quella sua semplicità, per quella sua
infinita umanità che colpiva nel suo sguardo, nelle sue parole e
nei suoi gesti. Ora che questo straordinario Papa ci ha lasciato,
molte cose resteranno di lui e della sua opera, molti insegnamenti
accompagneranno i giovani nella loro crescita sociale ed umana.
Papa Giovanni Paolo II resterà nei cuori di milioni di fedeli, tra
cui quelli della comunità valdostana, che ha avuto il privilegio di
ospitarlo e di sostenerlo anche nei momenti difficili. Le sue
parole riferite alla Valle d'Aosta: "Quante bellezze sono racchiuse
in un così piccolo territorio" sono quanto di più bello la nostra
regione potesse ricevere. È stato il Papa montanaro e con il suo
carattere forte e coraggioso è stato fino all'ultimo il testimone
dell'estrema sofferenza. Una sofferenza non nascosta, ma vissuta in
modo palese dinanzi agli occhi di tutti, ai "flash", talvolta
impietosi, dei fotografi, agli obiettivi delle telecamere. Giovanni
Paolo II è stato anche l'atleta delle montagne, che amava e
ricercava, perché
"nel silenzio e nella contemplazione delle
bellezze della natura si può sentire..."
- diceva Papa Wojtyla
-
"... la presenza di Dio"
. Così è stato anche nell'ultimo
soggiorno a Les Combes d'Introd, lo scorso luglio, quando, oramai
affaticato dal peso degli anni e della malattia, continuava ad
entusiasmarsi dinanzi alla maestosità delle montagne. Dal 1986,
anno della sua prima vista pastorale, al 1989, con la salita sul
massiccio del Monte Bianco, per 10 anni Giovanni Paolo II ha
cercato riposo e tranquillità tra i boschi, i lagni, i silenzi
delle nostre montagne. Ha condiviso momenti di spensieratezza e
serenità con i Valdostani. La Valle d'Aosta ricorderà per sempre
con affetto e devozione Giovanni Paolo II, che passeggiava sereno,
da vero montanaro, tra gli alpeggi di queste montagne. Il Consiglio
regionale della Valle d'Aosta si unisce al lutto della Chiesa
cattolica e parteciperà domani a Roma ai funerali solenni per
rappresentare la commozione della comunità valdostana per la
perdita di un amico, di un maestro di fede e di vita.
Domenica 27 marzo è scomparso all'età di 83 anni l'ex
Consigliere regionale Ennio Pedrini. Nato a Lillianes il 25
settembre 1921, dopo la maturità classica frequenta il corso degli
allievi ufficiali presso la Scuola militare alpina. Nel 1943, come
molti altri giovani del suo tempo, partecipa ad azioni di
resistenza in formazioni partigiane in Valle d'Aosta e del Piemonte
e viene arrestato durante un'operazione militare ed internato in
campo di concentramento nazista da cui riuscirà però ad evadere.
Negli anni '50 Ennio Pedrini, prima di compiere il suo ingresso in
politica, si distingue per un impegno in attività editoriali
fondando un settimanale "Il Monitore valdostano" che sarà uno dei
periodici più longevi del panorama editoriale della Valle d'Aosta.
Il suo interesse però non si limita soltanto alla carta stampata,
ma anche il settore delle radiotelecomunicazioni. Dopo la
liberalizzazione dell'etere darà infatti vita alla nascita della
radio commerciale "Radio Valle d'Aosta 101" e "TVA".
Nel 1963, presentatosi candidato nella lista del "Partito
Liberale Italiano", viene eletto Consigliere regionale ricoprendo
tale incarico per 25 anni, fino alla conclusione della VIII
legislatura, sul finire della VI viene nominato Vicepresidente del
Consiglio. Abbandonata la politica attiva, Ennio Pedrini, continua
però ad interessarsi della vita politica istituzionale della nostra
Regione contribuendo a creare l'Associazione degli Ex Consiglieri
regionali, di cui è stato Presidente e Segretario fino a poco tempo
fa. In campo imprenditoriale, oltre al suo interesse per
l'emittenza commerciale, Ennio Pedrini viene ricordato come
realizzatore del primo altiporto italiano nel Comune di Chamois. È
stato poi Presidente e Consigliere di amministrazione della "SAV" e
della "RAV".
Con Ennio Pedrini dunque scompare un protagonista di quasi 30
anni di vita amministrativa regionale, di temperamento tenace, si
distinse per i suoi appassionati interventi nel corso di numerosi
dibattiti consiliari sopratutto sulle problematiche dello sviluppo
economico della nostra Regione, diventando per molti anni uno
strenuo difensore degli interessi dello sviluppo della bassa valle.
Nel 1990 è stato insignito dal Presidente della Repubblica
dell'alta onorificenza di Grand'Ufficiale della Repubblica.
Alla moglie, Signora Velia Cavurina, ai figli Ennio Junior e
Marzio rinnoviamo la più sentita partecipazione di questa Assemblea
al grave lutto che li ha colpiti.
Nelle prime ore di oggi si è spento all'età di 81 anni e dopo
una lunga malattia il Principe Ranieri III del Principato di
Monaco. È con grande tristezza che abbiamo appreso la notizia del
suo decesso, anche per i rapporti che legano il Consiglio regionale
e la Valle d'Aosta con il Principato, rapporti che nel tempo si
sono consolidati con l'Assemblea nazionale del Principato e con il
suo Presidente Stéphane Valéri. Per la sua personalità, la sua
visione strategica e l'autorità con la quale ha guidato la sua
comunità verso il benessere, la maturità civica e politica, il
Principe Ranieri rimarrà sempre un esempio di lungimiranza
politica. Dopo l'ascesa al trono, nel 1949, il Principe Ranieri ha
dato dimostrazione di grande visione strategica, intensificando e
diversificando le azioni già intraprese nei precedenti regni, in
ambito politico, diplomatico, internazionale, economico e sociale,
così come nei settori quali l'educazione e lo sport, la sanità, la
cultura e la comunicazione. In particolare, nel 1962, il Principe
Ranieri dotò il Principato di una nuova Costituzione, da quel
momento Monaco è uno Stato sovrano e indipendente nel quadro delle
regole generali di diritto internazionale. A nome del Consiglio
regionale e mio personale rinnovo i sentimenti di cordoglio alla
comunità del Principato e alla famiglia Ranieri, oltre che al
Presidente dell'Assemblea nazionale, Stéphane Valéri.
È con profondo dispiacere che abbiamo appreso la notizia della
scomparsa della pediatra Maria Bonino, deceduta tragicamente il 24
marzo scorso in Angola dove lavorava come medico volontario per
un'organizzazione non governativa. Alla sua famiglia rinnovo le più
sincere condoglianze del Consiglio regionale. Su questo grave lutto
sarà l'Assessore Fosson a fare la commemorazione.
La parola al Presidente della Regione, Perrin.
Perrin (UV) - C'est avec une particulière commotion et avec une
profonde tristesse que je veux exprimer, en quelques mots, mes
sentiments pour le décès du Pape Jean-Paul II. Au cours des
dernières années nous avons eu l'honneur d'accueillir ce grand
protagoniste de l'histoire contemporaine lors de ses séjours de
repos et de prière et nous avons aussi eu l'insigne privilège de
partager avec lui des instants inoubliables de détente et de
sérénité au cœur de nos montagnes. La Vallée
d'Aoste avait instauré un lien particulier avec ce Pape: depuis sa
première visite officielle en 1986 et après un premier séjour d'été
en 1989, il nous a fait l'honneur de revenir 9 fois en Vallée
d'Aoste. Il aimait nos montagnes et leurs silences; il les
considérait non pas seulement un magnifique scénario de
contemplation, elles étaient pour lui une sorte d'école de vie, où
l'on apprend la fatigue pour atteindre le but, où l'on s'entraide
mutuellement pour dépasser les moments de difficulté, où l'on saisi
la petitesse de l'homme face à un environnement majestueux.
Jean-Paul II avait aussi un regard attentif sur nos spécificités
institutionnelles, découlant de nos racines historiques et
culturelles. "Aujourd'hui..." avait-il rappelé "... vous formez une
seule communauté où vivent en harmonie ses populations de langue
française et de langue italienne; le Statut spécial de la Région
favorise d'ailleurs leur entente. Des personnes très différentes
pour l'éducation, la langue, l'histoire et les coutumes vivent
ensemble pour un temps, rapprochés les unes des autres par le
sentiment que les biens de la nature appartiennent à tous. Ainsi
vos vallées, tout en étant des lieux agréables de séjour,
constituent un creuset où les hommes venus d'horizons éloignés,
apprennent à se sentir proches les uns des autres", mais ce qu'il
aimait de notre région c'était aussi la discrétion et le respect
avec lequel la communauté valdôtaine l'avait accueilli. La Vallée
d'Aoste sera toujours reconnaissante envers ce Pape qui a voulu lui
témoigner toute son affection lors des événements tragiques du mois
d'octobre 2000 lorsque Jean-Paul II demanda à Monseigneur Paul
Josef Cordes de porter à Aoste son message personnel de sympathie
et de solidarité. Ce grand promoteur de la paix et du dialogue a
été l'un des protagonistes de l'histoire contemporaine et son
souvenir restera à jamais gravé dans nos
cœurs.
Presidente - La parola alla Consigliera Squarzino Secondina.
Squarzino (Arc-VA) - In questi giorni il mondo intero ha seguito
quasi in diretta la morte di un grande Papa e ne ha ripercorso la
vita, le testimonianze e gli insegnamenti. Giovanni Paolo II "il
Grande" lo ha chiamato il Cardinal Sodano e la storia ci dirà
quanto lo sia stato. Oggi anche il nostro gruppo vuole ricordarlo,
cosciente dell'impossibilità di racchiudere in poche parole la
ricchezza di questa grande personalità. Un uomo grande, perché ha
saputo cogliere e interpretare gli aneliti, le speranze, le
sofferenze di milioni di persone e di intere popolazioni, un uomo
che ha saputo indicare con fermezza e passione i valori fondanti la
convivenza umana, innanzitutto il rispetto della persona, di ogni
persona, specie di quelle a cui nessuno bada: i poveri, i
carcerati, gli emarginati dalla storia o dalla nostra società
opulenta. Rispetto della persona perché tutti in una concezione
laica sono titolari di diritti umani di cittadinanza e perché in
una concezione religiosa figli dello stesso padre e quindi fratelli
e sorelle appartenenti alla stessa famiglia amata dal padre. Poi la
giustizia che non tollera la povertà, la fame, la malattia che
colpiscono milioni di persone specie nei paesi più poveri: pensiamo
all'Africa, un continente particolarmente amato da Papa Wojtyla e
in cui i volontari, come la pediatra Maria Bonino - cui va oggi il
nostro ricordo -, hanno speso la vita fino a morire. Giustizia che
richiede a responsabili politici ed economici azioni decise per
eliminare la povertà, ridurre il debito, lottare contro le
malattie, per creare cioè le condizioni sociali che favoriscono lo
sviluppo di ogni persona, nella consapevolezza che i beni della
terra sono destinati a tutti. Infine la pace: un bene primario,
capace di assicurare al mondo un'era migliore nella serena
convivenza e nel rispetto reciproco. Sono le parole dello stesso
Papa Wojtyla nel messaggio per la pace del 1° gennaio 2004, in cui
ricorda:
"Non ho cessato di levare la mia voce di fronte alla
Chiesa e al mondo per invitare i credenti, come tutte le persone di
buona volontà, a far propria la causa della pace"
Per la causa
della pace il "grande Papa", di fronte ai recenti avvenimenti di
guerra, non ha temuto di ricorrere a parole forti, profetiche,
sovente scomode per i potenti: ha indicato nella teoria della
guerra preventiva un fattore destabilizzante permanente, al di
fuori della cornice del diritto e delle istituzioni internazionali;
ha ricordato che la violenza, anche quella del terrorismo, non la
si combatte con la violenza perché questa genera altra violenza.
Ricordarlo oggi vuol dire anche ricordare i suoi insegnamenti e
cercare umilmente nel luogo che ciascuno occupa di rispettarli e di
seguirli. Infine vorrei, permettetemelo, come credente, ricordarlo
ancora come uomo dalla grande fede, che ha creduto, vissuto,
testimoniato la buona novella, cioè l'annuncio di un Dio che si
prende cura di ogni uomo e di ogni donna e che per ciascuno ha un
progetto di vita che va oltre la morte.
Presidente - La parola al Consigliere Viérin Marco.
Viérin M. (SA) - Anche la "Stella Alpina" partecipa al dolore
per la morte del Giovanni Paolo II. Quanti ricordi, quante immagini
si accalcano ora nella mente, ma per noi - e non poteva essere
diversamente - la sua figura ci ritorna nella mente qui, in mezzo a
noi, fra la nostra gente e le nostre montagne. Piccola e fortunata
Valle d'Aosta che ha ospitato per anni il più grande personaggio di
questo secolo, l'uomo che nel suo Pontificato ha viaggiato in oltre
100 paesi del mondo e che ha scelto per il suo riposo un luogo
recondito ed incantevole della nostra Valle; lo diciamo con forza e
commozione, ne siamo stati profondamente onorati e ci sentiamo
anche un po' orgogliosi, ma quanti ricordi rischiano di essere
suffragati dal sentimento, un sentimento oggi di profonda
tristezza, ma colmo della serenità, della fede che così
insistentemente il Papa ci ha insegnato! Sì, perché questa è stata
la sua unica preoccupazione: far conoscere Cristo ai popoli, questo
Cristo di cui era profondamente innamorato, questo Cristo per il
quale ha speso totalmente la sua vita.
Quest'uomo ha lasciato un profondo segno nella storia, le sue
parole hanno convertito i cuori, ma hanno anche contribuito a
sconvolgere i sistemi politici ed economici, le sue parole hanno
consolato il cuore dei miseri e dei diseredati, ma al tempo stesso
hanno colpito e interrogato i potenti della Terra. Le sue parole,
così convincenti, perché accompagnate da una carica umana
straordinaria, hanno in questi 26 anni e mezzo di Pontificato
attraversato il mondo intero: parole di pace e di conforto, ma
anche parole talvolta dure, specialmente di fronte all'ingiustizia
e all'oppressione. Parole, quelle di Giovanni Paolo II, che la
misericordia ha voluto giungessero anche a noi Valdostani e che
vale la pena di richiamare più delle immagini e più dei ricordi.
Andando a rileggere alcuni passaggi dei suoi discorsi tenuti ad
Aosta nel settembre 1986 nel corso della sua visita pastorale, si
rimane impressionati dalla loro straordinaria attualità. Una
preoccupazione quella che emerge dalle parole del Papa che riguarda
certo ogni singola persona, ma che lascia intravedere chiaramente
un'attenzione ai Valdostani in quanto popolo, in quanto realtà
sociale.
"Questo è il mio augurio per voi..."
- ebbe a dire
-
"... rimanete voi stessi crescendo nella verità di Dio, come
nel passato la vostra fede è stata uno stimolo ad aprirvi alla
dimensione sociale così oggi fate in modo che la dimensione
orizzontale non sia per voi una tentazione per chiudersi alla
dimensione dello spirito. Guardando le cime dei vostri monti
spingetevi con il cuore ancora più su..."
- sembra di sentire
riecheggiare quel "non abbiate paura" che richiamava anche il
Presidente del Consiglio -
"... la vostra identità umana e
sociale non si può scindere dall'adesione alla fede offerta da Dio
agli uomini come il dono più grande"
. Come non farsi provocare
da queste parole! Come noi, classe politica di questa Regione,
potremmo rispondere a questo appello! Pensiamo che un modo potrebbe
essere questo: richiamarci tutti, credenti e non credenti,
autonomisti o nazionalisti, di Destra o di Sinistra, ad una
reciproca consapevolezza, ossia quella che tutti noi siamo chiamati
ad amministrare una terra che non è di nostra proprietà, ma che ci
è stata data in affido. Se riuscissimo in questo, anziché limitarci
ai discorsi solo commemorativi, avremmo davvero onorato la memoria
di Giovanni Paolo II, questo Papa che ha così tanto amato la nostra
Valle e la nostra gente.
Presidente - La parola al Consigliere Salzone.
Salzone (FA) - È con profonda emozione e con grande tristezza
che celebriamo la scomparsa di Giovanni Paolo II. Si è conclusa la
vita di un grande uomo del nostro tempo, un Papa che con i suoi
modi è riuscito a comunicare con tutti i popoli cattolici e non,
stabilendo relazioni internazionali improntate al messaggio di pace
e di solidarietà. Ha favorito l'incontro interreligioso e ha svolto
un ruolo politico di apertura e confronto. Per noi Valdostani, che
abbiamo avuto l'onore e il privilegio di accoglierlo fra le nostre
montagne in occasione dei molti soggiorni estivi, è difficile
condividere questo momento di commozione. Il rapporto instaurato
con la nostra comunità è stato intenso, alimentato da un profondo
amore per la montagna, ed è stato ricambiato accogliendolo con
molto calore umano, ma anche con molta discrezione. Incontrandolo
abbiamo avuto forti emozioni, abbiamo potuto cogliere l'intensità,
la comunicabilità del suo sguardo, la dolcezza rivolta ai bambini,
alle persone anziane, ai malati, ai poveri. A noi resta il ricordo
di un Karol Wojtyla, il grande comunicatore, che abbiamo avuto il
privilegio di incontrare per la prima volta nel lontano settembre
1986, visita ufficiale in Valle d'Aosta, già ricordata dal
Presidente Perrin, insieme all'allora Ministro Giovanni Spadolini.
Alla Scuola militare pronunciò un discorso agli Alpini, che mise in
grande risalto la sua abilità di trasmettere messaggi politici;
infatti parlò di un tema delicato come la difesa, garanzia di un
bene comune di un popolo. Fra le altre cose, diceva: "la vostra
prima responsabilità si chiama "impegno di pace", la condizione
militare ha il suo fondamento morale nell'esigenza di difendere i
beni spirituali e materiali della comunità nazionale della patria;
questa difesa, garante del bene comune di un popolo, è un
presupposto della pace e della concordia fra le nazioni". Questo è
solo un altro piccolo ricordo del grande uomo di Stato, che ha
sempre sostenuto che la ricerca della concordia fra i popoli e le
persone debba essere un impegno costante, soprattutto i capi di
Stato e coloro che occupano posizioni di responsabilità devono
adoperarsi per il bene di tutti, per la giustizia, per la dignità
umana. A noi rimane il ricordo dell'uomo che ha cambiato la storia
della chiesa e che ha svolto un ruolo decisivo nella caduta del
Comunismo; ci rimane l'insegnamento dei valori della vita, della
dignità umana, della pace, della famiglia, soprattutto il rapporto
con i giovani; ci rimane il ricordo del Papa viaggiatore
infaticabile, amato da tutti, credenti e non credenti.
Presidente - La parola al Consigliere Tibaldi.
Tibaldi (CdL) - Il gruppo consiliare della "Casa delle Libertà"
si unisce al messaggio di cordoglio espresso poc'anzi dal
Presidente del Consiglio. Parlare di Giovanni Paolo II significa
per noi parlare di una presenza che ci ha accompagnato nel nostro
cammino sin dall'adolescenza; quello che ora abbiamo nella mente e
nel cuore non sono tanto delle analisi e dei bilanci sul suo lungo,
intenso e fecondo Pontificato, quanto dei punti di memoria, delle
immagini e delle parole che hanno rappresentato delle sfide, degli
aiuti, delle rotture rispetto al solito e consolidato modo di
pensare. Karol Wojtyla, che è stato il terzo Papa più longevo in
2.000 anni di Cristianesimo, ha intuito la globalizzazione quando
ancora il termine non era così usuale; ha capito che il destino di
un Papa e la sorte della Chiesa cattolica si potevano giocare solo
raggiungendo una visibilità planetaria. I suoi 100 e più viaggi,
che lo hanno portato in ogni angolo del mondo, sono stati
l'espressione di una lucida strategia. Ha intuito che il suo
pulpito non poteva più essere una scrivania vaticana, ma che doveva
andare lui stesso ad incontrare nei 5 continenti i diseredati e gli
intellettuali, i politici e la gioventù, i fedeli cattolici e i
seguaci delle altre religioni e nei suoi incontri egli ha saputo
congiungere la fermezza della dottrina al calore del cuore, ha
fatto capire alle folle che lo applaudivano come immagine che gli
era vicino come persona. Nella stagione dell'indifferenza ha
mostrato che la fede è qualcosa di vivo e non un residuo del
passato; anche da chi non è praticante o da chi segue altre fedi
Karol Wojtyla è stato percepito come uomo di Dio.
Giovanni Paolo II è stato capace di gesti spirituali innovativi
come la richiesta di perdono della Chiesa, pronunciato in San
Pietro, nell'"Anno giubilare", atto di penitenza per gli errori e
per gli orrori commessi dalla Chiesa cattolica nei secoli, oppure
il dialogo interreligioso, le grandiose assemblee di preghiera ad
Assisi con i capi delle più varie religioni, senza venire meno mai
all'identità del Cattolicesimo. Un Papa che ha saputo mantenere un
sapiente equilibrio fra il momento del cambiamento e quello
dell'identità. Protagonista di storici eventi come la caduta del
Comunismo o l'apertura della Chiesa verso i paesi più poveri, ha
ricoperto un ruolo chiave nel riportare la democrazia e la libertà
a milioni di persone nell'Europa centrale e dell'Est. Si è battuto
instancabilmente per un'Unione europea sempre più coesa, ha lottato
incessantemente contro ogni forma di totalitarismo, di violenza, di
sopraffazione e di degrado morale nel nome dei valori della Chiesa
cattolica, che sono anche i valori supremi della dignità dell'uomo
e della solidarietà, ricordandoci che il nostro dovere di mondo
occidentale è quello di costruire una cultura della vita, dove il
forte protegge e aiuta il debole. È l'uomo che, inginocchiato sulla
Porta Santa, curvo sotto il peso degli anni e della malattia e di
tutti i mali del mondo, ha aperto il terzo millennio del
Cristo.
Giovanni Paolo II ha segnato la storia, sarà ricordato come uno
di quegli uomini che hanno indicato una strada di libertà e di
giustizia e l'hanno perseguita con tutte le loro forze. Per molti,
fra noi cattolici, Giovanni Paolo II è l'uomo che ci ha restituito
l'orgoglio di essere cristiani e, come disse un altro grande Papa,
Giovanni XIII, la vita è un pellegrinaggio, siamo fatti di cielo,
ci fermiamo un po' qui e poi riprendiamo il nostro viaggio.
Arrivederci, grande Papa.
Presidente - La parola all'Assessore alla sanità, salute e
politiche sociali, Fosson.
Fosson (UV) - Au cours de la Semaine sainte Madame le Docteur
Maria Bonino nous a laissés. Elle est morte en Angola d'un virus
qu'elle était en train de combattre dans l'espoir de sauver
beaucoup d'enfants. Elle était née à Biella, mais elle avait
travaillé pendant plusieurs années dans le Service de pédiatrie de
l'Hôpital d'Aoste, où son travail s'alternait souvent avec des
périodes de mission en Afrique. Elle avait commencé en Tanzanie,
après elle avait été en Burkina Faso, en Ougande et actuellement,
depuis 2 ans, elle prêtait son service en Angola. Au mois de
septembre elle m'avait demandé de pouvoir prolonger son congé pour
continuer la mission; elle avait raconté qu'en Angola ne pouvait
pas faire beaucoup du point de vue médical, elle voyait mourir sans
cesse des enfants près d'elle.
"Seulement le décès de quelques
adultes deviendra l'occasion..."
- elle me disait -
"...
pour se pencher sur les enfants qui sont au moment oubliés"
.
Elle aurait voulu participer avec moi et les autres médecins
valdôtains à la mission au Madagascar à la fin de ce mois. Il y a
des moments où dans notre expérience nous nous sentons inadéquats,
mais en même temps orgueilleux d'être porte-parole de si grandes
personnes. Maria a fait parler de soi seulement avec sa mort, nous
ne nous sommes pas aperçus de son travail silencieux. Maria fait
partie de cette grande tradition de service, d'amour gratuit pour
les autres, de nos missionnaires valdôtains; pourquoi Maria faisait
cela? Je me souviens d'une anecdote qu'il me semble convenable pour
répondre à cette question, Mère Teresa, quand on lui demanda
pourquoi ses sœurs faisaient tout cela,
répondit: "elles aiment Jésus Christ".
Presidente - La parola al Consigliere Lanièce.
Lanièce (SA) - A nome della "Stella Alpina" e mio personale,
vorrei ricordare la figura di Ennio Pedrini. Non è facile parlare
di personaggi che hanno svolto un ruolo importante nella recente
storia della nostra Regione, soprattutto in questa occasione nella
quale commemoriamo il Grande Ufficiale Commendatore Ennio Pedrini,
per 25 anni consecutivi presente in quest'aula: un "record" di
consenso popolare e politico difficilmente superabile. Ennio
Pedrini nacque a Lillianes il 25 settembre 1921 e dopo aver
frequentato gli studi superiori ad Asti studiò Medicina a Torino e
poi divenne allievo della Scuola militare alpina. A soli 22 anni
scelse di aggregarsi alla resistenza, sviluppando così un pensiero
antifascista e partigiano. Durante la II Guerra mondiale questa
scelta metterà più volte a rischio la sua vita, come ad esempio nel
1943, quando Pedrini venne arrestato durante un'operazione militare
a Torino. Catturato dai Nazisti fu dapprima condannato a morte, ma
successivamente la pena venne trasformata in 30 anni di carcere.
Incarcerato nel campo di concentramento di Bozen, in attesa di
essere trasferito in quello di Mathausen, durante un bombardamento
riuscì a fuggire e riprese la lotta partigiana fino al termine del
conflitto mondiale. I ricordi e le testimonianze di quella
terribile esperienza vennero trascritti dal Pedrini in un libro
intitolato "Condannato a morte". Nel presentare il volume l'allora
Presidente del Consiglio Stévenin così affermava:
"È un racconto
quello di Pedrini semplice, ma non per questo meno significativo
della sua esperienza di partigiano, di combattente per la libertà,
condannato a morte
- come dice il titolo - per il suo
impegno antifascista. Sono pagine che suscitano ancora emozione a
cinquant'anni di distanza e l'auspicio che esprimo è che la vicenda
di cui Pedrini ci ha voluto offrire la sua testimonianza diretta
sappia e possa suscitare una riflessione soprattutto nelle giovani
generazioni che non conoscono mai a sufficienza queste pagine, fra
le più buie della nostra storia"
.
Nella sua lunga vita Pedrini si interessò anche e soprattutto di
politica, facendo nascere e guidando per oltre 40 anni il "Partito
Liberale Valdostano", emanazione regionale del "Partito Liberale
Italiano, con una coerenza politica ed ideologica che oggi credo
sia difficilmente riscontrabile. Nel 1963 entrò in Consiglio Valle
e ci rimase ininterrottamente per 25 anni, fino al 1988, ricoprendo
anche l'incarico di Vicepresidente dell'Assemblea. Nella sua lunga
permanenza in quest'aula, contraddistinta da impegno e passione
politica, non possiamo non ricordare la sua attenta ed ironica
dialettica... che portava a misurarsi in vivaci scontri dialettici
con i suoi grandi avversari politici, come Caveri e Giulio Dolchi,
per i quali Pedrini non nascondeva la sua stima.
Pedrini è stato anche il padrino delle radio e televisioni
private valdostane. Già attivo su più fronti a livello editoriale,
infatti aveva fondato a Torino "Piemonte Sportivo", storica testata
del settore, e ad Aosta nel 1950 "Il Monitore Valdostano",
attualmente il più antico periodico in pubblicazione nella nostra
regione, nel 1973 intuisce la portata del mezzo radiofonico creando
prima a Torino "Radio Kitsch" e poi nella nostra Regione 2 anni
dopo "Radio Valle d'Aosta 101", una delle più ascoltate ed amate
radio locali, alla quale ha affiancato la prima televisione privata
"Tele Valle d'Aosta (TVA)", facendo da apripista a tutti coloro che
si sarebbero poi cimentati in Valle con il mezzo radiotelevisivo.
Pedrini non si negava al mezzo televisivo e radiofonico, per
criticare, analizzare e proporre idee e soluzioni nella sfera
socio-politica ed economica della Valle d'Aosta e in tutti quei
settori che richiedevano l'attenzione del cittadino. Di Pedrini non
possiamo non ricordare l'impegno nel mondo dello sport e
dell'associazionismo: fu Direttore del "Giro ciclistico della Valle
d'Aosta", inoltre fondò la "Commanderie de la Vallée d'Aoste de
l'Ordre international des Anysetiers e ne diventò prima "Grand
Maître", per poi essere nominato "Grand Maître honoraire". Per
diverso tempo Pedrini è stato anche Presidente dell'Associazione ex
Consiglieri regionali della Valle d'Aosta, offrendo la propria
esperienza di 25 anni di attività politica. Grande invalido di
guerra, Grande Ufficiale della Repubblica, Pedrini ha anche
ricoperto importanti incarichi nell'ambito della "Società
Autostrade valdostane" e in altri enti.
Purtroppo nel primo pomeriggio del giorno di Pasqua Pedrini è
mancato e con lui se n'è andato un importante personaggio della
storia valdostana, che ha contribuito fattivamente alla crescita e
allo sviluppo della nostra Regione. La sua esperienza, la sua
capacità e le sue brillanti intuizioni, come la sua correttezza
politica e umanità, caratteristiche non presenti ai giorni nostri,
ci mancheranno. Vorrei concludere questa breve commemorazione,
leggendovi le parole che Ennio Pedrini, il 29 giugno 1996, aveva
utilizzato per concludere il suo libro "Condannato a morte":
"Sono triste, la nostra Italia a cui abbiamo dato qualcosa
della nostra vita e della nostra carne sta attraversando un triste
periodo di lotte interne e di richieste di secessione, della mia
Valle preferisco non parlarne: di essa difendo il diritto di
bilinguismo come fecero i nostri "ancêtres" e con esso sostengo il
"patois", il grande ideale di batterci contro i favoritismi locali,
il lottare e impegnarci contro le ingiustizie di Roma che non ha
voluto accordarci la zona franca, che giustamente ci saremmo
meritati e per cui ancora oggi mi batto. L'augurio è uno solo: che
il popolo valdostano segua e rispetti le nostre tradizioni, cerchi
nella continuità del passato di mantenersi unito sia pure nelle
diversificazioni, affinché i nostri figli sappiano che anche per
loro, per la loro libertà ci siamo battuti e siamo fieri di averlo
fatto"
.
A sua moglie, che gli è stata accanto per 46 anni, ai figli, a
tutti i parenti e amici le nostre più fraterne condoglianze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK