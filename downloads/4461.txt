Consiglio Regionale della Valle d'Aosta - Oggetto del Consiglio n. 136 del 12 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 136 del 12 marzo 1982 - Resoconto
OGGETTO N. 136/VII - RINVIO ESAME DISEGNO DI LEGGE N. 340,
PRESENTATO DALLA GIUNTA REGIONALE IN DATA 21 GENNAIO 1982.
CONCERNENTE: "NORME PER LO SMALTIMENTO DEI RIFIUTI SOLIDI".
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Siccome non è stato possibile riunire
le Commissioni che dovevano prendere in esame le osservazioni
emerse a seguito della consultazione con i Sindaci, io chiedo che
questo oggetto venga discusso nel prossimo Consiglio; accoglierei
così le richieste che mi sono già state avanzate in questo senso.
Vorrei però che l'oggetto fosse discusso prima del bilancio,
altrimenti non si discuterà più.
PRESIDENTE
: La parola al Presidente della Giunta.
ANDRIONE - (U.V.):
La Giunta chiede che nel prossimo
ordine del giorno questo argomento venga trattato, e quindi
iscritto, immediatamente dopo il punto che riguarda la ratifica
delle deliberazioni della Giunta.
PRESIDENTE
: Ha chiesto di parlare il Consigliere Péaquin,
ne ha facoltà.
PEAQUIN - (P.C.I.):
Si erano riunite le due Commissioni
congiunte alla fine di febbraio per discutere di questo problema,
se non che erano state avanzate delle richieste all'Assessore ed
era stata sottolineata l'esigenza di avere informazioni e contatti
con i Sindaci della Valle perché ci pare che il tutto potrà
funzionare bene se ci sarà un pieno coinvolgimento. Per un
malinteso o un disguido, non so come definirlo, con l'Assessore e i
due Presidenti delle Commissioni, non è stato possibile incontrarci
con l'Associazione dei Sindaci; pertanto, noi possiamo accettare,
almeno per conto del nostro Gruppo, che questo argomento venga
iscritto nell'ordine del giorno del prossimo Consiglio. Faremo una
discussione, credo approfondita, in Commissione, dopodiché in
Consiglio si dovrebbe arrivare ad approvare un buon testo di
legge.
PRESIDENTE
: Altri chiedono di intervenire? Ci sono
obiezioni alla richiesta di rinvio? Io inviterei i Presidenti delle
due Commissioni a concludere la fase preparatoria in breve tempo
perché se la Commissione Affari Generali e Finanze darà il parere
sulla legge di bilancio pluriennale e sulla legge finanziaria entro
il 19, il Consiglio può essere convocato per il 29, 30 e 31 marzo,
come stabilito, per la discussione di questi due disegni di legge
concernenti il bilancio. Ricordo che l'oggetto al n. 21 dell'ordine
del giorno è stato iscritto per decorrenza dei termini,
indipendentemente dal lavoro fatto dalle due Commissioni. La
Presidenza non ha alcuna obiezione che l'argomento sia rinviato e
iscritto nel prossimo ordine del giorno al punto immediatamente
successivo a quello relativo alle ratifiche. D'altra parte, il
Consiglio è sempre sovrano per proporre inversioni di argomenti
iscritti all'ordine del giorno.
Passiamo dunque alla trattazione dell'oggetto iscritto al n.
21/bis dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK