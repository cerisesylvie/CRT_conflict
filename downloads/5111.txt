Consiglio Regionale della Valle d'Aosta - Oggetto del Consiglio n. 2664 del 11 marzo 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2664 del 11 marzo 1987 - Resoconto
OGGETTO N. 2664/VIII - FINANZIAMENTO DI CORSI FORMATIVI PER
DISOCCUPATI DA AVVIARE PRESSO AZIENDE VALDOSTANE.
(Interrogazione).
PRESIDENTE:
Do lettura dell'interrogazione in oggetto
presentata dai Consiglieri Cout e Millet:
INTERROGAZIONE
RICORDATO che le deliberazioni, concernenti i corsi formativi
per disoccupati da avviare presso aziende valdostane, di norma
attribuiscono alle società interessate il 60% della spesa
complessiva prevista, in attesa dell'approvazione del progetto
formativo da parte del Fondo Sociale Europeo e del Ministero del
Lavoro;
CONSTATATO che i corsi previsti per il 1986 hanno ormai avuto
conclusione, mentre i finanziamenti, relativi all'ulteriore 20%
spettante alle aziende, non sono ancora stati erogati, forse per i
ritardi della CEE e del Ministero del Lavoro;
i sottoscritti Consiglieri regionali
INTERROGANO
la Giunta regionale per sapere se non sia possibile, da parte
della Regione, erogare anche l'ulteriore quota spettante alle
aziende interessate, a fronte di idonea documentazione delle spese
sostenute, senza far loro attendere, per tempi presumibilmente
lunghi, che sia completato l'iter presso la CEE ed il Ministero del
Lavoro.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Questa interrogazione si pone
l'obiettivo di sollecitare l'Amministrazione regionale a fare un
anticipo pressoché totale, comprensivo quindi anche dell'intervento
che lo Stato, attraverso i Fondi di rotazione o il Fondo Sociale
Europeo, dà alle aziende che avviano attività formative a carattere
professionale.
Il problema è all'esame degli uffici competenti, ma le
difficoltà sono in funzione del fatto che l'Amministrazione
regionale anticipa già gran parte delle cifre relative alle
attività di formazione. In questo momento l'anticipazione a carico
della Regione è di circa il 60% dell'intera cifra, se si tratta di
qualificazione, e di circa il 50%, se si tratta di
riqualificazione.
Uno dei problemi che si frappongono all'anticipo totale è la
conoscenza della cifra esatta che il Fondo Sociale Europeo mette a
disposizione di queste attività. A priori, infatti, noi non
possiamo sapere se la cifra del 40%, che il Fondo Sociale Europeo
dovrebbe mettere a disposizione, sarà certa o meno. Per ora, la
Regione anticipa gran parte (circa il 50%) di questo intervento e
per fare di più c'è la difficoltà di non sapere a quanto ammonterà
il contributo del Fondo Sociale Europeo per le attività formative.
È un problema di tipo tecnico, che noi stiamo cercando di superare
facendo anche delle ricerche per conoscere i problemi che e aziende
affrontano nell'attesa delle decisioni del Ministero o del Fondo
sociale europeo per l'attività formativa.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je voudrais seulement ajouter quelque
chose à ce qu'a dit l'Assesseur compétent, qui suit la partie
"réalisation des cours" et, donc, les rapports avec les différentes
indu stries. Dans la question, il peut y avoir des doutes quant à
l'interprétation de la première partie: "di norma attribuiscono
alle società interessate il 60% della somma complessiva prevista,
in attesa dell'approvazione del progetto formativo da parte del
Fondo Sociale Europeo e del Ministero del Lavoro".
Le discours, je crois, est un peu différent, c'est-à-dire qu'il
y a une différence - et la délibération l'a exprimé clairement -
entre les cours qui sont envoyés à la Communauté européenne et qui
par conséquent pourront bénéficier de 40% de l'ensemble, et les
cours qui, par contre, ne sont pas reçus par la Communauté
européenne: là, il y a des problèmes différents.
Pour ce qui est des premiers, la Communauté peut approuver
l'ensemble, comme vient de le dire l'Assesseur, ou bien une partie.
Au moment où les entre prises font leur compte rendu nous avons
cela: sur un certain nombre de cours envoyés à la Communauté
européenne, il y a eu une réduction sur l'emprunt global; si, par
exemple, le cours prévoyait une dépense de 100 millions, la
Communauté européenne a déjà réduit dans son ensemble la dépense
admise à 80 millions. Par conséquent, les 40% prévus ne seront plus
40 millions mais 32 millions. Or il y a une présomption allant
jusqu'à 40 millions. Par contre, à la fin, la Communauté européenne
rembourse - uniquement pour les cours qu'elle a admis - un montant
inférieur.
Ainsi se pose le problème - que le bureau de la programmation et
ceux de l'Assessorat étudient actuellement - de garantir quand même
le 80% prévu entre l'Administration régionale et la Communauté
européenne. Nous voulons donc parvenir à assurer le pourcentage aux
entreprises, je répète, pour les cours admis, car pour les autres
il y a une délibération qui indique un pourcentage différent: 60%
la subvention prévue par l'Administration régionale et 40% par
l'entreprise.
Je crois que l'interpellation des conseillers se référait aux
cours susceptibles d'êtres reçus par la Communauté européenne. Le
problème sera résolu sous peu.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Noi ci eravamo posti il problema di questi
aiuti alle aziende proprio perché riteniamo che, di tutti gli
interventi in favore dell'industria, quelli per la formazione
professionale ci danno una certa sicurezza per il futuro. Infatti,
se i corsi sono fatti bene, se la formazione professionale è ben
svolta, potremo disporre in futuro di una ricchezza che rimarrà in
Valle d'Aosta. A fronte di questa considerazione, ci era parso
necessario dare la possibilità alle aziende di andare incontro a
finanziamenti certi per i corsi che esse svolgono. Le risposte
dell'Assessore e del Presidente, invece, ci confermano che esistono
effettivamente delle incertezze legate principalmente
all'ammissione ai fondi europei.
L'interrogazione chiedeva se era possibile, dietro presentazione
di fatture e relazioni sui corsi effettivamente svolti, che la
Regione potesse anticipare questi soldi, che le aziende aspettano,
a volte, anche per un paio d'anni, quando pure arrivano.
Secondo noi, quindi, il problema rimane, perché le risposte non
hanno fornito alcuna sicurezza. Vedremo di avanzare delle nostre
iniziative in merito o, eventualmente, di richiedere uno studio più
attendo del problema, perché le aziende che agiscono in modo serio,
organizzando dei validi corsi di formazione, possano contare su
finanziamenti anticipati sicuri.
Noi pensiamo che l'intervento della Regione nei confronti delle
aziende, così come giunge puntuale in tante altre occasioni,
potrebbe arrivare con altrettanta tempestività anche in questa
occasione per dare degli aiuti reali e concreti alle aziende, che
altrimenti avrebbero delle difficoltà per saldare i corsi, comunque
svolti dopo essere stati concordati con l'Amministrazione e magari
bocciati dalla Comunità europea. Si tratta, quindi, di corsi
concordati con la Regione e che rientrano in un piano di intervento
regionale. Pensiamo, pertanto, che l'Amministrazione debba comunque
farsi carico del problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK