Consiglio Regionale della Valle d'Aosta - Oggetto del Consiglio n. 447 del 20 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 447 del 20 marzo 1984 - Resoconto
OGGETTO N. 447/VIII - DISEGNO DI LEGGE CONCERNENTE:
"MODIFICAZIONE DELLA PIANTA ORGANICA DEI POSTI E DEL PERSONALE
DELL'ASSESSORATO REGIONALE DELLA SANITA' ED ASSISTENZA
SOCIALE".
PRESIDENTE
: Ha chiesto la parola per l'illustrazione
l'Assessore alla Sanità ed Assistenza Sociale Marcoz; ne ha
facoltà.
Comunico ai Signori Consiglieri che sono ora distribuiti i
pareri espressi dalla Consulta Femminile e dalla IV Commissione
consiliare.
MARCOZ (U.V.):
Con l'applicazione del piano
socio-sanitario e l'aumento dei servizi dislocati sul territorio si
è visto che era necessario ulteriore personale specializzato per
adempiere a questi compiti, essendo le 11 assistenti sociali
attualmente in servizio insufficienti per coprire tutti i distretti
del territorio della Valle d'Aosta.
Come Assessorato alla Sanità ed Assistenza Sociale in questo
disegno di legge abbiamo tenuto presenti le esperienze degli ultimi
anni, in cui hanno funzionato centri diurni per handicappati
gravissimi assegnati ad assistenti educatori con diploma di scuola
superiore e con frequenza di un corso di formazione. Questi
operatori avevano con la Regione un rapporto stabilito da una
convenzione che era nostro dovere rettificare. Dopo una fase
sperimentale, infatti, l'Assessorato alla Sanità ha deciso di
istituire dei posti per inserire nei ruoli regionali questo
personale. In autunno è poi sopraggiunta anche la richiesta
dell'Assessorato alla Pubblica Istruzione per l'assistenza agli
handicappati inseriti nella scuola.
Questo disegno di legge, stante il problema giuridico che
impedisce agli assistenti educatori di essere dipendenti della
scuola, cerca di impostare un discorso unitario all'interno della
scuola, dei centri di sostegno, dei corsi per handicappati e
dell'assistenza domiciliare. Si cerca in questo modo di creare una
figura polivalente, in grado di rispondere alle multiformi esigenze
dell'handicap, evitando sprechi ed una rigidità di ruolo che
impedirebbe a questa nuova figura di cambiare con l'evolversi dei
tempi. Gli assistenti educatori avranno un orario diverso dai
dipendenti dei presidi scolastici e saranno usati anche nel posto
scuola, di modo che siamo integrati nella scuola.
Visto che allegati al disegno di legge ci sono già gli
emendamenti espressi dalla Commissione, darei subito una risposta
ai vari emendamenti, che non sono da accogliersi perché sono tutti
rivolti a configurare l'assistente sociale educatore come una
figura professionale della scuola, quando invece esso deve essere
un operatore polivalente inseribile nelle strutture e nei servizi
attraverso i quali si esplica l'assistenza degli handicappati
gravi.
Si fa notare che l'educatore professionale contemplato nel
decreto del Ministero della Sanità dal 10 febbraio 1984 non è
l'assistente educatore che si vuole realizzare in Valle d'Aosta.
Infatti l'educatore professionale configurato nella norma statale è
una figura essenzialmente sanitaria, tanto è vero che gli articoli,
81, 82, 83 e 84 del decreto ministeriale concernono personale
professionale di tipo infermieristico e tecnico: di laboratorio, di
radiologia e di fisioterapia.
Questa nostra posizione è avvallata da un gruppo di studio
sanitario a livello nazionale che ha così definito l'educatore
professionale nell'ambito dei servizi sociali: "L'educatore
professionale è un operatore che, in base ad una specifica
formazione professionale di carattere teorico e tecnico pratico
nell'ambito dei servizi socio--educativi e educativo-culturali
extra-scolastici, residenziali o aperti, svolge la propria attività
nei riguardi di persone di diverse età mediante la formulazione e
l'attuazione di progetti educativi caratterizzati da intenzionalità
e continuità, volti a promuovere e contribuire al pieno sviluppo
della potenzialità di crescimento del personale di inserimento e
partecipazione sociale, agendo per il perseguimento di tali
obiettivi sulla relazione interpersonale, sulle dinamiche di
gruppo, sul sistema familiare, sul contesto ambientale e sulla
organizzazione dei servizi in campo educativo".
Quindi gli emendamenti proposti dal Gruppo Comunista e dal
Consigliere Riccarand sono da respingere.
Da parte mia, propongo alcuni emendamenti: alla terza riga
dell'art. 2 del disegno di legge c'è da togliere la parola "finale"
che è superflua. Nella terzultima riga dell'art. n. 1 dove c'è
scritto: "4 posti di assistente" occorre modificare in: "5 posti di
assistente", in quanto la richiesta è avallata dalla necessità di
un dipendente che ha frequentato il corso di assistente con
profitto e che ha tutti i requisiti per passare alla qualifica di
coadiutore. La modifica non comporta maggiori spese perché si
tratterebbe solamente di un cambio di qualifica e non di
livello.
PRESIDENTE
: Pregherei l'Assessore Marcoz di farci avere
gli emendamenti presentati.
Ha chiesto la parola l'Assessore alla Pubblica Istruzione Faval;
ne ha facoltà.
FAVAL (U.V.):
Desidero unicamente aggiungere alcune
parole a quanto già detto dall'Assessore Marcoz.
Questo disegno di legge rappresenta una risposta tempestiva
all'impegno che mi ero assunto in Consiglio nel mese di ottobre,
quando il Consiglio stesso si era trovato di fronte alla
impossibilità di inserire nell'ambito della scuola il personale di
sostegno per gli handicappati, così come era avvenuto in precedenza
a seguito dell'entrata in vigore della legge n. 57.
In quella occasione, l'Assessore alla Sanità e io stesso ci
eravamo impegnati a predisporre un provvedimento legislativo che
consentisse nel più breve tempo possibile di approntare del
personale che non solo doveva curarsi di questo settore della
nostra comunità nel periodo e nell'orario scolastico ma anche al di
fuori del periodo e dell'orario scolastico.
Per questo motivo è assolutamente da respingere l'emendamento
presentato, perché non si deve confondere la funzione degli
insegnanti con la funzione di questo personale che deve essere
tenuto fuori dagli organici del personale insegnante. Con questo
personale potremo aiutare in modo molto più efficace i ragazzi che
sono bisognosi, che non saranno abbandonati dopo l'orario
scolastico. Di conseguenza non si devono fare confusioni con il
personale insegnante e ci si deve attenere unicamente alla legge n.
57.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il fuoco di sbarramento è iniziato
prima ancora che noi potessimo presentare gli emendamenti, perciò
diventa anche difficile sostenerli. Voglio solo riprendere le
nostre argomentazioni perché non sono faziose ed esprimono una
visione condivisa da una serie di associazioni e persone che si
occupano di queste cose.
La legge n. 57 riduceva il numero di persone che nella scuola
potevano seguire gli handicappati. E' stata costituita un équipe e
sono stati chiamati provvisoriamente degli assistenti con un
provvedimento precario e adesso si vuole dare alla cosa una
soluzione definitiva. Noi obiettiamo che con questo provvedimento
si costituisce un gruppo di assistenti educatori "polivalenti" che
possono intervenire sia nell'ambito della scuola sia nei centri
predisposti a sostegno degli handicappati nonché a domicilio, per
gli handicappati che frequentano la scuola a domicilio.
Fin qui il ragionamento fila, le difficoltà nascono per quelle
persone che opereranno in modo continuativo all'interno della
scuola. Se un assistente educatore lavora presso un centro di
sostegno, il complesso di requisiti richiesto può andare bene; se
un assistente educatore viene incaricato di operare nella scuola,
noi riteniamo che a questo debba essere richiesto un titolo
specifico ed in modo particolare l'abilitazione magistrale perché
altrimenti rischiamo di avere all'interno della scuola tre diversi
operatori: l'insegnante titolare del posto che cura l'omogeneità
dell'insegnamento per tutti gli alunni; l'insegnante di sostegno,
che in alcuni casi ha incontrato delle difficoltà di collegamento
con l'insegnante titolare. A queste figure se ne aggiunge una
terza, l'assistente educatore, che avrà il compito specifico di
occuparsi dei soggetti handicappati.
La nostra preoccupazione è che ci sia un distacco eccessivo tra
l'azione educativa complessiva della scuola e l'attività di questo
assistente educatore.
I problemi concreti non saranno pochi: gli insegnanti hanno un
orario di 27 ore e mezza settimanali nelle elementari e 18 ore
nelle scuole medie; hanno poi un certo numero di ore per le
attività collegiali. Gli assistenti educatori parteciperanno alle
attività collegiali? Se venisse meno questo momento di collegamento
tra l'insegnante titolare e l'assistente educatore c'è il rischio
che, invece di integrare socialmente l'handicappato, lo si emargini
ancora di più.
Il secondo problema riguarda il calendario scolastico che è
diverso dal calendario del personale della Regione, cui
apparterrebbe anche l'assistente educatore, che dovrebbe anche
avere un impegno di circa 36 ore settimanali e un mese di ferie.
Nella scuola non tutti gli insegnanti sono occupati per tutto il
periodo estivo.
Cosa avverrà di questo personale nel periodo estivo? Come verrà
utilizzato se è dipendente dell'Assessorato alla Sanità e non della
Direzione didattica o del Preside? Come verranno utilizzati questi
insegnanti nelle ore di differenza tra l'orario del personale
dipendente dalla Regione e l'orario degli insegnanti? Esistono
problemi di diversa natura che è bene affrontare e gli emendamenti
che abbiamo proposto richiedono per gli assistenti educatori che
opereranno nella scuola il possesso del titolo prescritto.
Prendo atto che la Consulta femminile, costituita alcuni mesi
fa, ha fatto pervenire al Consiglio un parere su questo disegno di
legge, sostenendo la necessità della abilitazione magistrale per il
personale che opererà nella scuola.
Questo è il primo emendamento, mentre il secondo riguarda i
problemi che si creano in caso di assenza. Nel testo si dice che,
in caso di assenza prolungata, potranno essere chiamati in servizio
coloro che si trovano nell'apposita graduatoria, ma non si precisa
il concetto di "assenza prolungata". Siccome abbiamo a che fare con
persone particolarmente bisognose di affetto e di premura, non la
si può lasciare in una situazione di provvisorietà senza stabilire
quanti giorni siano da considerare "assenza prolungata".
L'emendamento propone di considerare "tre giorni" il tempo dopo il
quale occorre sostituire il personale assente.
Chiediamo inoltre di precisare il regolamento al 4° comma
dell'art. n. 6 sostituendo le parole "Con successivi regolamenti
regionali" con le parole "Regolamenti del Consiglio regionale",
onde evitare equivoci.
Un altro emendamento precisa che il personale distaccato nelle
scuole sarà alle dipendenze del Direttore didattico o del Preside e
quindi parteciperà alle riunioni degli organi collegiali.
A mio giudizio questi emendamenti non stravolgono il senso della
legge, non interferiscono con la necessità di intervenire in questa
situazione, ma chiariscono alcuni aspetti che dalla legge sono
lasciati un pò nel vago.
Il 2° comma del primo emendamento prevede che il personale
attualmente in servizio in modo precario, senza l'abilitazione
magistrale, in sede di prima applicazione della legge possa
partecipare ai concorsi per l'assunzione definitiva.
Si tratta quindi di emendamenti migliorativi della legge, volti
a far sì che la scuola diventi struttura in cui l'handicappato
abbia le stesse opportunità degli altri alunni.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi non condividiamo le argomentazione
del Capo Gruppo del P.C.I. perché riteniamo la materia estremamente
complessa, difficile e non semplificabile in termini esclusivamente
scolastici.
Io credo che non si tratti di una questione di titolo di
specializzazione per chi agisce nella scuola e non condivido in
questo neanche il parere della Consulta femminile. Non capisco
perché chi deve agire nella scuola debba avere l'abilitazione
magistrale e chi agisce nei servizi sociali potrebbe farne anche a
meno. Quello che conta è il modo di lavorare, in che modo
l'operatore si pone nei confronti dell'handicappato. Non si tratta
quindi di titolo di studio, ma di preparazione del personale e di
corsi specifici di formazione professionale: solo così si può
parlare di specializzazione in termini molto concreti.
Inoltre quantificare l'assenza quando si ha a che fare con un
portatore di handicap, che è legato a chi gli sta insieme, dire che
dopo tre giorni di assenza bisogna mandargli un altro educatore, mi
sembra che sia deleterio anche nei confronti dell'alunno. La
sostituzione automatica può essere logica per altre figure
professionali, ma non per una maestra. Se invece il lavoro è fatto
in un certo modo, secondo una logica di équipe, io credo che si
possano superare i formalismi legati al titolo di studio.
E' indispensabile che il personale abbia una sua
specializzazione, molto però dipende dalla disponibilità
dell'individuo. L'esperienza che abbiamo fatto nei servizi sociali
al Comune di Aosta ha dimostrato che chi ha più titoli di
specializzazione non sempre si dimostra più adatto a stare vicino
ad una persona handicappata per un'azione di recupero. Non voglio
generalizzare questo concetto, so benissimo che ha dei limiti,
infatti molto dipende dalla carica di umanità e di sensibilità
dell'operatore. Io credo però che lasciare una certa
discrezionalità nella scelta del titolo di studio sia operare nel
senso giusto, così come consentire l'intercambiabilità
dell'operatore può essere a volte utile.
Io non sono per niente d'accordo sulla distinzione tra operatore
che si occupa solo di bambini ed operatore che si occupa solo di
persone anziane. Abbiamo visto che se non c'è intercambiabilità di
ruoli il personale si logora facilmente perché la lunga permanenza
a contatto solo con l'anziano o solo con il bambino porta a
conseguenze negative: ben venga quindi una figura polivalente che
possa essere utilizzata in strutture diverse.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io ho la sensazione che si sia fatta
una lettura un po' affrettata e anche preconcetta degli emendamenti
presentati a questo disegno di legge, che pure scaturiscono da
richieste ben precise provenienti da associazioni che si occupano
del problema dei mutilati e degli invalidi civili, da
organizzazioni sindacali che operano all'interno della scuola e che
si sono occupate in modo specifico del problema e oggi abbiamo
anche il parere della Consulta Femminile, per cui il problema è
stato discusso da un arco di organizzazioni e associazioni
abbastanza ampio.
Il primo emendamento, ad esempio, non propone affatto che ci sia
l'abilitazione magistrale per chi va nella scuola e non per chi va
nei centri diurni: l'emendamento si riferisce, invece, a tutto il
personale. Il discorso della Consulta è diverso ma l'emendamento da
noi presentato prevede il titolo di abilitazione magistrale per
tutti gli educatori.
Noi possiamo anche sostenere che il titolo di studio non conta
niente, però esiste ancora una scuola media superiore con
differenze di preparazione il che può essere discutibile, però ha
ancora un suo significato. Quindi noi chiediamo per tutti gli
operatori il titolo di studio specifico, ferma restando la
possibilità di utilizzare quelli che, pur non avendo il titolo di
studio, già prestano servizio per l'Amministrazione regionale nei
centri appositi.
Per quanto riguarda la questione delle supplenze, non c'è
affatto un'automaticità, cioè non si chiede affatto che
automaticamente, dopo il terzo giorno, ci sia il supplente. C'è
scritto infatti: "Nei casi di assenza superiore ai tre giorni il
personale in servizio nella scuola potrà, su richiesta del Preside
o Direttore didattico, se lo valuta necessario, essere sostituito.
Non vedo quale difficoltà ci sia ad accogliere questo emendamento
riguardante la questione delle supplenze. Si tratta semplicemente
di dare la possibilità di supplenza, in una situazione molto
particolare, che può richiedere interventi in tempi rapidi. Questo
è tutto quello che riguarda la lettura un po' affrettata degli
emendamenti.
Sono rimasto inoltre un po' stupito dalle dichiarazioni
dell'Assessore Faval, che ha detto giustamente che gran parte di
questo disegno di legge mira a sanare una situazione che si è
determinata dopo un precedente provvedimento legislativo che ha
ridotto il numero degli insegnanti di sostegno nella scuola. Ora,
proprio perché si mira a sanare quella situazione, per quale motivo
si vuole completamente separare questi nuovi operatori dalla
scuola? Perché si vuole creare questa divisione netta, quando
invece tutta la tendenza dal passato era quella di integrare il
nuovo lavoro all'interno di una équipe che opera nella scuola a
parità di preparazione e di livello, ma con una maggiore
specializzazione? Non riesco a capire la volontà di separare
nettamente queste due figure che invece devono operare insieme
all'interno della classe con delle competenze ed una preparazione
uniformi.
PRESIDENTE
: Ha chiesto la parola il Consigliere Voyat; ne
ha facoltà.
VOYAT (U.V.):
Je crois que sur cette loi s'est déchaînée
une lutte vraiment corporative, parce que personne ici n'arrive pas
à comprendre que l'institution des assistants d'éducation doit
suivre avant tout des jeunes qui, on le sait déjà à l'avance,
n'arriveront pas même à lire ni à écrire, parce que ils sont des
cas extrêmement graves.
Alors, à ce moment, on doit dire que ces assistants d'éducation
forment un corps unique régional qui doit suivre ces enfants soit à
l'école soit à la maison ou dans les centres prédisposés, car, au
moment de la fermeture de l'école, ces assistants ne resteront pas
à la maison, ils ne feront pas les vacances comme les instituteurs,
mais ils travailleront chez les enfants ou dans les centres
spécialisés.
Deuxième aspect: l'assesseur Faval a très bien dit que ce
personnel n'est pas dépendant de l'école mais de l'Administration
régionale, département de la Santé.
Troisième aspect (et c'est ce que disait avant le Conseiller
Mafrica): les assistants d'éducation ne doivent pas travailler
uniquement dans l'école, parce que après l'horaire de l'école
peut-être qu'ils devront accompagner ou assister les enfants chez
eux.
Supposons que cette année nous avons besoin de 20 assistants
d'éducation dans l'école; l'année prochaine nous en aurons besoin
seulement de 10. Qu'est-ce que nous ferons? On mettra à la porte 10
assistants? Non, disons plutôt que les personnes qui ne
travailleront plus à l'école travailleront dans d'autres centres où
bien ils feront assistance domiciliaire.
Il faut quand même souligner un autre fait que l'autre jour le
Docteur Burro a examiné. Maintenant on ne peut plus demander le
certificat d'étude spécifiquement de institutrice ou d'instituteur
parce que ces assistants doivent suivre les enfants aussi à l'école
maternelle et, dans certains cas, aussi à l'école moyenne. On peut
mettre alors des instituteurs dans l'école maternelle, peut-être
que ça ira bien, mais le jour où ces enfants devront aller à
l'école moyenne, qu'est-ce qu'on fera? On enverra des instituteurs
à l'école moyenne, quand on sait déjà à l'avance que ces gens ne
devront pas suivre l'éducation culturelle de ces enfants, mais
uniquement les aider dans leurs besoins matériels et les suivre
dans l'éducation personnelle.
C'est sous ce point de vue que nous avons déjà, le Conseiller
Tamone et moi, exprimé dans la Commission notre avis favorable à la
loi avec les amendements présentés par l'Assesseur Marcoz.
Je le répète, la majorité, et surtout le Groupe de l'Union
Valdôtaine, est favorable à la loi telle qu'elle nous a été
présenté aujourd'hui.
PRESIDENTE
: Ha chiesto la parola il Consigliere Stevenin;
ne ha facoltà.
STEVENIN (U. V.)
: If faut avant tout rappeler que avec
cette loi le Gouverne ment régional a voulu faire face à une
situation qui s'est produite quand la loi n. 270 du 20 mars 1982
est sortie. Cette loi souhaitait, à l'article n. 12, un rapport
moyen d'un enseignant pour 4 enfants porteurs de handicap.
C'est à ce moment que s'est produite une situation assez
désagréable dans notre Région où, grâce à une délibération du
Gouvernement régional, il y avait une loi qui prévoyait la présence
d'un enseignant pour chaque enfant handicapé.
On s'est trouvé dans une situation très difficile, surtout dans
certaines Communes de la Vallée et principalement dans les trois
Cercles de la Commune d'Aoste, de Pont-Saint-Martin et de Verrès. A
travers une série de réunions (des parents, des enseignants et même
des Directeurs didactiques) on a essayé de trouver des solutions à
ce problème, étant donné qu'il y avait en même temps le problème
des centres pour handicapés qui avaient été ouverts à Aoste et à
Châtillon.
Les deux problèmes ont été abordés avec cette loi. Il faut avant
tout préciser qu'il serait presque impossible d'envisager de deux
différents points de vue l'image de celui qu'on appelle:
"l'assistente educatore", c'est-à-dire de celui qui travaillera à
l'intérieur des centres ou de celui qui, au contraire, devra
prendre la place de ce qu'on a appelé: "l'insegnante di sostegno".
C'est bien pour cela qu'il faut comprendre avant tout que cette
image de "assistente-educatore" est très différente de celle que
les Conseillers Riccarand et Mafrica ont envisagée dans leur
intervention.
Moi, pour une fois, je partage complètement ce que le Conseiller
Torrione vient de dire. C'est, en effet, une image qui doit
rassembler toute une série d'experts. En effet, cet éducateur est
aussi un infirmier professionnel qui doit en plus avoir une
connaissance de psychologie et, naturellement, une correcte vision
sociale et beaucoup d'humanité. C'est bien pour cette raison qu'on
ne peut pas remplacer cet éducateur avec ce qu'on appelle tout
simplement "assistente-educatore" comme les Conseillers Mafrica et
Riccarand viennent de nous proposer.
Je crois qu'il faut aussi préciser que ce n'est pas vrai que
toutes les organisations syndicales ont donné cet avis. Il y a, au
contraire, une des organisation syndicales, la C.G.I.L., qui a
exprimé son avis, en partageant le contenu des amendements
présentés par les Conseiller Mafrica et Riccarand. Les autres
organisations se sont exprimées en considérant insuffisant "il
titolo di scuola magistrale", vu le type de travail qu'on devra
poursuivre, compte tenu aussi du fait que, si l'on sépare les deux
images, il pourrait se vérifier que dans notre école il n'y aura
plus d'enfants handicapés, comme il s'est déjà passé dans certains
Cercles.
Cette image de "educatore" pour nous est polyvalente, c'est une
personne qui doit aussi travailler dans l'école pour suppléer à la
situation actuelle produite par la loi n. 270 qui était incomplète
et que nous avons dû perfectionner avec la loi régionale n. 57.
A ce moment une situation difficile se créerait: je veux dire
avec cela qu'il faut analyser la situation exacte qu'on retrouve en
ce moment dans notre Région. En effet, même ceux qui travaillent
dans le centre, les assistants sociaux, envisagent comme solution
celle de ne pas empêcher, en exigeant comme seul titre d'études
valable le diplôme "magistrale", de trouver une solution à ce
problème.
En plus, le Conseiller Voyat vient de le dire, le problème se
pose aussi pour les différents niveaux d'école: dans les écoles
maternelles, les écoles élémentaires et les écoles moyennes.
L'amendement qui a été fait par la "Consulta regionale" ne tient
pas compte de la difficulté de séparer cette image d'assistant
parce que cela serait pratiquement impossible à faire, en tenant
compte des travaux et des devoirs que ces éducateurs-assistents
devront affronter.
PRESIDENTE
: Prima di concludere la discussione generale
debbo informare il Consiglio che gli emendamenti suggeriti dalla
Consulta regionale per la condizione femminile, non potranno essere
votati perché, a termini di regolamento, devono essere presentati
da un Consigliere regionale. Quindi, se un Consigliere o più
Consiglieri regionali assumono la paternità di questi emendamenti
proposti dalla Consulta femminile, potranno essere posti in
votazione, altrimenti ciò non sarà possibile.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Mi sembra importante fare una
precisazione: penso che alcune osservazioni, come quella del
Consigliere Voyat, possano mettere in atto dei meccanismi
pericolosi per quanto riguarda l'inserimento degli handicappati
nella vita esterna e nel mondo della scuola. Io mi ricordo che
c'era stato un intervento dell'Assessore Viglino proprio per
superare le classi differenziali, per fare in modo che i bambini
portatori di handicap potessero essere inseriti nella scuola al
pari di tutti gli altri. Anche se molte volte c'erano delle
difficoltà, questi bambini hanno avuto la possibilità di vivere in
mezzo agli altri e di essere accetti per quello che sono.
Questi emendamenti danno la possibilità ai bambini di
partecipare maggiormente e di vivere in mezzo agli altri e al
personale addetto di partecipare anche alla vita della scuola. Il
momento educativo della scuola non è così separato dall'inserimento
nella vita sociale.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
La Giunta ha letto in modo talmente
approfondito gli emendamenti presentati dall'opposizione che,
avendo constatato che questi si limitano ad intervenire sui
problemi che il disegno di legge propone di risolvere unicamente e
limitatamente nell'ambito della scuola, può senz'altro affermare
che è invece l'opposizione ad avere fatto una lettura parziale di
questa proposta. Infatti bisogna sottolineare che questo disegno di
legge va al di là dell'assistenza e dell'intervento rispetto ai
ragazzi portatori di handicap limitatamente al momento della
scuola.
Stupisce poi che un certo tipo di obiezioni vengano proprio dai
banchi di coloro che in modo tetragono hanno sostenuto e voluto che
i ruoli regionali fossero agganciati allo stato giuridico del
personale della scuola. Questa è la conseguenza del fatto che noi
ci siamo trovati nella condizione di dover applicare
obbligatoriamente lo stato giuridico del personale della scuola,
perché non avevamo dei veri e propri ruoli regionali.
La legge n. 57 è stata inviata due volte alla Commissione di
Coordinamento che è stata rigidissima in questo senso, in
particolare per quanto riguarda l'art. n. 12, per cui noi abbiamo
dovuto subire questa imposizione. Se vi foste ricordati allora, nel
1976, se ci aveste pensato un pò di più e se aveste seguito le
indicazioni che venivano da questi banchi e in particolare dal
movimento che rappresento, non ci troveremmo ora in questa
situazione, che rappresenta un'imposizione che lo Stato ha fatto
alla Valle d'Aosta, ed è la conseguenza del fatto che i ruoli
regionali hanno di regionale soltanto l'aggettivo, mentre tutto il
resto è dello Stato. L'Assessore in questo settore non può fare
assolutamente nulla, questa è la verità.
Detto questo e proprio per andare al di là delle imposizioni e
delle restrizioni, la Giunta propone al Consiglio regionale di
adottare un provvedimento che consenta di intervenire in modo
concreto e anche agile.
Il Consigliere Riccarand chiede: "Perché operare
separatamente?"; gli rispondo dicendo che operare separatamente è
indispensabile, perché se reinseriamo questo personale nella
scuola
abbiamo di nuovo le mani legate
Ora, venendo al Consigliere Mafrica, se è vero che ci sono stati
dei problemi di convivenza tra l'insegnante di ruolo e l'insegnante
aggiunto, ciò può anche essere derivato dal fatto che entrambi gli
insegnanti si sono trovati con funzioni e ruoli diversi, pur
concorrendo allo stesso obiettivo. Queste cose si possono evitare;
non avremo infatti tre figure, ma ne avremo due soltanto.
A questo punto è insostenibile, da una parte, per coloro che
opereranno nella scuola, limitare l'accesso a coloro che sono in
possesso della abilitazione magistrale; dall'altra è anche
insostenibile inserire questo personale nei ruoli della scuola,
perché a questo punto non potremo assolutamente operare anche per
il limite imposto, che è di uno a quattro, e al di là del quale non
si può andare.
Nel frattempo abbiamo operato inserendo del personale preparato
con dei metodi di emergenza ma che, dalle relazioni che mi sono
fatto dare dall'ispettore scolastico, ha dato degli ottimi
risultati e si chiede di approfondire il discorso organizzando in
Valle d'Aosta dei corsi di specializzazione: questa è la direzione
che noi intendiamo seguire, limitatamente al settore della
scuola.
Un'ultima osservazione rispetto alla domanda del Consigliere
Mafrica che chiedeva se questo personale parteciperà o no alle
attività collegiali.
Io posso anche capire che il Consigliere Mafrica, professore di
matematica, abbia un certo tipo di mentalità, per cui uno più uno
deve fare sempre due. Noi invece siamo del parere che si debba
agire con maggiore pragmaticità, nel senso che ci sono handicap di
tipo diverso che richiedono interventi di tipo diverso e forse
anche una partecipazione al mondo della scuola di tipo diverso, per
cui mi pare ingiustificato e inadeguato imporre questo tipo di
presenza.
Dal mio punto di vista non escludo che, nei casi in cui sia
necessario, gli operatori del settore possano partecipare alle
attività collegiali, non lo escludo a priori, ma non intendo
codificarlo perché ci potrebbero essere dei casi in cui non è
assolutamente necessario.
Io credo che dobbiamo comunque affidarci al buon senso degli
operatori di tutto il settore, direttori didattici e direttori
d'istituto.
In secondo luogo dobbiamo avere anche la disponibilità a fare un
minimo di sperimentazione per verificare in seguito l'impatto di
questo servizio, senza pretendere di codificare fin d'ora tutto ciò
che ci pare di poter prevedere, in quanto ci sono tantissime cose
che non possiamo prevedere. Di conseguenza la flessibilità che noi
chiediamo di avere dovrebbe dare una risposta positiva
all'intervento.
Si dà atto che alle 18.33 riassume la Presidenza il Presidente
Bondaz.
PRESIDENTE
: Se nessuno chiede la parola dichiaro chiusa
la discussione generale. Passiamo all'esame dell'articolo 1:
ART. 1
In attesa del riordino delle funzioni in materia di servizi
socio-assistenziali, nelle tabelle organiche dei posti del
personale dell'Amministrazione regionale, nonché nelle tabelle di
attuazione della carriera economica, di cui agli allegati A) e C)
della legge regionale 9 febbraio 1978, n. 1, sono istituiti i
seguenti nuovi posti:
-
4 posti di assistente sociale (8° livello - ruolo
speciale);
-
32 posti di assistente educatore (7° livello - ruolo del
personale addetto all'assistenza educativa);
-
4 posti di assistente (5° livello ruolo del personale
addetto all'assistenza).
PRESIDENTE
: All'art. n. 1 vi è un emendamento proposto
dall'Assessore alla Sanità ed Assistenza Sociale Marcoz, che chiede
di sostituire, all'ultimo capoverso, le parole: "4 posti", con le
parole: "5 posti". Lo metto in votazione:
ESITO DELLA VOTAZIONE
Presenti: 31
Votanti: 23
Favorevoli: 23
Astenuti: 8 (Bajocco, Baldassarre, Cout, Dolchi, Mafrica,
Millet, Riccarand e Tonino)
Il Consiglio approva.
PRESIDENTE
: Do lettura dell'art. 1. così emendato e lo
pongo in votazione:
ART. 1
In attesa del riordino delle funzioni in materia di servizi
socio-assistenziali, nelle tabelle organiche dei posti del
personale dell'Amministrazione regionale, nonché nelle tabelle di
attuazione della carriera economica, di cui agli allegati A) e C)
della legge regionale 9 febbraio 1978, n. 1, sono istituiti i
seguenti nuovi posti:
- 4
posti di assistente sociale (8° livello - ruolo
speciale);
-
32 posti di assistente educatore (7° livello - ruolo del
personale addetto all'assistenza educativa);
- 5
posti di assistente
(5°
livello ruolo del
personale addetto all'assistenza).
ESITO DELLA VOTAZIONE
Presenti: 31
Votanti: 23
Favorevoli: 23
Astenuti: 8 (Bajocco, Baldassarre, Cout, Dolchi, Mafrica,
Millet, Riccarand e Tonino)
Il Consiglio approva.
PRESIDENTE
: Do ora lettura dell'articolo 2:
ART. 2
Per la nomina al posto di assistente educatore è richiesto il
titolo finale di studio di istruzione secondaria di secondo grado
integrato da attestato di assistente educatore conseguito a seguito
di specifico corso di formazione professionale.
Per la nomina al posto di assistente è richiesto il titolo
finale di studio di istruzione secondaria di primo grado integrato
da attestato conseguito a seguito di specifico corso regionale di
qualificazione professionale.
Le modalità di svolgimento, la durata e i programmi dei corsi di
formazione professionale, di cui ai precendenti commi, saranno
stabiliti dalla Giunta regionale su proposta dei competenti
assessori.
PRESIDENTE
: Esistono vari emendamenti all'art. 2. Do
lettura dell'emendamento proposto dall'Assessore alla Sanità ed
Assistenza Sociale Marcoz: togliere la parola "finale" alla terza
riga del primo comma e alla seconda riga del secondo comma
dell'art. 2, e lo pongo in votazione:
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'emendamento all'art. 2
presentato dai Consiglieri Mafrica e Millet:
Il 1° comma dell'art. 2 è sostituito con il seguente: "Per la
nomina al posto di assistente educatore è richiesto il titolo di
abilitazione magistrale, integrato da attestato conseguito a
seguito di specifico corso di formazione di durata biennale di cui
all'articolo 1, punto 3 del Decreto 10 febbraio 1984 del Ministero
della Sanità.
In sede di prima applicazione della presente legge possono
concorrere alla nomina di assistente educatore anche coloro che, in
possesso del titolo finale di studio di istruzione secondaria di
secondo grado, prestino già servizio presso l'Amministrazione
regionale nei centri diurni di sostegno socio-educativo per
handicappati".
Lo pongo in votazione:
ESITO DELLA VOTAZIONE
Presenti: 31
Votanti: 27
Favorevoli: 7
Contrari: 20
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE
: Do lettura dell'art.
2
così come è
stato emendato e lo pongo in votazione:
ART. 2
Per la nomina al posto di assistente educatore è richiesto il
titolo di studio di istruzione secondaria di secondo grado
integrato da attestato di assistente educatore conseguito a seguito
di specifico corso di formazione professionale.
Per la nomina al posto di assistente è richiesto il titolo di
studio di istruzione secondaria di primo grado integrato da
attestato conseguito a seguito di specifico corso regionale di
qualificazione professionale.
Le modalità di svolgimento, la durata e i programmi dei corsi
di formazione professionale, di cui ai precedenti commi, saranno
stabiliti dalla Giunta regionale su proposta dei competenti
assessori.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'art. 3 e lo pongo in
votazione.
ART. 3
Nell'allegato A) alla legge regionale 10 maggio 1983, n. 32,
sono aggiunte le seguenti qualifiche:
QUINTO LIVELLO - Assistente;
SETTIMO LIVELLO - Assistente educatore.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'art. 4 e lo pongo in
votazione.
ART. 4
Alla copertura dei posti di assistente sociale e di
assistente educatore di cui al precedente articolo 1
l'Amministrazione regionale provvede con concorsi pubblici per
titoli ed esami.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'art. 5 e lo pongo in
votazione.
ART.
5
Alla copertura dei posti di assistenti di cui all'articolo 1
della presente legge, l'Amministrazione regionale provvede con
concorso interno, per titoli ed esami, al quale saranno ammessi i
dipendenti in possesso dei prescritti titoli di studio e di
qualificazione professionale.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'articolo 6.
ART. 6
Il personale inquadrato nelle qualifiche di assistente
educatore e di assistente è utilizzato nei servizi, anche
domiciliaci, e nelle strutture assistenziali e scolastiche di
sostegno ai soggetti portatori di handicaps operanti sul territorio
della Regione.
L'utilizzazione di cui al comma precedente è disposta con
decreto dell'Assessore regionale alla sanità ed assistenza sociale.
Per il personale da utilizzare nei servizi scolastici 11 decreto è
assunto di intesa con l'Assessore regionale alla pubblica
istruzione.
Nei casi di assenza prolungata e, limitatamente al periodo di
svolgimento delle lezioni, il personale in servizio nelle scuole
potrà essere sostituito, su segnalazione del preside
o
direttore didattico, anche con il conferimento di supplenze
secondo l'ordine delle graduatorie di merito dell'ultimo concorso
regolarmente espletato, relativo alla qualifica.
Con successivi regolamenti regionali saranno determinate le
modalità di espletamento del servizio del personale di cui alla
presente legge.
PRESIDENTE
: All'articolo 6 vi sono gli emendamenti
proposti dai Consiglieri Mafrica e Millet: il primo è il
seguente:
Il terzo comma dell'articolo 6 è sostituito dal seguente:
"Nei casi di assenza superiore ai tre giorni, e limitatamente al
periodo di svolgimento delle lezioni, il personale in servizio
nella scuola potrà, su richiesta del Preside o Direttore Didattico,
essere sostituito anche con il conferimento di supplenza secondo
l'ordine delle graduatorie di merito dell'ultimo concorso
regolarmente espletato, relativo alla qualifica".
Lo pongo in votazione:
ESITO DELLA VOTAZIONE
Presenti: 31
Votanti: 27
Favorevoli: 7
Contrari: 20
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE
: Do lettura del secondo emendamento
all'articolo n. 6:
Al 4° comma dell'articolo 6 la parola "regionali" è
sostituita con le seguenti: "del Consiglio regionale".
Lo pongo in votazione:
ESITO DELLA VOTAZIONE
Presenti: 31
Votanti: 31
Favorevoli: 10
Contrari: 21
Il Consiglio non approva.
PRESIDENTE
:
Il terzo emendamento è il seguente: Dopo
il 4° comma dell'art n. 6 dopo è aggiunto il seguente nuovo comma:
"Per quanto concerne gli assistenti educatori operanti nella scuola
resta definita la dipendenza funzionale dalle Direzioni didattiche
e dagli Istituti a cui sono assegnati e la loro partecipazione agli
Organi collegiali della scuola".
Lo pongo in votazione:
ESITO DELLA VOTAZIONE
Presenti: 31
Votanti: 27
Favorevoli: 7
Contrari: 20
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE
: Essendo stati respinti gli emendamenti pongo
in votazione l'articolo 6 nel testo originario:
ART. 6
Il personale inquadrato nelle qualifiche di assistente educatore
e di assistente è utilizzato nei servizi, anche domiciliari, e
nelle strutture assistenziali e scolastiche di sostegno ai soggetti
portatori di handicaps operanti sul territorio della Regione.
L'utilizzazione di cui al comma precedente è disposta con
decreto dell'Assessore regionale alla sanità ed assistenza sociale.
Per il personale da utilizzare nei servizi scolastici il decreto è
assunto di intesa con l'Assessore regionale alla pubblica
istruzione.
Nei casi di assenza prolungata e, limitatamente al periodo di
svolgimento delle lezioni, il personale in servizio nelle scuole
potrà essere sostituito, su segnalazione del preside o direttore
didattico, anche con il conferimento di supplenze secondo l'ordine
delle graduatorie di merito dell'ultimo concorso regolarmente
espletato, relativo alla qualifica.
Con successivi regolamenti regionali saranno determinate le
modalità di espletamento del servizio del personale di cui alla
presente legge.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'art. 7 e lo pongo in
votazione.
ART. 7
L'onere derivante dall'applicazione della presente legge
previsto in f. 350.000.000 per l'anno 1984 e in annue f.
700.000.000 a decorrere dall'anno 1985, graverà sul capitolo 20900
del bilancio di previsione della Regione per l'esercizio 1984 e sui
corrispondenti capitoli dei futuri bilanci.
Alla copertura dell'onere di cui al comma precedente si
provvede:
per l'anno 1984: mediante l'utilizzazione per lire
350.000.000 dello stanziamento iscritto al capitolo 50000 "Fondo
globale per il finanziamento di spese per l'adempimento di funzioni
normali (spese correnti) del bilancio di previsione per l'esercizio
1984.
(Allegato n. 8 - Spese di funzionamento
istituzionale);
per gli anni 1985 e 1986 mediante utilizzo per f.
1.400.000.000 delle risorse se disponibili iscritte al programma
1.2. personale regionale del bilancio pluriennale
1984/1986.
A decorrere dal 1987 gli oneri necessari saranno iscritti con
la legge di approvazione dei relativi bilanci.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Do lettura dell'articolo e lo pongo in
votazione.
ART. 8
Al bilancio di previsione della Regione per l'esercizio 1984
sono apportate le seguenti variazioni:
Parte spesa
Variazione in diminuzione
Cap. 50.000 "Fondo globale per il finanziamento di spese per
l'adempimento di funzioni normali (spese correnti)"
£. 350.000.000=
Variazione in aumento
Cap. 20900 "Spese per il personale addetto ai servizi della
Regione - stipendi, altri assegni fissi e contributi diversi a
carico dell'Ente"
£. 350.000.000=
La
presente legge sarà pubblicata sul Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti: 31
Votanti: 24
Favorevoli: 24
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva.
PRESIDENTE
: Ha chiesto la parola per dichiarazioni di
voto il Consigliere Mafrica; ne ha facoltà.
MAFRICA (P.C.I.):
Il nostro gruppo si astiene su questo
disegno di legge perché non sono stati accolti gli emendamenti
proposti non da un gruppo politico ma da diverse associazioni.
Contrariamente a quello che ha sostenuto il Consigliere Stevenin,
oltre alla e C.G.I.L. anche la C.I.S.L, la Consulta femminile e
l'associazione A.N.M.I.C. erano favorevoli alla questione del
titolo di studio della scuola magistrale, quindi non si tratta di
schieramento politico ma di visione del problema.
Noi siamo preoccupati perché nello sforzo di risolvere una
questione si fa un passo indietro rispetto alle impostazioni che la
stessa Giunta aveva avuto negli anni precedenti.
Dire, come il Consigliere Voyat, che questi operatori non hanno
compiti veramente educativi e che dovranno occuparsi solo di
problemi materiali ci sembra rinunciare alla possibilità che questi
portatori di handicap possano imparare a leggere e scrivere, e
possano avere un inserimento nella vita della scuola: ci sembra una
rinuncia su cui non possiamo essere d'accordo.
La nostra è una astensione perché riteniamo che esiste il grave
rischio di una separazione tra un certo tipo di operatori e altri
nel mondo della scuola; secondo noi tutti quelli che operano nella
scuola devono avere dei collegamenti, non una dipendenza funzionale
dai ruoli, per una questione di unità di obiettivi, di convergenza
di propositi, di finalità didattiche e educative.
In questo senso noi ci asteniamo perché riteniamo che la
soluzione prospettata presenti dei rischi: non si è ancora capito
bene come questo personale opererà, chi regolerà il suo impegno
orario, se il Direttore didattico o l'Assessore alla Sanità, in
quali giorni ed in quali ore farà alcune cose piuttosto che
altre.
In questa situazione c'è il rischio di fare un passo indietro,
un ritorno a situazioni che si ritenevano ormai superate, invece
che un miglioramento sul problema dell'inserimento degli
handicappati nel mondo della scuola.
PRESIDENTE
: Ha chiesto la parola per dichiarazioni di
voto il Consigliere Voyat; ne ha facoltà.
VOYAT (U.V.):
Notre vote favorable est surtout soutenu
par toutes les forces participant à la "Consulta degli
handicappati", exclu le Conseiller Riccarand e l'A.N.M.I.C.
représentée par Monsieur Bosonetto, mais si l'A.N.M.I.C. était
représentée par une autre personne à la "Consulta degli
handicappati" peut-être serait-elle d'accord; toutes les autres
associations sont d'accord avec nous.
Sur la question de l'interprétation donnée par le Conseiller
Mafrica à ce que j'aurais dis, j'affirme que ce n'est pas exact.
J'ai dit que ces gens agiront dans l'école pour résoudre des
problèmes éducatifs qui ne sont pas strictement liés à
l'enseignement, car celui-ci restera toujours confié à
l'instituteur de l'école.
PRESIDENTE
: Se nessuno chiede ancora la parola per
dichiarazioni di voto, passiamo alla votazione segreta sul disegno
di legge n. 40.
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 25
Favorevoli: 25
Astenuti: 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK