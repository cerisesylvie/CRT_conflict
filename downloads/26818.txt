Consiglio Regionale della Valle d'Aosta - Oggetto del Consiglio n. 146 del 15 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 146 del 15 giugno 1972 - Resoconto
OGGETTO N. 146/72 - Concessione di contributi straordinari
alla sede di Aosta della Croce Rossa Italiana nelle spese per
l'acquisto di locali e di autoambulanze.
Benzo (D.P.)
- Il Presidente del Comitato Regionale della
Croce Rossa ha inoltrato una richiesta per ottenere la concessione
da parte dell'Amministrazione regionale di contributi nelle spese
che il Comitato stesso deve sostenere sia per quanto concerne una
più idonea sistemazione dei locali, sia per quanto concerne il
servizio di autoambulanza che non è più attualmente adeguato alle
esigenze della nostra Valle. Il parco autoambulanze, infatti, è
ormai ridotto a tre autoambulanze utilizzabili, il logoramento
degli automezzi è notevole per i servizi sviluppati, proprio a
questo proposito, come i Consiglieri ricorderanno, avevamo già
anche noi predisposto come Assessorato un intervento in sede di
bilancio per venire incontro a una ristrutturazione, a un
potenziamento di questi servizi diciamo oltre modo necessari alla
popolazione e al servizio sanitario nella Regione.
La Croce Rossa aveva iniziato, a suo tempo, delle trattative che
sono in fase avanzata per l'acquisto rateale di una serie di unità
immobiliari per i servizi; inoltre, in un incontro avuto con i
Presidenti e i tecnici della Croce Rossa, i tecnici
dell'Assessorato e il sottoscritto, si è cercato di intravvedere
una ristrutturazione un po' più idonea di tutto il servizio,
particolarmente prendendo in esame il numero degli automezzi
necessari e anche la loro dislocazione.
Inoltre, a seguito di un ordine del giorno che era stato fatto
dai Sindaci della bassa Valle che avevano richiesto appunto la
dislocazione nella zona di Verrès di una autoambulanza; ho fornito
loro assicurazioni in tale senso e idonea soluzione dovrà anche
essere prevista certamente per l'alta Valle, in modo da coprire il
territorio regionale oltre al servizio centralizzato nella città
del parco autoambulanze presso la Croce Rossa.
Il Comune di Verrès, proprio in data odierna, ho ricevuto dal
Comune di Verrès la disponibilità dei locali in seguito a questo
accordi presi anche con la Croce Rossa, mette a disposizione questi
locali per gli addetti al servizio. Ora la Giunta regionale
sottopone all'esame del Consiglio la concessione di un contributo
globale alla Croce Rossa di Lire 28 milioni che permetterà appunto
sia di intervenire per quanto riguarda l'acquisto, l'iniziale
compromesso per l'acquisto delle unità immobiliari in attesa che
dal 1973 in poi vengano erogati, da parte della Croce Rossa
nazionale, che ha dato per iscritto assicurazioni in tal senso al
Comitato della Croce Rossa della Valle d'Aosta, i fondi necessari
per il completamento del pagamento e per l'acquisto di quattro
nuove autoambulanze, per le quali sarebbe opportuno proprio
precisare che il Consiglio, con quanto è già stato anche
determinazione della Giunta, richiederà alla Croce Rossa che due
delle stesse vengano dislocate come già detto, una a Verrès nella
Bassa Valle, e quindi questo sarà direttamente comunicato alla
Croce Rossa come volontà del Consiglio, se questa sarà, e una
nell'alta Valle, e se possibile certamente, almeno per queste,
essere dotate di una attrezzatura di radio-telefono
ricetrasmittente in modo da avere una possibilità più dinamica,
diciamo così, di servizio.
Soltanto il Consiglio è chiamato ad approvare questa concessione
al Comitato della Croce Rossa Valle d'Aosta che ha la gestione di
questo servizio, questo contributo che è diviso in queste due
tranches, contributo di Lire 16 milioni per l'acquisto di questi
locali e dei relativi servizi e autorimessa e contributo di Lire 12
milioni nelle spese di acquisto delle nuove autoambulanze.
Fosson (U.V.)
- Volevo solo chiedere dove è questa nuova
sede eventualmente della Croce Rossa.
Benzo (D.P.)
- Da quanto ci è stato portato in visione
dal Presidente della Croce Rossa avrebbe trovato sede in Corso
Battaglione Aosta in nuovi locali, preso in esame anche la
planimetria e i locali di servizio per i servizi che abbiamo
generali sono pochi, c'è la sala della segreteria e una sala
chiamiamola che può servire anche per gli stessi autisti coloro
i  quali si devono fermare a turno e poi invece c'è un
grandissimo e idoneo, perché è stato studiato anche proprio per
loro, garage sotterraneo che può, di una capienza notevole per una
decina di autoambulanze con il lavaggio, mi pare che sia presso
l'Impresa Pivalt, lo acquisto presso l'Impresa Pivalt, esattamente
al di là, subito dopo il cavalcavia al fondo di Corso Battaglione
Aosta, quindi una zona anche di facilissima immissione nelle
arterie per poter velocemente provvedere al servizio.
Savioz (P.C.I.)
- Io volevo chiedere, innanzitutto sono
lieto che finalmente questo problema sia stato affrontato e risolto
e quindi personalmente gliene rendo atto Assessore, è stato molto
rapido, perché dall'ultima volta che abbiamo dibattuto una mozione
che avevo presentato in questo Consiglio è passato poco tempo ed è
una delle rare volte che le mozioni hanno avuto un seguito, quindi
La ringrazio.
Però, vorrei chiederLe se rimarranno ancora delle, non so delle
funzioni da parte della Croce Rossa nella vecchia sede? Oppure
trasferiscono il complesso completamente in Corso Battaglione
Aosta? Primo; secondo: in Corso Battaglione Aosta è l'ubicazione
buona, mi sembra che sia buona, perché ha la possibilità della
Circonvallazione Nord per poter accedere verso la Bassa alle e ha
la via diretta verso l'Alta Valle, l'unica cosa che mi preoccupa è
questo: bisognerebbe vedere con una certa ampiezza di locali per
non dover poi in un futuro domani trovarsi di fronte alla necessità
di doversi ampliare e, quindi, molto probabilmente dover
trasferirsi ancora per un'altra volta, non so se questo sia
possibile.
Benzo (D.P.)
- Savioz, effettivamente le due cose che Lei
ha sottolineato, una riguarda il trasferimento e posso assicurarLe
che viene trasferito globalmente, tutto il servizio viene
concentrato; ma, parlo da tecnico, da quanto ho potuto constatare,
devo dire che i locali, per i servizi generali non sono, ed è un
bene che sia così per un Ente pubblico come è quello, non c'è degli
sprechi, ecco c'è una sala, non c'è nemmeno una sala di presidenza
in effetti, perché è una sala dove si possono fare delle riunioni
caso mai, ma non c'è la vera sala di presidenza, c'è la segreteria,
dei servizi igienici e una cameretta che verrà adibita appunto per
il personale, insomma ho visto che sono dislocati due letti.
Mentre, invece, quello che è più importante è il servizio di
garage, il garage seminterrato è veramente notevole e idoneo,
ripeto, a mi pare una decina di autoambulanze, quindi molto di più
di quanto in questo momento, anche in questa previsione che è stata
fatta, verranno destinate quelle cinque autoambulanze, utilizzabili
sei, mentre due verranno dislocate fisse a Verrès e nell'alta Valle
appena avrò avuto questo incontro anche con i Sindaci.
Balestri (P.S.I.)
- Io riterrei, Assessore, come ne
abbiamo già parlato, che l'importanza delle due dislocate non siano
poi eccessivamente fisse, perché possono essere sempre in movimento
per necessità, quindi, che siano dotate di due radiotelefoni, che è
quello che permette una certa celerità anche se sono in movimento
di recarsi subito, siccome è già stata studiata la cosa, dire al
Presidente della Croce Rossa che quelle due cose sono fra le più
importanti e preminenti.
Montesano (P.S.D.I.)
- C'è nessun altro? Allora il
Consiglio è chiamato a votare, chi approva la delibera alzi la
mano. Contrari? Astenuti? Il Consiglio approva.
Oggetto n. 22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK