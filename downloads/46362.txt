Consiglio Regionale della Valle d'Aosta - Oggetto del Consiglio n. 2819 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2819 del 11 ottobre 2023 - Resoconto
OGGETTO N. 2819/XVI - Interrogazione: "Stato dell'arte
rispetto alla creazione di un Centro unificato di ricerca
scientifica".
Bertin (Presidente) -
Punto n. 18. Risponde l'assessore
Bertschy.
Bertschy (AV-VdA Unie) -
Saltando le cose che ho già
illustrato sull'attività che è stata fatta per arrivare alla
creazione di un centro unico di ricerca, risponderei
all'interrogazione dicendo che abbiamo inserito come obiettivo
strategico all'interno del DEFR (Documento di Economia e Finanza
Regionale) il progetto per la creazione del Centro unificato di
ricerca scientifica della Valle d'Aosta, motivando all'interno di
questa scheda le ragioni per le quali riteniamo che sia necessario
dare concretezza ad un obiettivo sul quale abbiamo approvato, nel
corso del 2023, una fase di studio. Nell'obiettivo strategico sono
individuate anche le risorse messe a disposizione - sul FESR (Fondo
Europeo di Sviluppo Regionale) ci sono nei tre anni un milione e
550 mila euro per andare a completare questa fase -; è stata
individuata la struttura in via definitiva che si occuperà di
produrre un tavolo interdisciplinare che porti anche a definire uno
dei tre modelli che sono oggetto di valutazione; sono state
individuate tutte le attività che poi ne saranno conseguenti,
rispetto all'applicazione dei contratti e di tutto quello che ne
deriva. La cosa più importante e concreta è che, una volta
approvato in Consiglio regionale, l'obiettivo diventerà
definitivamente un obiettivo da parte di tutti e, soprattutto, ci
saranno le disponibilità e le risorse economiche per procedere per
i passi necessari.
Da parte nostra, rappresentiamo questo come il passo definitivo
per andare a realizzare il Centro che, come abbiamo visto in questa
fase di valutazioni, avrà bisogno di un periodo di lavoro ancora
per la scelta del modello, che sarà anche la logica conseguenza
della velocità di attuazione dell'obiettivo che abbiamo
individuato.
Presidente -
Replica il consigliere Sammaritani.
Sammaritani (LEGA VDA) -
Immaginavo che non potessero
esserci grandi novità rispetto a quanto lei ci aveva esposto,
Assessore, a giugno di quest'anno, perché questa che ho fatto è
un'iniziativa di richiamo (come dico io) giusto per tenere a mente
e cercare, in ossequio al detto
repetita iuvant
, che
effettivamente ci sia una giusta attenzione su determinati
temi.
Nel frattempo, nel tempo intercorso fra la mia interrogazione e
il Consiglio di oggi, ho visto anche che è stato scaricato il DEFR
(Documento di Economia e Finanza Regionale) e ho potuto esaminare
che, anche lì, viene di nuovo citato questo Centro unificato, che
adesso diventerà probabilmente CRISUV (e credo che l'acronimo non
sia dei più felici, perché ha una certa assonanza con la
"crisi").
Comunque, al di là di questo, che è un dato soltanto
folkloristico, direi che non abbiamo fatto tanti passi avanti. Ne
parleremo poi magari ancora meglio nel DEFR, visto che ne avremo
l'occasione a breve, credo il prossimo Consiglio o al massimo
quello dopo, non so esattamente, ma comunque in tempi brevi.
Ribadisco soltanto che stiamo parlando di un obiettivo che nasce
con il DEFR approvato ad aprile del 2021: sono passati due anni e
mezzo, state ancora valutando quale possa essere il modello per
realizzare quest'obiettivo, e non tanto il raggiungimento
dell'obiettivo stesso. Insomma, non è che sia un dato estremamente
confortante. Peraltro, anche le modalità con le quali sono state -
a quanto pare, dal documento che mi aveva dato lei a giugno -
condotte queste analisi sulla tipologia dei modelli da utilizzare
eventualmente, ridottesi poi a tre a quanto mi risulta, come lei
esprimeva prima, si è trattato di consegnare ai vari enti
interessati un questionario, almeno per quanto ci è dato sapere,
sono stati interpellati sedici soggetti, nove hanno risposto, sette
non hanno neanche risposto.
Mi sembra che se i tempi sono questi (due anni e mezzo per
individuare un modello che ancora non è stato individuato) e avendo
girato da tempo la boa della metà Legislatura, non so se entro la
fine della Legislatura riuscirete a realizzare quest'obiettivo. Ho
dei forti dubbi, comunque ne parleremo ancora a breve, in sede di
trattazione del DEFR.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK