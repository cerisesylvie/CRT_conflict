Consiglio Regionale della Valle d'Aosta - Oggetto del Consiglio n. 2582 del 8 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Celebrazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2582 del 8 giugno 2023 - Resoconto
OGGETTO N. 2582/XVI - Interpellanza: "Ragioni
dell'edificazione di un'opera pubblica nell'area
sportivo-ricreativa di Villefranche ai fini dell'organizzazione
della "Rencontre des émigrés 2023"".
Bertin (Presidente) -
Punto n. 52. Ha chiesto la parola
il consigliere Lucianaz, ne ha facoltà.
Lucianaz (LEGA VDA) -
Facendo diporto - "diporto" nella
lingua valdostana si dice
d'espoo
, da cui discende il
sostantivo
espoo
, sport in inglese -, quindi facendo una
passeggiata per diporto nell'interessante area della zona umida
lungo la Dora Baltea del comune di Quart - un luogo del tutto
eccezionale in quanto l'area risulterebbe essere compresa nella
zona umida ad acque lenti che è denominata "zona umida Les Îes de
Saint-Marcel", comprendente anche la zona di Quart di cui si fa
riferimento -, proprio nello spiazzo adiacente i campi da gioco
dello
Tsan
a Villefranche mi sono trovato la stradina del
percorso sbarrata dalla recinzione di un cantiere che esponeva un
foglio recitante: "Località Villefranche (sic)...", oltre ad altri
dati, la natura dell'opera intestata: "Nuova costruzione - opera
pubblica, lavori di sistemazione dell'area sportivo-ricreativa di
Villefranche ai fini dell'organizzazione de "La Rencontre des
émigrés 2023"", con data presunta inizio lavori il 17 aprile
2023,
il committente pubblico per conto di Regione Autonoma Valle
d'Aosta, struttura Viabilità, Opere stradali, riporta il nome e
cognome di
(omissis)
via Promis 2 Aosta in qualità di
responsabile lavori e sul foglio esposto
in loco
reca la
scritta relativa all'oggetto, eccetera.
È bene infine rammentare che la normativa in vigore tutela
quest'area di particolare interesse naturalistico, oggetto, tra
l'altro, di uno studio risalente al triennio 2011-2013 sugli
odonati nell'ambito del progetto "VIVA - Valle d'Aosta Unica per
Natura", progetto che, se non erro, ha coinvolto la Regione
Autonoma con una cifra non lontana dai 2 milioni di euro.
Quest'iniziativa è un po' datata considerati i tempi
pandemicamente allungati dai lavori del Consiglio regionale e
questo mi ha permesso di ripassare ancora in quei luoghi, poter
leggere su un cartello di cantiere esposto, tra l'altro, ben
evidenziato: "Comune di Quart, Provincia di Aosta..." sappiamo bene
che la Provincia è stata soppressa nel 1945, quindi almeno le
strutture regionali non dovrebbero più utilizzare questo termine,
in questo stesso cartello di cantiere si trova scritto:
"Committente RAVA - Sistemazione area sportiva per un importo di
99.990 euro lordi".
Chiedo pertanto al Governo regionale la ragione
dell'edificazione di questo manufatto in occasione de "La Rencontre
des émigrés 2023" e se rimarrà stabile in quest'area perché
costruito da parte di Struttura viabilità e Opere stradali; se si è
avuta l'accortezza di rispettare quest'intera area così delicata e
di non interferire con quest'ambiente particolarmente protetto e se
al termine della manifestazione è previsto che quest'area sarà
integralmente ripristinata oppure quale sarà il futuro di questa
struttura in costruzione.
Presidente -
Risponde l'assessore Sapinet.
Sapinet (UV) -
Risponderò in merito ai quesiti, poi le
diciture del pannello andrò a guardarmele. La legge del 28 dicembre
1993 n. 91: "Provvedimenti a favore degli immigrati valdostani
all'estero" prevede che la Regione - e lo sappiamo bene in quanto
partecipiamo in tanti - organizza un incontro annuale dei
Valdostani immigrati all'estero, dei Valdostani residenti in Valle,
che è noto come "La Rencontre valdôtaine des émigrés", che si
svolge ogni anno in un comune diverso della nostra regione, quindi
in collaborazione con l'Amministrazione comunale interessata, che
mette a disposizione ovviamente i terreni, le infrastrutture e la
location
necessaria allo svolgimento della manifestazione,
sulla quale la Regione esegue a proprio carico i necessari lavori
di adeguamento, di manutenzione ai fini dello svolgimento della
manifestazione. Spesso poi è stata occasione anche per porre in
atto lavori importanti, magari anche attesi, che hanno e hanno
avuto delle ricadute interessanti e positive per le comunità
coinvolte.
Il manufatto destinato ai servizi igienici, questa è la
destinazione dell'opera, è in corso nell'area ricreativa sportiva
di Villefranche all'interno del territorio comunale di Quart, luogo
appunto in cui sarà svolta la "Rencontre valdôtaine 2023". Nello
specifico è in corso l'ampliamento di una struttura già
preesistente che era posta a margine dell'area umida e utilizzata
dalla locale squadra di
Tsan
, nonché dalle varie
associazioni locali, che periodicamente organizzano in quell'area
diverse manifestazioni: la "Bataille des reines", la "Bataille de
moudzon", la "Batailles des chèvres", oltre ai vari eventi proposti
dalla Pro Loco. Considerato l'elevato numero di presenze durante le
suddette manifestazioni, vista la necessità di avere dei servizi
igienici da mettere a disposizione durante la "Rencontre valdôtaine
des émigrés 2023", quindi l'Amministrazione comunale di Quart ha
valutato la necessità di realizzare l'opera in argomento finanziata
appunto con i fondi regionali destinati alla "Rencontre", che sarà
fruibile anche successivamente da tutta la comunità per gli altri
eventi organizzati nell'area sportiva ricreativa di Villefranche,
un po' quanto fatto sulla stessa linea, con interventi in occasione
della "Rencontre" di Arnad e in altre passate "Rencontres".
Per quanto riguarda il secondo quesito: "se si è avuta
l'accortezza di rispettare l'intera normativa che tutela l'area
naturalistica...", eccetera, come riferito dal Comune di Quart, si
precisa che la struttura preesistente, che attualmente è oggetto di
ampliamento, era stata realizzata nel 2014 nell'ambito proprio
dell'intervento di recupero e di valorizzazione di parte dell'area
lungo la Dora Baltea, per la quale già all'epoca erano state
rilasciate tutte le autorizzazioni richieste. Per ciò che concerne
poi il rispetto della normativa vigente, si comunica che l'Ufficio
tecnico del Comune di Quart ha convocato una specifica conferenza
dei servizi semplificata, asincrona, con determinazione conclusiva
positiva per l'esecuzione del progetto di sistemazione dell'area
sportiva ricreativa di Villefranche, trasmessa all'Amministrazione
regionale con nota protocollo 1948 del 13 febbraio 2023 del Comune
di Quart, quindi il parere del Dipartimento Soprintendenza, il
parere del Dipartimento di programmazione risorse idriche del
territorio, il parere del Dipartimento ambiente, Ufficio
biodiversità e sostenibilità delle aree protette e parere da parte
dell'Assessorato finanze, innovazione, opere pubbliche e
territorio. L'opera in oggetto risulta inoltre conforme con il
piano regolatore generale comunale aggiornato alla variante non
sostanziale n. 26. Il suddetto iter amministrativo ha rilevato la
non necessità di ulteriori autorizzazioni, licenze o nulla
osta/assensi comunque denominati di carattere urbanistico,
edilizio, ambientale, paesaggistico, igienico-sanitari e altro
richiesti appunto sul progetto di base alla vigente normativa.
Ultimo quesito: "se al termine della manifestazione l'area verrà
integralmente ripristinata", come riferito dal Comune di Quart, si
evidenzia che al termine della manifestazione è previsto il normale
ripristino consistente nella pulizia dell'area, mentre ovviamente i
servizi igienici, come sopra illustrato, saranno fruibili in
occasione di altri eventi che saranno organizzati in quell'area,
che è un valore aggiunto e un qualcosa che si lascia a quella
comunità - quindi non solo una manifestazione di un giorno ma anche
un qualcosa di concreto che potrà sicuramente essere usato - che ne
trarrà i suoi benefici.
Presidente -
Per la replica, la parola al consigliere
Lucianaz.
Lucianaz (LEGA VDA) -
Io la ringrazio per la risposta,
Assessore, adesso sappiamo di chi sono i bagni per l'area, potevano
essere fatti anche non all'interno della zona umida ma solo al di
qua della strada e non era già più la zona protetta, in ogni caso
sono sicuramente utili.
Ci tengo a ribadire che questa zona umida è particolarmente
interessante, anche se non è di grandi dimensioni, però ho
riscontrato, rimanendo sull'argomento, diverse incongruenze, a
cominciare dai pannelli visivo-tattili, tutti rigorosamente in
italiano, quindi monolingue, a meno che uno non conosca il codice
Braille di cui sono forniti tutti i pannelli, quindi un piccolo
sforzo con altre lingue si potrebbe fare. Stesso discorso per il
codice QR in quanto ci sono degli errori di posizionamento del
pannello con riferimento all'audio del QR, quindi si può migliorare
anche lì.
Non parliamo poi del bel laghetto sulla zona occidentale
dell'area posizionato però un metro più alto delle acque di
afflusso, quindi l'immissario è più basso del lago, quindi pare che
ci siano delle pompe che pompano l'acqua nel laghetto perché il
ruscello passa 10 metri di fianco, si può migliorare anche lì. E
poi, diciamocela tutta, quando si sente l'audio del QR, "Zona umida
lungo la Dora Baltea nel comune di Quart", cadono le braccia perché
io capisco lo sforzo impossibile che facciamo per mantenere una
corretta pronuncia dei toponimi valdostani, anche quelli storici,
però io al Presidente della Regione, che adesso non c'è ma a
chiunque faccio presente che gli strafalcioni "Open to meraviglia"
sono sicuramente da sottolineare, ma cominciamo noi soloni
valdostani a verificare che le nostre strutture non continuino con
questi strafalcioni di pronuncia e di grafia. Facciamoci un esame
di coscienza, cerchiamo di scrivere e pronunciare correttamente
anche da parte delle strutture pubbliche regionali i toponimi
corretti della nostra cara Valle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK