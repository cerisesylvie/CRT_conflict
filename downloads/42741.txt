Consiglio Regionale della Valle d'Aosta - Oggetto del Consiglio n. 236 del 27 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 236 del 27 gennaio 2021 - Resoconto
OBJET N° 236/XVI - Communications du Président du
Conseil.
Bertin (Presidente) -
Alla presenza di 35 Consiglieri,
diamo inizio ai lavori del Consiglio regionale. Punto n. 1
all'ordine del giorno.
In apertura di questi lavori celebriamo il Giorno della Memoria,
che ricorre oggi in ricordo del 27 gennaio 1945 quando furono
abbattuti i cancelli di Auschwitz. La giornata è stata istituita
con la legge n. 211 del 2000 per ricordare lo sterminio del popolo
ebraico, le leggi razziali e tutti coloro che sono stati
discriminati dal regime nazifascista perché considerati diversi.
Oltre alla persecuzione ebraica, nel mirino del regime finirono i
Rom, gli omosessuali, i disabili. Ma c'erano anche tutti quelli che
la pensavano diversamente: gli antifascisti che si opponevano al
regime per motivi politici. Oggi, sempre secondo lo spirito della
legge del 2000, ricordiamo anche i giusti: coloro che hanno aiutato
i perseguitati, anche a costo della loro vita. Perché è proprio
questa legge che ci ricorda che insieme alla memoria dobbiamo
coltivare il senso dell'agire, la capacità di non distogliere lo
sguardo di fronte alle tante discriminazioni che incontriamo, anche
nella nostra vita quotidiana.
Vi comunico che il 14 gennaio scorso è stata depositata una
proposta di legge da parte dei gruppi Lega Vallée d'Aoste e Pour
l'Autonomie che contiene disposizioni in materia di fattorie
sociali e agricoltura sociale. L'atto è stato assegnato alla terza
e alla V Commissione consiliare.
La Conferenza dei Capigruppo, nella riunione di ieri, ha deciso
che sarà iscritto in aula il disegno di legge che modifica la
disciplina in materia di avvocatura regionale, sul quale la II
Commissione ha espresso parere favorevole all'unanimità su di un
nuovo testo. Il punto sarà trattato oggi subito dopo i
question
time
.
Je vous informe que la 46
ème
session de l'Assemblée
parlementaire de la francophonie est convoquée en visioconférence
jusqu'à vendredi 29 janvier. Avec les collègues conseillers membres
de la section de l'APF, conformément aux travaux du Conseil, nous
participerons aux différentes réunions de mercredi et jeudi.
Infine, vi comunico che lunedì 25 gennaio ho partecipato a Roma
all'Assemblea plenaria della Conferenza dei Presidenti delle
Assemblee legislative delle Regioni e delle Province autonome,
durante la quale è intervenuto il Ministro per gli affari
regionali, Francesco Boccia. Il Ministro ha sottolineato
l'importanza del ruolo svolto dalle istituzioni regionali durante
la pandemia, ribadendo che è necessario superare le divisioni tra
Stato e Regioni in una logica di leale collaborazione più volte
invocata da tutti. La Conferenza dei Presidenti ha anche preso
posizione rispetto ai ristori per le attività economiche, inviando
una lettera al Presidente del Consiglio dei ministri.  È stata
evidenziata la necessità di comprendere lo stato dell'arte dei
ristori fin qui erogati, anche nell'ottica di mettere concretamente
a disposizione la collaborazione dei Consigli regionali nella
definizione delle diverse misure. Inoltre, si è discusso anche del
ruolo delle assemblee legislative regionali nell'ambito del
cosiddetto
Recovery Fund
, sul quale anche la nostra Regione
dovrà sapersi ritagliare un ruolo.
Il consigliere Aggravi chiede di intervenire, ne ha facoltà.
Aggravi (LEGA VDA) -
Mi scusi se porto alla sua
attenzione una questione che ciclicamente si ripete, però nel mio
caso, e so anche altri colleghi, stanno ancora aspettando delle
risposte agli accessi agli atti. Io in particolare ne ho una che
langue da novembre, so che anche il collega Manfrin ne ha altri
ancora di più anziani. Quindi, vista la sua attenzione riguardo
alla tematica e al lavoro che comunque anche le forze di
opposizione fanno in questo Consiglio, io chiederei un'attenzione,
visto che tra l'altro, almeno nel mio caso, i suoi uffici hanno già
sollecitato una risposta. Sono degli atti importanti, tra l'altro
nel mio caso che riguardano una conseguenza rispetto a una
iniziativa consiliare abbastanza importante.
Presidente -
Prenderemo l'impegno di evidenziare ancora
una volta questi ritardi. Consigliere Manfrin.
Manfrin (LEGA VDA) -
Come ha già ben giustamente
sottolineato il collega Aggravi, abbiamo veramente un grosso
problema sulle questioni delle richieste di accesso agli atti.
Soprattutto e giustamente ha fatto bene a ricordare il collega, ci
sono richieste di accesso agli atti che languono da diverso tempo;
il collega parlava di novembre. Io e lei, Presidente, ci siamo già
confrontati su questo, so benissimo che si è speso e questa non
vuole essere una reprimenda nei suoi confronti, ma ovviamente
voglio lasciare traccia di quello che è accaduto e di quello che
sta accadendo. Ci sono richieste di accesso agli atti che sono
ferme da luglio, dal mese di luglio, a cui non si è data risposta.
Ma non solo non si è data risposta: nella presunta risposta che si
è voluta dare, si è detto, nonostante fosse stato scritto "voglio
copia di questi documenti", la risposta era "i documenti sono
disponibili in questo ufficio, se vuole viene qua e se li viene a
prendere"; io l'ho trovata a dir poco assurda. Io spero che chi sta
bloccando questi atti ascolti la seduta di questo Consiglio e
soprattutto che vengano forniti questi atti che sono essenziali per
il nostro lavoro. Ovviamente poi, se perdurerà questo
atteggiamento, è chiaro che dovremmo prendere le necessarie e
dovute precauzioni e conseguenze.
Presidente -
Questa dell'accesso agli atti è un'annosa
vicenda che richiederà anche un intervento regolamentare che in
prima battuta è già stato affrontato nelle settimane scorse.
Speriamo che sia utile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK