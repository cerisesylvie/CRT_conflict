Consiglio Regionale della Valle d'Aosta - Oggetto del Consiglio n. 1941 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1941 del 22 marzo 2016 - Resoconto
OGGETTO N. 1941/XIV - Interpellanza: "Nomina dei
rappresentanti della Regione in seno alla Fondazione Film
Commission Vallée d'Aoste".
Rosset (Président) -
Point n° 32 de l'ordre du jour. Pour
l'illustration, la parole à la Conseillère Certan.
Certan (ALPE) -
Merci Président.
Ritorniamo sull'argomento
Film Commission
, ne abbiamo già
parlato questa mattina. La legge regionale n. 36/2010 definisce le
disposizioni per la promozione e la valorizzazione del patrimonio
della cultura cinematografica, cioè l'istituzione di fatto della
Fondazione Film Commission Valle d'Aosta, poi c'era la bozza di
Statuto, è poi seguito il regolamento, eccetera. Premetto che il
gruppo ALPE condivide totalmente le finalità di questa legge e non
vado a leggerle, però le abbiamo già lette tante volte, anche il
collega Guichardaz una volta le leggeva: "promuove iniziative atte
a sostenere lo sviluppo del settore cinematografico audiovisivo,
assicura la tutela e la conservazione del patrimonio
cinematografico, persegue il rafforzamento dell'immagine della
Valle d'Aosta e la valorizzazione", eccetera. Sono tutte finalità
che abbiamo condiviso per tanto tempo e che condividiamo ancora. Il
nostro gruppo quindi, tutto sommato, non è contrario
all'istituzione della Fondazione.
Non ritorniamo sulla nomina in questo momento del Direttore,
nomina che è avvenuta il 28 o 29 dicembre 2014 in un modo direi
alquanto bizzarro, ma che comunque nessuno ha voluto approfondire,
è andato bene così, con dimissioni stranissime dopo aver avuto
l'approvazione del CdA e con altrettante sostituzioni. Abbiamo
lasciato anche tutto fermo per un anno come gruppo, perché
ritenevamo che un nuovo CdA dovesse anche avere il tempo di
lavorare e di essere tranquillo per poterlo fare. Detto questo, le
leggi sappiamo che si possono scrivere, poi dovrebbero essere
rispettate, i fogli si lasciano scrivere con qualsiasi cosa, noi
crediamo opportuno che poi però queste finalità vedano la luce,
abbiano un seguito. Siamo un po' stufi di vedere parole scritte e
poi non realizzate.
Oggi il collega Ferrero faceva un passaggio sull'attività di
Film Commission, che in effetti non è molto nota, o comunque non è
così famosa e non sta comunque portando forse i frutti che
pensavamo tutti. In effetti, fatti i quattro conti che ci ha dato
questa mattina, su 280 mila euro totali del 2015 120 mila euro sono
per le spese del personale, 58 mila per consulenze, 15 mila per
trasferte del Direttore, che fa 193 mila euro circa. Non so se a
queste devo aggiungere o meno la sede, perché adesso Maison
Barailler è diventata sede, quindi non so se la Regione la fa
pagare a Film Commission o la paga lei, non ne sono al corrente,
non ho approfondito, quindi me lo dirà lei. A 193 mila euro non ho
aggiunto la sede appositamente, rimangono 87 mila euro per le
attività. Film Commission praticamente si ritrova per le attività
87 mila euro. Noi però siccome siamo persone con molta fiducia e
assolutamente non prevenute riguardo a nomine che hanno in certi
momenti salvato l'appetito di qualcuno, però non andiamo ad
indagare, abbiamo provato a leggere i verbali, mi sono documentata
riguardo all'attività: 120 mila euro spese di personale, sono stati
fatti, a quanto mi risulta cinque CdA nel 2015. Sappiamo che gli
ordini del giorno a volte dei CdA sono un po' sbrigativi, perché, a
parte l'approvazione dei verbali, a parte la presentazione del
budget previsionale - che non è poca roba -, il piano consuntivo,
la nomina di un responsabile della trasparenza, il trasferimento
della sede di Film Commission e
Noir in Festival
-
finalmente c'è un'attività ogni tanto che viene discussa in CdA -
abbiamo trovato nei verbali veramente poca roba di attività che
vengono discusse nei CdA.
C'è comunque un verbale, ed è a questo che si riferisce la
nostra interpellanza, che è alquanto particolare e direi bizzarro.
Il 6 luglio viene fatto un CdA, il 17 luglio la Giunta tramite una
delibera, su proposta dell'Assessore Rini e del Presidente
Rollandin, nomina, poiché scaduto, fatti quattro esercizi, è
scaduto il Presidente precedente, nomina un nuovo rappresentante,
lo prende da una graduatoria, dove ci sono combinazione solo due
persone: una di queste è il Signor Francesco Rina che viene
nominato in qualità di Consigliere nella Fondazione. Vogliamo
sapere da quale data decorre la sua nomina e da quale data decorre,
a vostro dire, la carica di Presidente, perché, Assessore, leggendo
il verbale, fa specie leggere che il nominato il 17 luglio il 10
agosto nel CdA che è stato fatto non risulta presente nei verbali.
Uno è presente, ma solo telefonicamente, un altro è presente,
un'altra delle nomine che vengono fatte dalla Regione, è presente
il Direttore Tonino e c'è un assente giustificato: il revisore dei
conti, quindi, conteggiando, su cinque persone ne risultano
presenti fisicamente due. Nel punto all'ordine del giorno "Nomina
del presidente" però risulta che "il Consiglio approva
all'unanimità la nomina di Franco Rina quale Presidente della
Fondazione Film Commission", e quindi viene nominato. Il neo
nominato prende la parola, ringrazia, esprime soddisfazione e
gratitudine, fa i vari ringraziamenti di rito e, cosa curiosa,
siccome per statuto è il CdA che nomina il Presidente, cosa un po'
curiosa, il nuovo Presidente di Film Commission chi ringrazia?
Ringrazia il Presidente della Regione Augusto Rollandin per la
nomina ricevuta. Noi prendiamo atto. Sono cose scritte,
verbalizzate, quindi pensiamo che sia vero. Questo nuovo Presidente
nomina pure un Vicepresidente nel punto successivo, quindi sono
presenti due persone: una in contatto telefonico, la terza viene
eletta, quindi alla fine sono tre, procedono pure ad un altro tipo
giustamente di azione e di nomina. Il Presidente Rina appena
nominato - quindi è stato nominato da 10 giorni nel Consiglio di
amministrazione di Film Commission e da pochi minuti Presidente -
sottopone al CdA alcune questioni fra le quali anche il fatto di
dover procedere alla conferma del Direttore, però, siccome è giunto
al termine dei sei mesi di prova, si chiede anche di modificare i
termini di contratto di quest'ultimo e di farlo passare, di
trasformarlo da
part-time
a
full-time
, adeguando di
conseguenza anche il compenso economico, quindi giustamente lui ha
ricevuto la nomina da Presidente subito da part-time a full-time,
la giustificazione è il grandissimo lavoro. Si vede che si
conoscevano già prima e seguivano già prima le attività. La firma
di questo verbale è del Presidente che risulta però tra i presenti,
all'inizio assente, e direi che è un po' particolare, perché mi
ricordo che lei lo scorso anno, quando intervenni per chiederle
riguardo alla nomina di Tonino, allora Direttore, lei ci disse:
"rimane a part-time con lo stesso contratto di prima, perché in
questo momento non ci possiamo permettere di fare...quindi è una
scelta nostra di aver fatto mantenere il part-time", a sei mesi da
questo passaggio vediamo che le cose sono cambiate.
Président -
Pour la réponse, la parole à l'Assesseur
Rini.
Rini (UV) -
Grazie Presidente.
Venendo alle risposte, innanzitutto, per quanto riguarda il
primo quesito, si ricorda che la disciplina delle nomine e delle
designazioni di competenza regionale è contenuta nella legge
regionale 10 aprile 1997 n. 11. Si ricorda inoltre che con
deliberazione della Giunta regionale n. 1545 del 5 maggio 1997 la
Segreteria di Giunta è stata individuata quale struttura
responsabile dell'attivazione della tenuta dell'albo delle nomine e
delle designazioni di competenza regionale, conseguentemente con il
provvedimento dirigenziale n. 3704 del 30 settembre 2014 è stato
approvato un avviso pubblico relativo alle cariche in scadenza nel
primo semestre 2015, tra queste c'erano anche proprio le cariche di
consiglieri e dei revisori dei conti della
Film Commission
Vallée d'Aoste
.
A seguito dell'istruttoria effettuata dal Dipartimento
Segreteria della Giunta, ai sensi del comma 5 dell'articolo 10
della legge regionale sopracitata, sono risultati inseriti
nell'albo delle nomine a designazione di competenza regionale per
la carica di Consigliere della Fondazione Film Commission soltanto
due nominativi, ovvero quelli di Pajetta Vincenzo e Rina Franco.
Sulla base dei
curriculum
presentati, è stato nominato quale
Consigliere il Signor Francesco Rina e adesso le dico anche in base
a quali motivazioni, infatti il Signor Rina, tra gli altri punti
del curriculum che sono stati ritenuti particolarmente importanti,
ricordiamo che è stato:
- consulente ad oggi del Direttore del Dipartimento cinema del
MIBACT, del Ministero quindi, per lo studio e la razionalizzazione
del sistema delle film commission delle Regioni italiane;
- dall'ottobre 2012 all'agosto 2014 Presidente e fondatore della
Lucana Film Commission
, non è questa la sede, ma sicuramente
lei che ha approfondito il tema sa quanto la Lucana Film Commission
sia importante nel panorama delle film commission nazionali;
- professore a contratto del laboratorio per
location
manager
in scenografia, corso di laurea magistrale in
televisione, cinema e
new media
, Università di Lingue e
Scienze della comunicazione di Milano;
- su incarico del Direttore generale del
Festival del film di
Roma
, responsabile di incontri didattici tra i grandi maestri
della settima arte e i giovani
film maker
per effetto di
convenzioni tra Cinecittà Luce, responsabile, tra l'altro, di
CinemadaMare
e di una programmazione di formazione
professionale proprio per i mestieri del cinema;
- ideatore e coordinatore del programma
Ciak Basilicata
,
sostenuto nell'ambito di
Sensi contemporanei
dalla Regione
Basilicata, dal Ministero dei beni culturali e dal Centro
sperimentale di cinematografia;
- dal 1992 giornalista professionista, titolare della tessera
professionale rilasciata dall'Ordine nazionale dei giornalisti;
- dal 2003 Direttore del Festival cinematografico internazionale
CinemadaMare, a cui anche la Valle d'Aosta ha aderito, che è il più
grande raduno di giovani registi provenienti da tutto il mondo, a
cui hanno aderito tutte le Regioni italiane;
- dal 1994 è Vicecapo servizio della redazione politica di
Telemontecarlo, ora di La7, e vaticanista.
Io credo che ogni tanto sia opportuno, visto che spesso in
quest'aula sento parlare di meritocrazia, citare un curriculum di
questo tipo.
Altra elemento che lei non ha ricordato e che mi pare invece
vada ricordato in questa sede è che questa carica è totalmente a
titolo gratuito. Le assicuro che non è facile trovare delle persone
che a titolo gratuito e con un curriculum di questo tipo si offrano
e si prestino per questo tipo di attività. Io credo che in questo
senso si debba davvero ogni tanto anche sottolineare questo tipo di
attività.
Se mi permette, faccio un'osservazione. Lei parla di presenza o
meno. Io non entro nel merito dei verbali di un organismo, che,
proprio per l'autonomia della quale deve assolutamente godere, non
ha ingerenze da parte dell'Assessorato, e non mi permetto di
entrare nel merito delle attività, non sarebbe il mio ruolo, però
mi affido a quello che lei ci ha detto in quest'aula, se erano
presenti due persone fisiche e una in via telematica, oggi mi pare
che il sistema telematico via
Skype
sia assolutamente un
sistema che può garantire la presenza.
Per quanto riguarda il secondo punto, il Signor Francesco Rina è
stato nominato - tra l'altro, lo ha ricordato anche lei -
Consigliere della fondazione Film Commission il 17 luglio con
deliberazione di Giunta regionale n. 1074 e ricopre la carica di
Presidente dal 10 agosto 2015 come da verbale del Consiglio
d'amministrazione stesso. Credo anche da questo semplicissimo
passaggio...il ringraziamento lo ha fatto alla Giunta, al Governo e
quindi poi anche al Consiglio per riflesso lo ha nella persona del
Presidente, io sinceramente non vedo nessuna particolarità o motivo
di cui stupirsi, tanto più che, ricordo, è a titolo gratuito.
Per quanto riguarda infine l'ultimo punto: "quali motivazioni
meritocratiche hanno portato il Consiglio d'amministrazione...", mi
ricollego ancora una volta a quello che ho detto prima: la Film
Commission è un organismo che ad oggi gode di autonomia propria,
con un proprio consiglio d'amministrazione durante una seduta del
quale è stata attuata questa scelta, quindi io mi trovo anche un
pochino in difficoltà a spiegare le motivazioni di una scelta
attuata da altri. La spiegazione che ci è stata data a quanto
chiesto - e credo sia una spiegazione particolarmente sensata - è
che essa è proprio nata da una particolare esigenza momentanea data
da una carenza oggettiva di personale, con un Presidente che opera
e lavora a titolo totalmente gratuito...qua parliamo della figura
del Direttore e ha ragione sto parlando della figura del
Presidente...con un'oggettiva carenza di personale - ricordo anche
che c'è un distacco che adesso ha chiesto di tornare ad operare
all'interno delle istituzioni scolastiche - e anche in un'ottica
poi di revisione globale del sistema della cinematografia, io credo
che di risultati ce ne siano perché abbiamo visto grandi
produzioni. Stiamo comunque portando avanti una revisione generale
di questo e di altri aspetti, quindi credo che all'interno proprio
di questo ragionamento, momentaneo e temporaneo si sia operato.
Quando io le ho risposto a quell'interpellanza - adesso non
ricordo a quando risale la mia risposta -, le ho dato la fotografia
dello stato dei fatti a quella data, poiché non è di competenza né
del Consiglio, né del Governo regionale entrare nel merito del
compenso e delle mansioni del Direttore. Lei mi ha detto che io le
ho risposto che avrebbe lavorato
part-time
, io le ho dato la
fotografia di quel giorno. Ad oggi queste sono le motivazioni che
hanno portato questa scelta, nell'ottica però di rivedere l'intero
sistema per renderlo più efficace e più efficiente, perché
sicuramente è un settore che può dare delle risposte e delle
rispondenze anche proprio per quel che riguarda la promozione del
nostro territorio e le ricadute poi proprio a livello anche
economico sul nostro territorio stesso. Grazie.
Président -
Pour la réplique, la parole à la Conseillère
Certan.
Certan (ALPE) -
Riguardo al personale, meno male che
siamo carenti di personale, 120 mila euro già solo per il personale
di
Film Commission
su 280 di finanziamento, se questo va
bene per lei...
Sulla meritocrazia, Assessore Rini, io non ho messo in dubbio la
meritocrazia e il
curriculum
e mi dispiace che lei lo abbia
letto tutto, perché lo avevo già letto anch'io tutto, non ho messo
in dubbio quello, ho messo in dubbio la nomina. Non ho messo in
dubbio neanche la gratuità, è vero, è gratuito ed è vero anche che
il Presidente di Film Commission è di quel CdA e di quella
Fondazione il legale rappresentante.
Su certe cose poi voi non entrate in merito come Giunta,
giustamente lei me lo ha detto, sta di fatto che nel verbale
risulta che il Signor Rina, che probabilmente non ha proprio tutta
la geografia del panorama politico valdostano di chi è in Giunta e
di chi è in Film Commission, ha ringraziato per la nomina il
Presidente Rollandin.
Sull'altro passaggio riguardo alla data del 10 aprile noi
abbiamo dei forti dubbi di legittimità di questo verbale e quindi
di questa nomina.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK