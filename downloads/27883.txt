Consiglio Regionale della Valle d'Aosta - Oggetto del Consiglio n. 332 del 16 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 332 del 16 dicembre 1970 - Resoconto
OGGETTO N. 332/70 - Stabilimento termale di Pré St. Didier.
(Rinvio della Mozione)
Manganone (D.C.)
- Abbiamo sentito nella seduta del 30
novembre dalla voce dell'Assessore Rollandoz solo parziali
comunicazioni riguardanti la progettazione e l'appalto delle Terme
di Pré St. Didier. Siccome trattavasi di una interpellanza non
potevamo intervenire. Ora il Gruppo democristiano rivolge un
cortese invito agli Assessori competenti di voler dare
delucidazioni su questo argomento e di essere precisi nelle
date.
Milanesio (P.S.I.)
- Dunque a me dispiace che non ci sia
l'Assessore Rollandoz in questo momento, perché la pratica è
passata dal Turismo ai Lavori Pubblici in una seconda fase. Io non
ho capito esattamente che cosa viene chiesto in questa mozione,
quindi vorrei chiedere prima delle informazioni.
Manganone (D.C.)
- Una relazione dettagliata su tutto
quanto dal giorno della progettazione ... .
Milanesio (P.S.I.)
- Perché le Terme di Pré St. Didier
sono una cosa e la piscina è il complesso, diciamo così, che è
stato appaltato recentemente e approvato dal Consiglio è un'altra
cosa, no. Ora se il Consigliere Manganone desidera una relazione
dettagliata io assieme all'Assessore Rollandoz, io per quanto
riguarda la parte di mia competenza, l'Assessore Rollandoz per la
sua, potremmo se lo desidera addirittura fargli pervenire una
memoria scritta, se proprio, non lo so, una memoria scritta su
tutte le cose, perché a un certo punto qui non è posto molto bene
il problema. Io chiedo scusa a Manganone ma non mi pare che sia
posto con assoluta precisione, tu mi hai detto "voglio che voi
relazionate su tutto quello che ha fatto la Giunta precedentemente
a adesso", questo? Ecco, ora, poiché non dovevo rispondere io a
questa mozione, no, io dico solo questo, sono disposto a presentare
una memoria scritta se lo ritiene oppure anche qui in Consiglio, mi
pare che sia superfluo però in Consiglio. Comunque presenteremmo
una memoria scritta con tutti i dati di modo che se voi lo ritenete
potete fare una mozione oppure delle obiezioni, oppure se lo
ritenete possiamo anche fare una relazione qui in Consiglio. Però
perdiamo solo del tempo, era questo piuttosto, ad ogni modo noi
riteniamo che questa mozione per quello che ci riguarda, così sia
come tale improponibile, voi ci chiedete di impegnare gli Assessori
competenti a relazionare dettagliatamente sui particolari della
pratica già anzi accennata e di voler riferire sui provvedimenti
che verranno deliberati in riferimento alla richiesta dell'impresa
aggiudicataria dei lavori.
Ora, io alcune di queste cose non le conosco nel modo più
assoluto, però posso dir questo: che senz'altro noi relazioniamo,
relazioneremo al Consiglio se lo ritenete. Però poteva bastare
un'interpellanza, la mozione in questo caso, non so, tende a creare
un tipo di impegno per la Giunta, impegno al quale noi non possiamo
sottrarci di fronte a una interpellanza, perché quando voi fate una
interpellanza e ci chiedete certe cose, noi dobbiamo dirle; ecco,
solo questo io volevo far presente. Avrebbe dovuto rispondere
l'Assessore Rollandoz non c'è. Io rispondo per la parte di mia
competenza.
Comunque, ripeto, io sono disponibile a fornire tutti i
chiarimenti di qualunque ordine e di qualunque tipo. Se lo ritenete
anche in Consiglio.
Manganone (D.C.)
- Io vorrei fare una proposta
conciliativa; aspettiamo un attimo che l'Assessore Rollandoz abbia
terminato sotto e poi relazionerete in due al Consiglio, perché se
noi attendiamo ancora la vostra risposta scritta, stanno circolando
delle insistenti, voci di madornali errori amministrativi, quindi è
giusto che il Consiglio ne sia a conoscenza.
Dujany (D.P.)
- Insomma, noi non abbiamo nulla da
nascondere e non abbiamo nulla in contrario di relazionare al
Consiglio. Però vorrei pregare, così, a titolo di chiarezza, anche
i Signori Consiglieri che imparino un po' a presentare le mozioni,
perché la mozione è una proposta che i Consiglieri fanno al
Consiglio e che è soggetta a una votazione. È una decisione, non è
una interpellanza o una interrogazione.
Ora, quando voi mi proponete a titolo di mozione, mi pare,
all'ordine del giorno, "
la seguente mozione
," che dice che
cosa? Impegna gli Assessori a relazionare dettagliatamente sui
particolari della pratica dinanzi accennata, cioè il famoso
appalto, ecc. delle terme di Pré St. Didier... alla piscina di Pré
St. Didier, a voler riferire sui provvedimenti che verranno
deliberati in riferimento alla richiesta dell'impresa
aggiudicatrice dei lavori.
Dico, va bene, relazioniamo, ma quando abbiamo relazionato non
abbiamo deciso niente.
Ora, il contenuto di una mozione è una decisione di iniziativa
consiliare. Ora, qui invece è un invito, mi pare, alla Giunta, a
relazionare per illustrare quali sono... .
Quindi, volevo accentuare così anche questo dettaglio del
problema, per dire che non è sempre facile rispondere, perché mi
pare che ci sia un errore di impostazione, proprio nel contenuto
della mozione, che non è una mozione, che è stata qualificata
mozione.
Comunque, se l'Assessore è libero, l'Assessore ai Lavori
Pubblici accetta, possiamo rispondere in questa sede, mi pare però
che come mozione non è proponibile, si può naturalmente aderire ad
un invito dei Consiglieri di relazionare su questo argomento.
Quindi questo lo possiamo fare o in questa riunione o nella
prossima riunione, che avrà corso, senz'altro, in dicembre, e noi
abbiamo naturalmente interesse a farlo, non abbiamo niente da
nascondere, per carità, su problemi di questo genere. Grazie.
Fosson (U.V.)
- Allora, i presentatori della mozione cosa
... ritirano la mozione?
Manganone (D.C.)
- ... l'Assessore Rollandoz.
Fosson (U.V.)
- No, ma dico, desiderate avere una
relazione oggi, però devo fare presente, devo fare richiamare
l'attenzione su una osservazione che è stata fatta dal Presidente
della Giunta che effettivamente dovrei fare rilevare anch'io, che
in fatto di mozione, la mozione si deve arrivare alla votazione di
un disposto. Ora questo, mi sembra che la Giunta sia ben disposta a
rispondere, ma avrebbe dovuto esser presentata come interpellanza,
per quello che si chiedeva, perché come mozione non si può decidere
niente, qui. Eventualmente la mozione potreste ripresentarla dopo,
quando avete sentito la relazione, possiamo superare, penso che la
Giunta abbia anche detto che per superare questo scoglio se voi
intendete avere una relazione.
Vogliamo rimandarla a dopo, se l'Assessore ai Lavori Pubblici è
libero? Quindi per il momento soprassediamo, ma resta di fatto che
l'osservazione fatta dal Presidente della Giunta sulla questione
della mozione, ha il suo fondamento; questo per l'esattezza
dell'interpretazione del nostro regolamento.
Allora teniamo in sospeso per il momento e passiamo al punto 27
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK