Consiglio Regionale della Valle d'Aosta - Oggetto del Consiglio n. 2153 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2153 del 9 luglio 1986 - Resoconto
OGGETTO N. 2153/VIII - ACQUISTO DI IMMOBILI SITI IN COMUNE DI
VALTOURNENCHE FRAZIONE BREUIL FACENTI PARTE DEL COMPLESSO
DENOMINATO "GIOMEIN" DA DESTINARE A SEDE DI ATTIVITÀ TURISTICHE
RICREATIVE E SCOLASTICHE. - APPROVAZIONE ED IMPEGNO DI SPESA. -
DELEGA ALLA GIUNTA.
PRESIDENTE
: Do lettura della delibera in oggetto:
IL CONSIGLIO
Considerato che sono state recentemente definite le
trattative da parte dell'Amministrazione regionale per
l'acquisizione di unità immobiliari facenti parte del complesso
denominato "Giomein", ubicato in Comune di Valtournenche, frazione
Breuil, da destinare a sede di attività turistiche, ricreative e
scolastiche.
Rilevato che le unità immobiliari sono di proprietà della
Società "A.S.T.A.I.E. S.p.A. - Applicazione Sviluppo Tecnologie
Avanzate Industrializzazione Edilizia" con sede in Milano, Società
che con provvedimento n. 702/ 73, in data 8.2.1983 è stata ammessa
dal Tribunale di Milano alla procedura di concordato preventivo e,
successivamente, in data 8.3.1983 con deliberazione dell'assemblea
straordinaria dei soci, è stata sciolta.
Considerato che in data 12.5.1986 gli organi della procedura
concorsuale, a seguito della richiesta di acquisto presentata dalla
Regione, hanno autorizzato la vendita a trattativa privata alla
Regione delle unità immobiliari adibite a palestra - sauna e a
piscina al prezzo rispettivamente di lire 126.000.000
(centoventiseimilioni) e di lire 336.000.000
(trecentotrentaseimilioni).
Rilevato che il mappale 629/D del F. 7 e la strada pedonale
di accesso, gravata da servitù di passaggio a favore degli immobili
che l'Amministrazione regionale intende acquisire, sono oggetto di
lite giudiziaria, tuttora in corso, proposta dai Signori Frassy
Giovanni, Frassy Renato e dalla Società "Cervino S.p.A."
contro la Società "ASTAIE S.p.A. in liquidazione in concordato
preventivo" e che, a tal proposito, quest'ultima si è impegnata ad
assumere nei confronti della Regione, successore a titolo
particolare dei diritti controversi, ogni responsabilità
conseguente alla proposizione del giudizio in corso.
DELIBERA
1°) di dichiarare che gli immobili oggetto di acquisizione da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare l'acquisto per il prezzo complessivo a corpo
di Lire 462.000.000= (quattrocentosessantaduemilioni), oltre IVA,
delle unità immobiliari sottoelencate, facenti parte del complesso
"Giomein" ubicato in Comune di Valtournenche, frazione Breuil, di
proprietà della Società "A.S.T.A.I.E. S.p.A. in liquidazione, in
concordato preventivo" con sede in Milano e più
precisamente:
a) per il prezzo di Lire 336.000.000=
(trecentotrentaseimilioni) oltre I.V.A., un fabbricato adibito
attualmente a piscina coperta, un locale destinato attualmente a
guardaroba e annessi, un'area per solarium e una piccola guardiola
esterna.
Le sopra descritte unità immobiliari risultano così
censite:
Catasto terreni del Comune di Valtournenche
Partita 4702
F. 7 n. 663 mq. 710
n. 855 mq. 9
n. 887 (ex n. 621/c) mq. 690
n. 888 (ex n. 621/d) mq. 1
n. 882 (ex n. 622/d) mq. 25
n. 883 (ex n. 622/e) mq. 61
Totale mq. 1496
N.C.E.U. del Comune di Valtournenche
- Fabbricato adibito attualmente a piscina coperta
Partita 829
F. 7 n. 663 - loc. Breuil (PT. 1S) Cat. D/6
RC. RM
- locale adibito attualmente a guardiola
Partita 2558
F. 7 n. 855
- locale destinato attualmente a guarda roba piscina
Partita 829
F. 7 n. 669/19 (P. 1S) Cat. C/2 Classe 3° mq. 44 R.C. 448
- Porzione della centrale termica denunciata con scheda
registrata al n. 2963 del 23/12/1981.
- Porzione del locale adibito a centrale di condizionamento
F. 7 n. 629/D come da tipo mappale n. 422 del 23/12/1981
b) per il prezzo di Lire 126.000.000= (centoventiseimilioni)
oltre I.V.A. locali adibiti attualmente a Palestra,
Sauna relax ed accessori. Le sopra descritte unità immobiliari
risultano così censite al NCEU del Comune di Valtournenche.
Partita 829
F. 7 n. 657 sub. 44 - Reg. Giomein (PIS - P2S) Cat C/4 CIU mq.
417 RC L. 6.880.
F. 7 n. 657 sub. 43 - Reg. Giomein - (PIS - P2S) Cat C/4 CIU mq.
163 - R.C. L. 2.689.
3°) di approvare ed impegnare la spesa di lire 462.000.000=
(quattrocentosessantadiemilioni) oltre I.V.A., finanziandola con
imputazione al capitolo 23250 del bilancio preventivo della Regione
per l'anno 1986 (Spese per l'acquisto di beni patrimoniali L.R.
19/4/1985 n. 12) che presenta la necessaria disponibilità.
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del Notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale nonché per la
determinazione di idonee garanzie da convenire con la Società
"ASTAIE S.p.A. in liquidazione, in concordato preventivo" a tutela
delle eventuali obbligazioni a favore di terzi conseguenti al
giudizio di cui in premessa.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Le rapport illustrant cet achat est
très clair: après de longs pourparlers, compte tenu de la requête
avancée par la Commune, l'Administration régionale avait évalué
avec la Commune et les organes compétents la possibilité d'achat.
On peut comprendre que dans une zone comme Cervinia, il soit
nécessaire de prévoir des loisirs liés à l'activité du ski. Vu que
la piscine était déjà construite, compte tenu du prix avantageux de
l'offre, l'Administration régionale a jugé opportun de procéder à
cet achat.
D'ici quelque temps, pourra être appliquée la loi qui a été
approuvée il y a un mois et qui prévoit que les communes, selon
leurs exigences, peuvent rédiger un plan et l'Administration décide
des achats nécessaires à la Commune et de la prise en charge par
l'Administration régionale. Cet achat, qui se produit suite à
l'approbation de la loi, permettant aux communes de faire des
acquisitions en rapport avec leurs exigences, est dû à de longs
pourparlers qui ont débouché sur une solution. Le Conseil pourra
donc approuver l'achat en question.
Nous avons adopté la formule décidée au Conseil, et je crois
qu'une piscine dans la Commune est un bien pour tout le monde.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Al di là delle valutazioni tecniche,
mi sembra che in questo caso la spesa, in rapporto agli edifici
periziati, sia abbastanza contenuta e quindi noi voteremo a favore
della deliberazione.
Vorremmo solo sapere se questi edifici, una volta acquistati
dalla Regione, verranno dati in gestione al Comune, oppure se la
Regione provvederà direttamente anche alla loro gestione, perché le
spese di gestione di analoghe iniziative ammontano a molti milioni.
Saremmo grati di una risposta.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Il est vrai que jusqu'à present la
gestion a été, dans ce cas-là, assumée par l'Administration
régionale, sauf dans le cas de Saint-Vincent où elle a été déléguée
à l'Administration communale. Dans le cas présent, nous prévoirions
un accord avec la Commune pour qu'elle se charge de la gestion.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
A quanto detto dal Presidente della
Giunta desideravo solo aggiungere che il Comune di Valtournenche,
sta cercando di elaborare una convenzione con i rappresentanti
degli operatori economici di Breuil-Cervinia per addivenire ad una
gestione comune di questa infrastruttura che è molto importante per
l'economia turistica locale.
PRESIDENTE
: Se nessuno chiede la parola, pongo in
votazione la delibera in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK