Consiglio Regionale della Valle d'Aosta - Oggetto del Consiglio n. 1914 del 21 marzo 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1914 del 21 marzo 2001 - Resoconto
OGGETTO N. 1914/XI Integrazione della denominazione di
Consiglio regionale valdostano con la dizione "Parlamento della
Valle d’Aosta". (Rinvio di risoluzione)
Risoluzione Il Consiglio regionale
Richiamate le tradizioni storico-culturali della comunità
valdostana, le cui istituzioni autonomistiche hanno origini
secolari, risalendo nel tempo alla Charte des Franchises (XII-XIII
sec.) e proseguendo con l'istituzione del Conseil des Commis del
1536;
Valutato che, nell’ambito di un nuovo quadro
istituzionale che veda il rapporto di cooperazione tra Stato,
Regione e Autonomie Locali improntato al rispetto del principio di
sussidiarietà, sia necessario riaffermare il ruolo insostituibile
dell’Assemblea regionale, quale massimo organo
esponenziale e rappresentativo della comunità valdostana;
Ritenuto che, in attesa di una ridefinizione più ampia delle
competenze e del ruolo degli organi regionali, da attuarsi mediante
un ripensamento dell’architettura costituzionale
dello Stato in senso federale, vada sottolineata la funzione
parlamentare del Consiglio regionale inteso quale organo
assembleare e legislativo di tutta la comunità valdostana;
Considerato inoltre che il medesimo organo assembleare regionale
rappresenta la sede più qualificata ed autorevole sia per la
valorizzazione dell'identità regionale sia per il raccordo e la
compiuta espressione delle istanze della comunità valdostana;
Ritenuto altresì che l’attuale dizione "Consiglio
regionale della Valle d’Aosta –
Conseil régional de la Vallée d’Aoste" debba essere
integrata dalla denominazione "Parlamento della Valle
d’Aosta – Parlement de la Vallée
d’Aoste", al fine di meglio definire
un’Assemblea direttamente rappresentativa dei
cittadini valdostani;
Delibera
di affiancare, in tutti gli atti dell’Assemblea
regionale, alla dizione "Consiglio regionale della Valle
d’Aosta – Conseil régional de la
Vallée d’Aoste" la dizione "Parlamento della Valle
d’Aosta – Parlement de la Vallée
d’Aoste".
F.to: Frassy - Tibaldi - Lattanzi
Président
La parole au Conseiller Frassy.
Frassy (FI)
La risoluzione che abbiamo presentato e
iscritto con la procedura di urgenza riteniamo che affronti un
argomento di cui tanto si è parlato in questi tempi e poco per
certi versi si sia concluso.
Riteniamo che la conclusione di questa risoluzione non sia una
questione puramente di tipo semantico, ma sia la volontà politica
di ribadire, affermandolo con dei primi fatti concreti, un
principio di tipo federalista applicato a quelle che possono essere
le incombenze della quotidianità di questa Assemblea regionale.
Penso che questa risoluzione abbia se non altro il pregio di
trasporre in atti e fatti concreti quanto è già stato a più riprese
e a più latitudini enunciato da diverse forze politiche, ma
soprattutto da un organismo rappresentativo di quelle che sono le
realtà delle assemblee regionali.
Sappiamo che il Presidente di questo Consiglio è anche il
Presidente del Congresso delle regioni che dovrebbe essere il primo
passo verso un ruolo più incisivo nella vita politica e
amministrativa italiana per quanto concerne il peso delle
propaggini territoriali dello Stato ossia delle regioni.
Non più tardi, infatti, del 7 marzo, nella seduta inaugurale del
Congresso delle regioni, il Presidente Louvin, nella doppia veste
affermava, in relazione a una proposta come quella che è stata da
noi presentata oggi, che:
"? I consigli regionali hanno con
orgoglio il buon diritto di denominarsi parlamenti regionali?"
e diceva
"? come del resto succede
con semplicità:
le Assemblee consorelle dell’Andalusia, della
Baviera, della Scozia e del Tirolo?"
.
Perché faceva questa affermazione il Presidente Louvin in quella
assemblea? Faceva questa affermazione perché era recente la notizia
del conflitto di attribuzioni sollevato dallo Stato su analoga
iniziativa che era stata portata avanti dal Consiglio regionale
della Liguria.
A questo proposito va detto che un'iniziativa similare è già
stata adottata dal Consiglio regionale della Toscana senza peraltro
innescare polemica alcuna e che nelle settimane scorse il Consiglio
regionale della Lombardia ha a sua volta fatto propria una
risoluzione similare accogliendo quegli indirizzi che sono stati
espressi anche all'assemblea che ha insediato il Congresso delle
regioni.
Pensiamo che questo sia un segnale al quale la nostra Regione
non può e non deve sottrarsi per quella che è la tradizione di
autonomia che abbiamo sempre anticipato rispetto agli eventi della
politica regionale e nazionale.
Riteniamo che ci sia relativamente poco altro da dire perché la
risoluzione nella sua semplicità è chiara nella conclusione ossia
di affiancare alla dizione:
"Consiglio regionale della Valle
d’Aosta - Conseil régional de la Vallée
d’Aoste"
la dizione:
"Parlamento della Valle
d’Aosta - Parlement de la Vallée
d’Aoste"
nella convinzione che sia opportuno
evidenziare sempre più quel ruolo importante che ha
l’Assemblea legislativa regionale
nell’ambito delle determinazioni della politica ai
vari livelli. Ovviamente riteniamo che il livello regionale, in
un'ottica di ripensamento dell’architettura
costituzionale dello Stato italiano in chiave federalista, debba
valorizzare le assemblee regionali.
Il segnale che vogliamo dare con questa risoluzione è
riaffermare sì un principio, ma riaffermare ancora una volta, come
qualcuno diceva, il ruolo guida che questa Regione, in virtù della
sua autonomia e della sua tradizione, che sta alla base di questa
autonomia, ha sempre avuto nella dialettica che si è innescata sul
meccanismo delle riforme istituzionali.
Président
La parole au Conseiller Curtaz.
Curtaz (PVA-cU)
Sulla risoluzione di Forza Italia, di cui
non contesto la legittimità, voglio fare alcune osservazioni,
dichiarerò anche il nostro voto che è contrario e voglio brevemente
argomentarne il perché.
Intanto, lo dico come premessa, mi pare che la risoluzione
contenga un errore nella denominazione del Consiglio nostro perché
non è
"il Consiglio regionale della Valle
d’Aosta"
, ma:
"il Consiglio della Valle"
.
"Il Consiglio della Valle"
è il Consiglio dello Statuto ed è
una denominazione a cui personalmente sono affezionato.
Voglio chiarire che ogni Regione può scegliere il nome che vuole
per il proprio Consiglio. Ciò mi è talmente chiaro, che in sede di
Congresso delle regioni ho personalmente votato una risoluzione,
presentata dai rappresentanti della Liguria e poi fatta propria da
tutto il consesso, in cui si solidarizzava in sostanza con il
Consiglio regionale della Liguria che a stragrande maggioranza ha
deciso di utilizzare per il proprio Consiglio regionale la
denominazione di
"Parlamento"
.
Sono dell'opinione dunque che qualunque Consiglio regionale, che
intenda autonomamente fregiarsi del nome di
"Parlamento"
, lo
possa fare tranquillamente perché del resto le assemblee regionali
nostre sono assemblee legislative che hanno ampie competenze
riconosciute dalla Costituzione, quindi non mi dà nessun fastidio,
né di tipo politico, né di tipo etimologico che le assemblee
regionali, se lo ritengono opportuno, decidano di chiamarsi
"Parlamento".
Ciò premesso, a scanso di equivoci, non sono assolutamente
d’accordo che questo Consiglio della Valle si chiami
"Parlamento della Valle d’Aosta"
perché mi
sembra che intanto nei richiami storici che anche il gruppo di
Forza Italia ha fatto, il nome del "Conseil des Commis" abbia una
dignità storica in questa Regione, ma poi il fatto che ormai da ben
oltre cinquant'anni il termine
"Consiglio della Valle"
sia
quello utilizzato, sia quello che originalmente ci caratterizza
perché credo che nessuna assemblea legislativa al mondo possa
fregiarsi della denominazione di
"Consiglio della Valle"?
ce
n’è qualcuna? Chiedo scusa della mia ignoranza?
Président
? Le Parlement d’Andorre est le
Conseil de Vallée.
Curtaz (PVA-cU)
? quindi ritengo che questa
caratterizzazione, questa originalità, questa particolarità vadano
conservate, credo che sia anche un segno distintivo opportuno
perché ci ricollega alla storia di questa Regione e non vedo
l’opportunità che questa Assemblea decida di
cambiare nome o di affiancare al proprio nome un nome diverso che,
calato in questa realtà, sarebbe estraneo alla nostra cultura
giuridica, alla nostra cultura costituzionale, alla nostra cultura
politica, quindi esprimo il parere contrario a nome del nostro
gruppo a questa risoluzione per le ragioni che ho detto.
Ovviamente nulla in contrario che altre assemblee regionali si
orientino diversamente.
Président
La parole au Conseiller Nicco.
Nicco (GV-DS-PSE)
Vorrei, in primo luogo, esprimere un
apprezzamento pieno per il richiamo alle tradizioni, alla storia
politica e culturale della comunità valdostana, in particolare alle
sue secolari istituzioni autonomistiche, richiamo che è contenuto
nella risoluzione presentata dai colleghi di Forza Italia. Il fatto
che, indipendentemente dalla differente collocazione politica in
quest’aula, quegli elementi costituiscano un
patrimonio comune è certo un elemento positivo e da
sottolineare.
Così come vorrei esprimere piena condivisione rispetto alla
sostanza della questione, ovvero al ruolo "insostituibile", come è
definito nella risoluzione, dell’Assemblea regionale
quale massimo organo rappresentativo della comunità valdostana e
credo che ciò vada contro certe derive presidenzialistiche che
talvolta aleggiano non tanto in quest’aula, ma
sicuramente in altre, quindi condivido questa espressione che è
stata richiamata anche dal collega Frassy nella sua
presentazione.
Per quel che è poi del merito della proposta, ovvero di
affiancare l’attuale dizione,
"Consiglio
regionale della Valle d’Aosta - Conseil régional de
la Vallée d’Aoste"
con quella di "
Parlamento
della Valle d’Aosta - Parlement de la Vallée
d’Aoste"
, è una proposta che, come è stato
ricordato, certo si affianca ad altre simili. Se n’è
discusso in Toscana, in Liguria, al Congresso delle regioni;
abbiamo letto su "La Stampa" le posizioni differenti espresse dal
Ministro Loiero e dal Coordinatore dei presidenti dei consigli
regionali in materia.
In merito vorrei spendere qualche parola riprendendo anche cose
in parte dette dal collega Curtaz sulla definizione attuale della
nostra Assemblea.
Lo Statuto speciale al titolo V, "Organi della Regione", reca:
"Sono organi della Regione il Consiglio della Valle, la
Giunta?"
eccetera.
Non è vero che non si parli mai di
"Consiglio regionale"
.
In altri articoli dello Statuto in effetti si parla anche di
"Consiglio regionale"
, ma certo qui, dove si parla degli
organi della Regione, la dizione è quella e non altra:
"Consiglio della Valle".
E quella dizione è anche quella che
ricorre nel decreto luogotenenziale n. 545, Ordinamento
amministrativo, capo II, "Organi", dove si dice che
"la Valle
d’Aosta è retta da un Consiglio"
"? il
Consiglio della Valle nomina nel suo seno il Presidente?"
eccetera, qui sempre la dizione è quella di
"Consiglio della
Valle"
.
Ma se poi facciamo un passo indietro e risaliamo agli accordi
del 15 maggio 1945, che, mi piace ripetere qui, sono
l’unico vero atto pattizio fra la Valle
d’Aosta e lo Stato italiano perché liberamente
contrattati tra un’autorevole delegazione
valdostana, Passerin d’Entrèves, Federico Chabod,
Viglino, il Canonico Bovard, da un lato, e chi rappresentava lo
Stato italiano dall’altro ovvero il CLN piemontese,
ebbene lì la definizione era di
"Consiglio generale"
e
questa era ripresa poi: "?
il Consiglio generale sovrintende
all’amministrazione della Valle in tutti i suoi
rami, eccetto l’amministrazione militare e quella
della giustizia?"
.
Poi è invalsa l’abitudine di usare
quell’altra definizione di Consiglio regionale,
specie credo dopo la nascita delle regioni a statuto ordinario e
solo recentemente ho potuto constatare, e di ciò mi rallegro, che
si sta ritornando alla dizione originaria, se è vero che la
penultima edizione della carta intestata dei gruppi consiliari
recava:
"Consiglio regionale della Valle d’Aosta
- Conseil régional de la Vallée d’Aoste"
e
l’ultima invece reca, giustamente:
"Conseil de la
Vallée - Consiglio regionale della Valle
d’Aosta"
, quindi un passo lo abbiamo fatto,
potremmo fare anche quello successivo.
Questa non è solo una differenza formale, ha una sua precisa
sostanza. Il Consiglio regionale è il Consiglio di ogni regione,
ordinaria e non, mentre invece il
"Consiglio della Valle"
o
"Conseil de la Vallée"
è l’organo legislativo
specifico della Valle d’Aosta o meglio, come
qualcuno di noi preferisce, del "Pays d’Aoste".
E dunque sulla caratterizzazione specifica di questa definizione
io credo che occorra riflettere ancora un attimo prima di buttarla
a mare.
Se poi si vuole procedere ad una modificazione della
denominazione, sarebbe ancora una volta errato limitarsi ad una
semplice trasposizione in Valle d’Aosta di ciò che
avviene altrove. Oggi ogni regione ha un consiglio regionale,
domani ogni regione dovrebbe avere un parlamento, per noi un
"parlamento – parlement". Tra
l’altro, questo termine non mi pare faccia parte
della nostra storia politico-istituzionale.
E allora cerchiamo piuttosto nella nostra storia un elemento
specifico e caratterizzante. In sede di commissione speciale
avevamo affrontato anche questa questione; se i colleghi si
ricordano, nella seconda relazione presentata al Consiglio nella
seduta del 24 maggio 2000, la proposta che abbiamo fatto era la
seguente:
"? La Région a pour organes le Conseil de la Vallée
(ou Assemblée générale), le Gouvernement régional, le Président de
la Région?".
La commissione aveva fatto questa proposta
riprendendo la definizione della nota Assemblea dei tre Stati.
Prima è stato ricordato il Conseil des Commis; il Conseil des
Commis in realtà era l’organo esecutivo, noi invece
abbiamo fatto riferimento all’Assemblea generale dei
tre Stati istituita almeno a partire dalla fine del XIV° secolo con
il compito specifico di provvedere agli "affaires du Pays".
Quindi ritengo che se mutamento ci debba essere, questo
mutamento possa opportunamente avvenire in questa direzione. Nuova
denominazione che tuttavia non credo che dovrebbe, come si legge
nella risoluzione, essere integrativa, ma semmai sostitutiva di
quella attuale e che andrebbe comunque collocata nel quadro di
quella revisione organica dello Statuto che mi pare, seppure con
strumenti e percorsi diversi, tutti quanti abbiamo più volte
auspicato.
Président
Avant de donner la parole au Conseiller Cottino,
et juste dans le but d’informer
l’Assemblée, je précise que les deux dénominations:
"Consiglio della Valle"
et
"Consiglio regionale o
Consiglio regionale della Valle d’Aosta"
figurent au même titre dans le Statut dans différents articles. La
dénomination utilisée dans le papier en tête du Conseil de la
Vallée répond à la dualité des dénominations indiquées dans le
Statut.
Les articles 19, 23 et 48 en particulier portent:
"Consiglio
regionale della Valle"
et d’autres articles
emploient la définition plus traditionnelle de
"Conseil de la
Vallée"
.
La parole au Conseiller Cottino.
Cottino (UV)
Seulement pour demander une courte suspension
pour voir le comportement de la majorité à propos de cette
résolution.
Président
Le Conseil est suspendu pendant cinq
minutes.
Si dà atto che la seduta è sospesa dalle ore 19,07 alle ore
19,33.
Président
Collègues conseillers, pendant la suspension de
nos travaux il y a eu une courte réunion des Chefs de groupe où la
majorité des groupes présents s’est exprimée pour la
proposition de report de la question dans la Conférence des Chefs
de groupe elle-même, afin qu’elle puisse faire
l’objet des approfondissements nécessaires.
Y a-t-il quelqu’un qui souhaite
s’exprimer sur cette question suspensive? Je
rappelle les termes de la question: report en Conférence des Chefs
de groupe pour l’approfondissement.
Je rappelle qu’aux termes du Règlement sur cette
question suspensive il est prévu qu’il y ait une
intervention en faveur et une intervention contre de la part de
deux conseillers.
La parole au Conseiller Frassy.
Frassy (FI)
Se abbiamo capito bene, il Presidente del
Consiglio ha detto due cose: la prima è che
nell’ambito della Conferenza dei Capigruppo di
maggioranza c’è stata la richiesta di rinviare
questo oggetto alla Conferenza dei Capigruppo per una serie di
approfondimenti; la seconda, mi sembra che sia la richiesta che il
Presidente del Consiglio sta facendo, comunque sia,
indipendentemente dall’accoglimento di questa prima
richiesta, di sospensiva. Perciò mi sembra di capire che stiamo
discutendo di due richieste?
Président
? Non, je précise: la question suspensive
c’est justement le report de la question.
Articolo 61 del Regolamento, questione sospensiva: vuol dire che
non si discute in questa sede, ma viene riportato in Conferenza dei
Capigruppo per l’approfondimento.
Frassy (FI)
? Questo l’abbiamo capito. Ci
sembrava che però fossero state due le proposte, ma poco importa.
La proposta è quella della sospensiva, allora due considerazioni di
tipo politico.
La prima: questa risoluzione è una risoluzione che non ha la
pretesa di essere vangelo, come si suol dire, nel senso che è una
proposta su un tema di attualità conosciuto da tutti i colleghi
consiglieri in quanto è un tema di attualità politica sul quale
peraltro il confronto non solo è auspicabile, ma anzi è doveroso.
Non riteniamo che ci siano di conseguenza dei tecnicismi tali che
mettano questo Consiglio, convocato per la giornata di oggi e di
domani, nell'impossibilità di addivenire a una conclusione
concreta.
La seconda, Presidente, è che non condividiamo la procedura che
lei sta seguendo in quanto l’articolo 61 sulle
questioni pregiudiziali e sospensive prevede che debbano essere
poste prima che abbia avuto inizio la discussione generale e la
discussione generale ha inizio con l'illustrazione dei punti
iscritti all’ordine del giorno?
Président
? Collègue Conseiller, il faut lire par entier
l’article 61?
Frassy (FI)
? No, mi deve lasciar finire, Presidente.
Dopodiché è vero che il 2° capoverso del 1° comma aggiunge che:
"Il Presidente?"
, ed è per questo che dico che la richiesta
non è dei Capigruppo ma è del Presidente,
"? ha tuttavia la
facoltà di ammetterla anche nel corso della discussione qualora la
presentazione della questione pregiudiziale e sospensiva sia
giustificata da nuovi elementi emersi nel corso del
dibattito"
.
Allora, gli elementi, Presidente, non sono le valutazioni
politiche sugli approfondimenti, gli elementi sono oggettivi, sono
delle situazioni di tipo sostanziale, chiaramente non delle
valutazioni di tipo politico.
Noi riteniamo che non ci siano i presupposti né di tipo
regolamentare né di tipo politico per arrivare a questa non
conclusione anche perché sul tema del federalismo, sul tema della
denominazione "parlamenti regionali", c’è stato un
grosso dibattito politico al quale hanno partecipato le varie forze
politiche qui rappresentate, al quale ha dedicato approfondimenti,
come ha ricordato il collega Nicco, nei due anni e mezzo la
Commissione speciale perciò gli approfondimenti erano stati fatti,
altra cosa sono poi le conclusioni degli approfondimenti.
Ma se è per questo, Presidente, la mia esperienza di componente
la Commissione del Regolamento mi porta ad altre conclusioni non
ottimiste, nel senso che anche noi in Commissione Regolamento in
questi due anni e mezzo abbiamo esperito una serie di tentativi di
modifica del Regolamento senza approdare ad alcunché
tant’è che mi sembra di ricordare che il Presidente
ha deciso a un certo punto di chiudere ogni ipotesi di modifica del
Regolamento mancando il presupposto politico per arrivare a
modificare il Regolamento.
La modifica che qui proponiamo è una modifica che è vero che non
è lessicale, ma è a nostro avviso un forte segnale politico che
penso possa essere risolto in termini relativamente brevi. Ricordo,
l’ho detto prima, che il Consiglio è convocato anche
per la giornata di domani; ricordo che gli emendamenti sono
proponibili da qualsiasi forza politica per aprire un dibattito
sostanziale; ricordo anche che il Presidente del Consiglio Louvin
su questo argomento si era espresso in maniera chiara e netta a
favore di questo tipo di impostazione.
Non vorrei che qui ci fosse la politica dei due forni: che il
partito di maggioranza relativa tenga un atteggiamento politico da
Pont-Saint-Martin in su e tenga un atteggiamento politico diverso
da Pont-Saint-Martin in giù.
Noi predichiamo la chiarezza su argomenti importanti come sono
gli argomenti delle riforme di tipo costituzionale. Perciò
riteniamo, riepilogando, che non ci siano presupposti significativi
da un punto di vista politico per rinviare la votazione di questa
risoluzione, per i motivi che ritengo di aver illustrato, ma
riteniamo, e per certi versi è ancora più grave la riflessione che
sto per fare, che non ci siano appigli regolamentari per
giustificare un rinvio con questa procedura perciò inviterei il
Presidente del Consiglio a valutare attentamente la procedura che
vuol fare votare dall’aula.
Président
La parole au Conseiller Fiou en faveur de la
question suspensive.
Fiou (GV-DS-PSE)
Non entro nel merito delle questioni
regolamentari perché sicuramente il Presidente è più preparato di
me in materia.
Riguardo invece all'opportunità del rinvio, avendo il dibattito
fornito tutta una serie di elementi di riflessione riguardo
all'opportunità di cambiare questa dizione o addirittura di quale
dizione andare ad individuare, mi pare che un momento di
riflessione in proposito sia opportuno.
Président
Conseiller Tibaldi, je ne peux pas vous donner
la parole, parce que on ne peut pas introduire motion
d’ordre sur motion d’ordre. Il faut
régler cette motion d’ordre et il est prévu
qu’il y ait une intervention en faveur et une contre
de la part de deux conseillers uniquement. Je regrette, mais je ne
peux pas vous autoriser à parler.
Je soumets au vote la motion d’ordre sur le
report de la question aux Chefs de groupe:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
La question est reportée à la Conférence des Chefs de
groupe.
La parole au Conseiller Tibaldi qui souhaite faire une courte
déclaration pour le procès-verbal.
Tibaldi (FI)
Per una corta, ma doverosa dichiarazione.
Chiedo al Consiglio di sostare ancora qualche secondo.
È inaudito Presidente, che proprio lei che dovrebbe
sovrintendere con imparzialità questa Assemblea invochi
l’applicazione di una norma, o meglio di un appiglio
regolamentare, che non esiste e che non giustifica assolutamente
questo rinvio. Se la questione è politica, poteva essere affrontata
in termini sostanziali con emendamenti al testo. Era una proposta
aperta e mi pare che il mio collega sia stato alquanto esplicito
quando l’ha illustrata a tutti quanti voi.
Arrivare oggi ad invocare l’articolo 61, facendo
una forzatura dello stesso, ed è la seconda volta che accade in
questa legislatura, mi sembra un atto assolutamente irrispettoso
ancor più se compiuto da un Presidente che ha la pretesa di
rappresentare la Conferenza delle regioni, cioè le assemblee
legislative a livello nazionale, e che vuole riqualificare la
valenza politica di questa Assemblea nei confronti degli organi
esecutivi.
Mi sembra un autogol clamoroso, Presidente Louvin: proprio dalla
sua bocca è arrivata oggi la proposta di rinvio a fronte di
un'iniziativa politica che lei ha caldeggiato e portato avanti in
quella sede istituzionale di estrema importanza.
Noi non possiamo accettarla, per queste ragioni non abbiamo
partecipato alla votazione che lei oggi ha proposto.
Président
Le Conseil prend acte de la déclaration, le
Bureau de la Présidence est en tout cas convoqué pour vendredi et
si les collègues du Bureau de la Présidence souhaitent préciser les
termes de la question de nature réglementaire, il y aura lieu
d’en discuter à ce moment.
La séance est levée.
La réunion se termine à 19 heures 46.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK