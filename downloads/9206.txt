Consiglio Regionale della Valle d'Aosta - Oggetto del Consiglio n. 3749 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3749 del 9 maggio 1988 - Resoconto
OGGETTO N. 3749/VIII - ACQUISTO DI TERRENI SITI IN COMUNE DI
SAINT-RHEMY, LOCALITÀ PREDUMAZ BERLUC DI PROPRIETÀ DI DITTE VARIE
DA DESTINARE ALLA REALIZZAZIONE DI UNO STABILIMENTO PER LA
STAGIONATURA DEL "JAMBON DE BOSSES". - APPROVAZIONE ED IMPEGNO DI
SPESA. - DELEGA ALLA GIUNTA.
PRESIDENTE:
Do lettura della deliberazione in
oggetto:
IL CONSIGLIO
DELIBERA
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare l'acquisto in piena proprietà dei seguenti
immobili siti in Comune di Saint-Rhémy, località Prédumaz-Bérluc,
censiti a Catasto Terreni del detto Comune come segue:
PARTITA N. 1660
- DITTA BIGAY BERNARDO
F. 12 n. 241 ex (241/a) mq. 537
rato irriguo per il prezzo di Lire 9.666.000
PARTITA N. 2492
- DITTA MARCOZ FERDINANDO - MARCOZ
GABRIELLA - MARCOZ SONIA
F. 12 n. 247 mq. 306 Prato irriguo
n. 250 mq. 149 " "
n. 251 mq. 3597 " "
per il prezzo di Lire 72936.000
PARTITA N. 2116
- DITTA SOCIETÀ ITALIA NA TRAFORO GRAN
SAN BERNARDO S.P.A.
F. 12 n. 366 mq. 66 Prato irriguo
n. 382 mq. 113 " "
n. 383 mq. 133 " "
per il prezzo di Lire 2.512.000 oltre I.V.A.
3°) di stabilire che i signori Marcoz Ferdinando, Gabriella e
Sonia, prima o contestualmente alla stipula dell'atto notarile di
compravendita estinguano il debito residuo relativo al
sottoelencato finanziamento e si impegnino, nel più breve tempo
possibile, a proprie e totali spese, alla cancellazione
dell'ipoteca gravante in parte i terreni oggetto di acquisto,
iscritta, per la somma di Lire 13.000.000, a favore dell'Istituto
Federale di Credito Agrario per il Piemonte la Liguria e la Valle
d'Aosta, il 24.9.1979 ai nn. 5018/363, a garanzia di un mutuo di
originarie Lire 8.500.000 a rogito Notaio G. Marcoz in data
5.9.1979 (repertorio n. 35231) o ottengano, in alternativa, prima
della stipula dell'atto di trasferimento, la cancellazione parziale
della detta ipoteca sugli immobili oggetto di acquisizione.
4°) di impegnare la spesa di Lire 85.566.160
(ottantacinquemilionicinquecentosessantaseimilacentosessanta)
I.V.A. compresa, finanziandola con imputazione al capitolo 23250
del bilancio preventivo della Regione per l'anno 1988 ("Spese per
l'acquisto di beni patrimoniali - L.R. 19.4.1985, n. 12") che
presenta la necessaria disponibilità.
5°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ho sempre creduto che lo "jambon de
Bosses" fosse il risultato di un'attività puramente artigianale,
frutto della buona volontà di chi voleva gustare quel particolare
prodotto. Adesso, invece, mi accorgo che è diventata un'attività di
tipo industriale...
MAFRICA (fuori microfono):
Ma c'è un sindaco
intraprendente...
TORRIONE (P.S.I.):
Il Consigliere Mafrica mi ha suggerito
questa battuta...
(...INTERRUZIONE del Presidente ROLLANDIN...)
... Grazie, signor Presidente! Questa è proprio bella e me la
ricorderò! È proprio il caso di dire: "Restiamo agli
antipasti!".
Signor Presidente, vorrei chiedere innanzitutto se, per la
creazione dello "jambon de Bosses", è previsto un consorzio, una
cooperativa o un'industria. In secondo luogo vorrei sapere da dove
provengono i maiali, se sono di passaggio o se sono stanziali. Non
faccio la terza domanda per non divenire antipatico e per fermarmi
all'antipasto.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Concordo con il Consigliere Torrione e non
voglio rubargli il lavoro, come è già capitato prima, ma anch'io
sono molto curioso di sapere da dove vengono i maiali.
Faccio anche un'altra osservazione, nel senso che vorrei capire
come mai l'ing. Mario Maione ha elevato da 12.000 a 18.000 al metro
quadrato il valore dei terreni che sono stati espropriati.
L'Ufficio patrimoniale della Regione aveva valutato questi terreni
intorno alle 12.000 lire al mq., mentre nelle premesse della
deliberazione si dice che l'ing. Maione "ha ritenuto opportuno di
elevare il valore in Lire 18.000 al mq.", pur trattandosi di
terreni "con una conformazione meno regolare e più distanti dai
centri urbani...". Mi sembra che la giustificazione sia piuttosto
vaga per far aumentare del 50% il valore di questi terreni!
L'aumento è un po' eccessivo, anche se a Bosses ci sono stati degli
aumenti, che però non credo siano sufficienti ad innalzare di tanto
questi prezzi.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
En effet cette délibération donnerait
la possibilité de plaisanter pour un moment; tout de même les
réponses sont les suivantes: il existe déjà une coopérative et
c'est justement sur la requête de la coopérative que cet achat a
été prévu; les cochons sont... il y en a qui ne devraient pas faire
l'objet de cette délibération... les porcs, en revanche, sont en
partie la production d'Arnad et, pour le restant, la production
prévue se rattache aux nouvelles laiteries.
Pour ce qui est de la requête du prix, il y a eu une première
évaluation par les bureaux de l'Assessorat compétent, il y a eu des
visites sur les lieux avec Maione et, étant donné le changement de
destination des terrains concernés, il y a eu ce changement lié
justement aux expropriations et à la valeur des expropriations
prévue par la loi, d'où on a modifié le prix des terrains.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Affinché lo "jambon de Bosses" abbia le
caratteristiche del prodotto tipico regionale, dovrebbe essere
tutto prodotto con maiali allevati nella nostra Regione. È
sorprendente che siano stagionati in Valle d'Aosta anche dei
prosciutti di maiali provenienti da chissà dove.
Inoltre, se l'Ufficio patrimoniale della Regione non è capace a
svolgere il suo mestiere, bisognerebbe spiegargli che le sue
valutazioni sono errate ed anche di parecchio, oppure, se la
differenza del 50% non può essere spiegata...
(...INTERRUZIONE del Presidente ROLLANDIN...)
... Io ho visto la scheda delle perizie, che è depositata presso
la Presidenza del Consiglio, e posso confermare che vi si parla di
12.000 lire al mq., che poi sono diventate 16.000 e quindi 18.000,
dopo l'intervento dell'ing. Maione.
In ogni caso, non voterò questa deliberazione anche perché la
Regione, attraverso la SITRASB, accetta prezzi di 8.000 lire al
metro quadrato!
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Smentendo le previsioni, il Gruppo del
Partito Socialista voterà a favore della deliberazione in oggetto,
perché non vogliamo che si fraintenda la nostra posizione e perché
abbiamo appreso con soddisfazione, dal Presidente della Giunta, che
i maiali sono "autoctoni" e noi siamo anche favorevoli alla difesa
della tipicità di questo prodotto regionale.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK