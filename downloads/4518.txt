Consiglio Regionale della Valle d'Aosta - Oggetto del Consiglio n. 193 del 7 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 193 del 7 aprile 1982 - Resoconto
OGGETTO N. 193/VII - RINVIO TRATTAZIONE DELLA PROPOSTA DI
REGOLAMENTO REGIONALE N. 18 E DELLA PROPOSTA DI LEGGE N.
338.
PRESIDENTE
: La parola all'Assessore all'Agricoltura e
Foreste Marcoz.
MARCOZ - (U.V.):
Poiché non si è ancora trovato il tempo
di discutere questo regolamento di applicazione della legge
regionale n. 40, chiederei al Consiglio, d'accordo con il Gruppo
della Democrazia Cristiana, di rinviare alla prossima adunanza
l'oggetto iscritto al n. 26 e quello a n. 31 ad esso correlato, con
l'impegno che mercoledì 14 aprile '82 ci troveremo in Commissione
consiliare per vedere di portare gli eventuali emendamenti al
regolamento della legge regionale n. 40.
Prego dunque il Presidente del Consiglio di inserire all'ordine
del giorno della prossima adunanza la trattazione di questi
oggetti.
PRESIDENTE
: Ha chiesto di parlare il Consigliere
Maquignaz. Ne ha facoltà.
MAQUIGNAZ - (D.P.):
Si tratta del regolamento di
attuazione di una legge estremamente importante per lo sviluppo
delle cooperative agricole e anche per l'incentivazione di tutta
l'agricoltura valdostana, perché tutto sommato l'intervento va a
favore dei coltivatori diretti. Occorre poi non dimenticare che
questa proposta di regolamento è stata presentata dalla Giunta
regionale e, voglio ricordarlo, è stata approvata dalla Commissione
per lo Sviluppo Economico che io ho il piacere di presiedere;
infatti la III- Commissione, in data 5 marzo 1982, ha espresso
parere favorevole su questo regolamento, perciò vorrei chiedere
all'Assessore all'Agricoltura e Foreste per quale motivo viene
chiesto il rinvio, tenuto conto appunto che la Commissione per lo
Sviluppo Economico, in modo unanime, ha approvato questa proposta
di regolamento.
PRESIDENTE
: Ci sono altri che intendono prendere la
parola? Si discute della proposta di rinvio all'adunanza già decisa
dalla Conferenza dei Capigruppo per il 28, 29 e 30 aprile.
La parola all'Assessore all'Agricoltura e Foreste Marcoz.
MARCOZ - (U.V.):
Collega Maquignaz, se votassimo in
questo momento la proposta di regolamento potrebbe succedere, core
diceva giustamente il Consigliere Bajocco, che la maggioranza si
spacchi; per evitare certi inconvenienti, visto che dovremo poi
presentare degli emendamenti, chiediamo il rinvio in quanto non è
che spostando di una settimana l'approvazione del regolamento si
compromette la risoluzione del problema dell'agricoltura! Ci sono
certe cose da limare! Come Giunta abbiamo proposto un certo testo,
le proposte fatte dalle singole associazioni e da gruppi di
maggioranza prevedono modifiche e emendamenti; perciò, per evitare
di fare qui una lunga discussione per poi magari rinviare
ugualmente il discorso, ritengo opportuno riunirci prima in modo da
portare emendamenti già formulati in Consiglio regionale e quindi
di evitare discussioni al momento inutili.
PRESIDENTE
: Colleghi Consiglieri, c'è una richiesta di
rinvio dell'Assessore; contro il rinvio ha chiesto di parlare il
Consigliere Tonino. Ne ha facoltà.
TONINO - (P.C.I.):
Infatti anche noi siamo contrari al
rinvio, per una questione di rispetto del Consiglio e delle
Commissioni, nel senso che ci sono delle procedure che debbono
essere rispettate. La Giunta ha presentato una proposta di
regolamento, le Commissioni ne discutono da circa due mesi e alla
fine si esprimono favorevolmente; perciò noi non possiamo non
essere dell'avviso di approvare il regolamento secondo le
indicazioni fornite dalle Commissioni; nella Commissione sono
rappresentate tutte le forze politiche, queste unanimamente si sono
espresse in un certo modo, e quindi o si spiega al Consiglio, per
evitare di esautorarlo, in che cosa si dissente dalle indicazioni
della Commissione, oppure non si può fare altro che prenderne atto
e passare alla votazione in Consiglio.
PRESIDENTE
: Colleghi Consiglieri, il Consiglio è in
materia sovrano, ai sensi dell'art. 51.
Ha chiesto di parlare il Consigliere Lustrissy. Ne ha
facoltà.
LUSTRISSY - (D.P.):
No, per dichiarazione di voto.
PRESIDENTE
: Ah, per dichiarazione di voto! Ne ha
facoltà.
LUSTRISSY - (D.P.):
Il nostro Gruppo non accetta in linea
di principio la motivazione che è sottintesa con la richiesta di
rinvio, in quanto noi ci siamo espressi sia in sede di Commissione
Consultiva, sia in sede di Commissione Consiliare competente a
favore dell'approvazione del regolamento così come è stato
presentato; il nostro voto contrario al rinvio ha questo
significato, che se anche ci sarà un rinvio noi saremo favorevoli
alla proposta di regolamento così come è stata formulata e
approvata dalle Commissioni.
PRESIDENTE
: Altri chiedono la parola per dichiarazione di
voto?
La parola al Consigliere Carlassare, per dichiarazione di
voto.
CARLASSARE -
(Dem. Prol. - Nuova Sin. )
: Io sono
contrario al rinvio essenzialmente per un motivo, che su questa
proposta di regolamento si è discusso abbastanza a lungo e
abbastanza animatamente in Commissione; ci sono stati vari rinvii
anche in quella sede e poi si è giunti ad una posizione unanime.
Francamente, la cosa che mi fa propendere per la votazione è
proprio l'esposizione che ha fatto l'Assessore: non ho capito chi è
che si deve trovare, visto che è una proposta fatta dalla Giunta e
che è stata discussa dalle Commissioni; non ho ancora capito bene
chi altri si debba interpellare per trovare questa mediazione!
Perciò io sono contrario al rinvio e sono per la votazione del
regolamento.
PRESIDENTE
: Ha chiesto di parlare il Consigliere Voyat.
Ne ha facoltà.
VOYAT - (U.V.):
Io ho dato parere favorevole in
Commissione, ma non mi vergogno di dire che ogni tanto mi sbaglio!
E fosse solo ogni tanto, andrebbe anche bene, per carità!
Comunque, dopo un ulteriore approfondito esame da parte del
movimento, noi dell'Union Valdôtaine abbiamo delle proposte nuove
da fare. E visto che in Commissione il Consigliere Lanièce aveva
presentato delle richieste di modifiche e di emendamenti non
accetta te, che potrebbero anche portare a prese di posizione da
parte dei Gruppi della maggioranza, diverse da quella che era stata
la proposta della Giunta, noi riteniamo - noi come maggioranza, poi
se non tutti l'accettano, per carità, sono liberi di farlo - che
sia opportuno un momento di riflessione per trovare un accordo sia
per la questione delle cooperative sia per la questione delle
latterie turnarie. Il rinvio di 15 giorni di questo provvedimento
penso che non porti nessuna conseguenza per l'attività futura di
queste strutture. ... Errare humanum est.
PRESIDENTE
: Altri che intendono prendere la parola per
dichiarazione di voto?
Sulla proposta dell'Assessore Marcoz di rinviare ai sensi
dell'art. 51 la proposta di regolamento ad ulteriore esame di una
Commissione, la parola al Presidente della Giunta.
ANDRIONE - (U.V.):
Io sono stato per una volta veramente
felice di sentire che mentre normalmente non c'è il tempo di
esaminare le proposte della Giunta, che vigliaccamente cerca di
obbligare i Consiglieri a decidere senza aver potuto leggere gli
articoli, questa volta il tempo è stato lussuoso, magnifico e
sontuoso! Noi non ci vergogniamo di dire che non siamo d'accordo, e
dato che non siamo d'accordo abbiamo chiesto ....INTERRUZIONE ....
il tempo di fare una verifica, il che non impedisce ad alcuno di
votare contro, sia ben chiaro! Questo, dico, è un fatto di libertà!
Facciamo una dichiarazione di voto, spieghiamo i motivi come ci è
stato richiesto, e non vedo perché il Consigliere Amato Maquignaz
debba arrabbiarsi! Non è il caso! .... INTERRUZIONE .... Noi
abbiamo spiegato i nostri motivi e chiediamo che si proceda alla
votazione sul rinvio.
PRESIDENTE
: Altri chiedono la parola per dichiarazione di
voto?
Metto in approvazione la proposta dell'Assessore all'Agricoltura
e Foreste Marcoz di rinviare l'oggetto in questione ai sensi
dell'art. 51, al riesame della Commissione.
ESITO DELLA VOTAZIONE
Presenti:. 29
Votanti: 29
Favorevoli: 17
Contrari: 12
Il Consiglio approva
PRESIDENTE
: Come da richiesta, l'argomento sarà iscritto
all'ordine del giorno del Consiglio già convocato per i giorni 28,
29 e 30 aprile a condizione che prima dell'invio dell'ordine del
giorno la Commissione a cui l'argomento è stato ora rinviato per
votazione a maggioranza abbia esaminato nuovamente la
questione.
Passiamo alla trattazione dell'oggetto iscritto al n. 29
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK