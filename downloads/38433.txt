Consiglio Regionale della Valle d'Aosta - Oggetto del Consiglio n. 1961 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1961 del 5 aprile 2016 - Resoconto
OGGETTO N. 1961/XIV - Interrogazione: "Notizie sui programmi
di gestione e d'investimento da parte della società proprietaria
del metanodotto che attraversa la regione".
Viérin M. (Président) -
Point n° 12 de l'ordre du jour.
La parole à l'Assesseur Donzel.
Donzel (PD-SIN.VDA) -
Grazie Presidente.
Gentili colleghi, al fine di rispondere al vostro quesito, che
chiede cosa si stia facendo rispetto agli aspetti anche di
sicurezza di cui voi chiedete conto nella premessa
dell'interrogazione, è importante chiarire subito che naturalmente
gli impianti rispondono a tutti i requisiti di sicurezza previsti
dai relativi decreti ministeriali, opera costruita con tubi in
acciaio saldati in testa con un sistema di controllo performante,
ogni sei chilometri ci sono dispositivi installati per
l'intercettazione dei flussi del gas. Tengo a precisare che nella
vostra interrogazione si parla della pressione a 24 bar del
metanodotto che va da Pollein verso il Piemonte, cioè nell'asse
centrale, ma le altre diramazioni hanno una pressione che è la metà
o meno. Quindi per quanto riguarda quel tipo di tratta siamo nelle
condizioni di un'installazione di per sé molto performante, molto
sicura, doppio tipo di protezione intorno ai tubi contro
l'erosione. Proprio per andare nella direzione da voi richiesta, è
previsto un ingente investimento per implementare le condizioni di
sicurezza del metanodotto, e proprio in questi giorni abbiamo tutti
appreso con piacere sui giornali dell'accordo fra SNAM, Regione e
Comune di Pollein rispetto alla possibilità di realizzare una
stazione performante con il sistema Pig intelligente che permetterà
il controllo interno della rete, quindi aumenterà ulteriormente le
condizioni di sicurezza. Dico questo perché l'opera è strategica
per la Valle d'Aosta. In questo momento sappiamo che soprattutto
per la
Plaine
è stato fondamentale l'arrivo del metano,
perché ha permesso di abbattere sensibilmente le emissioni e,
siccome l'aria si muove verso il fondovalle, lo è stato anche per
gli altri comuni di fondovalle. Naturalmente lavoriamo per ridurre
l'utilizzo del metano con una riqualificazione energetica generale,
ma in questo momento quell'opera è importantissima, e il fatto che
si investa per metterlo ulteriormente in sicurezza va nella linea
corretta.
Questa è l'occasione per dire che quando si riesce a fare
squadra tra Comune e Regione si riescono anche ad ottenere
situazioni molto positive, perché oltre a migliorare la sicurezza -
e mi piace ricordarlo - nell'area di Pollein non si è andati a
realizzare un impianto estremamente invasivo che avrebbe in qualche
modo danneggiato una zona agricola significativa, e quindi siamo
riusciti a conciliare le esigenze di tutela del territorio con le
esigenze di migliorare ancora le caratteristiche di sicurezza
dell'impianto e dire ai valdostani che in qualche modo per il
futuro saremo ulteriormente rassicurati di un'opera che, per la sua
importanza, riveste un carattere strategico per la Regione Valle
d'Aosta.
Presidente -
La parola al collega Bertschy.
Bertschy (UVP) -
Grazie Presidente e grazie
Assessore.
L'interrogazione aveva come obiettivo una ricognizione generale
su un'infrastruttura che ha ormai credo più di 30 anni come data di
sua esecuzione della struttura che porta il gasdotto inizialmente
previsto a 40 bar, oggi ridotto a 24, dal Piemonte fino ad Aosta.
Allora, nella sua fase di costruzione, era anche il tempo in cui
c'era poco rispetto del territorio, in generale per le grosse
aziende a livello nazionale - vale per gli elettrodotti, per i
gasdotti e per gli oleodotti - si passava anche in maniera un po'
selvaggia sui territori. Il gasdotto attraversa per esempio paesi
della Bassa Valle, uno di questi dove sono stato Sindaco per tanti
anni, e proprio in quel periodo avevo cercato di avere contatti con
questa azienda per capire quali misure di sicurezza erano legate
alle condizioni dell'infrastruttura, ma soprattutto se erano in
previsione attività di investimento. Credo valga per Hône, ma anche
per altri paesi della Valle d'Aosta.
L'iniziativa serve quindi non tanto a creare preoccupazione, ma
a creare l'occasione per una valutazione generale di quello che sta
succedendo. Mi fa piacere che lei l'abbia raccolta in questo senso,
ma non mi limiterei alla tecnologia, se fosse possibile. Quello che
stanno cercando di realizzare è sicuramente interessante, perché va
nella condizione di avere sempre una valutazione di quello che
succede nell'infrastruttura e soprattutto nella tubazione, però poi
nel tempo tutto si usura e avere all'interno dei paesi dei gasdotti
in pressione non è sicuramente una cosa piacevole.
Le chiederei pertanto e chiederei al Governo, se fosse
possibile, di essere puntuali nel valutare insieme a SNAM programmi
di investimento futuri, magari partendo dalle zone più
condizionate, dove il gasdotto crea anche condizionamenti di tipo
urbanistico perché poi sa bene che, al di là della sicurezza, avere
sotto casa o vicino alle strade impianti di queste dimensioni, pur
essendovi aziende infrastrutturate con personale che gestisce e che
si fa trovare presente, vuol dire un appesantimento burocratico non
indifferente per qualsiasi opera.
Io credo che la Regione possa essere di aiuto ai Comuni magari
aprendo una discussione con loro, per immaginare un programma
futuro di investimento, di miglioramento, che possa permettere
anche in termini economici qualche investimento in più da parte di
SNAM. La ringrazio per la risposta, per ora è sufficiente. Le
chiederei un'azione di pungolo e magari una valutazione puntuale
anno per anno di possibili investimenti che SNAM, azienda
importante, possa dedicare alla Valle d'Aosta partendo dai Comuni
più condizionati. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK