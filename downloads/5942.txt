Consiglio Regionale della Valle d'Aosta - Oggetto del Consiglio n. 365 del 28 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 365 del 28 febbraio 1984 - Resoconto
OGGETTO N. 365/VIII - INTERVENTI DELLA REGIONE PER INIZIATIVE
PER FAVORIRE L'OCCUPAZIONE GIOVANILE. (Interrogazione).
PRESIDENTE
: Do lettura dell'interrogazione presentata dal
Consigliere Pedrini.
INTERROGAZIONE
VISTA la crescente crisi industriale che ha ormai colpito tutte
le nostre industrie, ritenendo che si debbano cercare soluzioni per
ovviare anche alla crescente disoccupazione giovanile;
INTERROGA
il competente Assessore regionale per sapere se non sia
possibile, con apposita legge regionale, far sì che la Regione
Valle d'Aosta si accolli gli oneri sociali di tutti quei giovani
che in qualunque campo dall'industria all'artigianato,
dall'agricoltura al commercio, intendano iniziare un tirocinio di
apprendistato e questo anche al di là della loro età.
Ritiene che questo rientri nelle funzioni attribuite al
Consiglio regionale e sollecita quindi una Commissione consiliare,
allargata di tecnici competenti, che studi a fondo il problema e
riferisca nel giro di poche settimane, le risultanze e
predisponendo apposito schema di legge.
PRESIDENTE
: Ha chiesto la parola l'Assessore
all'Industria, Commercio,
Artigianato e Trasporti, Pollicini; ne ha facoltà.
POLLICINI (Fédération D.P.-U.V.P.): Voglio informare il
Consigliere Pedrini che il problema dell'apprendistato è uno dei
problemi che maggiormente stanno a cuore a questa Giunta, anche
perché siamo consci delle notevoli difficoltà che hanno i giovani a
trovare un posto di lavoro. Inoltre vi è un aspetto estremamente
importante che è quello della professionalità necessaria per poter
creare occupazione. In un momento in cui la tecnologia sta
avanzando e occorre adeguare queste preparazioni professionali
all'andamento della tecnologia stessa, abbiamo in progetto un
disegno di legge globale sull'apprendistato che dovrebbe
racchiudere tutta la materia e che potrà essere portata in questo
Consiglio nei primi sei mesi di quest'anno. Un altro aspetto che ci
pare estremamente importante e da collegarsi con l'interrogazione
del Consigliere Pedrini è quello di evidenziare gli sforzi fatti,
con una spesa di quasi sei miliardi, per i corsi di formazione
professionale finalizzati all'assunzione e quindi nella direzione
che richiede il Consigliere Pedrini. Alle aziende che si impegnano
ad assumere personale noi finanziamo, unitamente al fondo sociale
europeo e al Ministero del Lavoro, corsi di formazione
professionale di uno, due o tre anni, finalizzati all'assunzione al
termine di questo periodo. Inoltre abbiamo la legge sulla
formazione professionale che, fra le altre cose, prevede anche
raccordi col sistema produttivo e quindi, quando saranno messi in
moto tutti questi meccanismi previsti dalla legge per la formazione
professionale, io ritengo che si possa, unitamente alla legge
globale sull'apprendistato, dare una risposta ai giovani che
vogliono professionalità e lavoro.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Io ringrazio l'Assessore per la
risposta che mi pare assai esauriente solo nel senso che mi dice
che entro il mese di giugno, diciamo luglio 1984, questo disegno di
legge globale sull'apprendistato verrà presentato. Non voglio
assolutamente andare oltre per non creare delle polemiche che
ritengo inutili su un argomento così importante perché, mentre mi
stanno bene i contributi dati per chi assume del personale, ho dei
forti dubbi per quanto riguarda i contributi per la formazione dei
corsi professionali. Ho ricevuto infatti numerose segnalazioni in
cui mi si dice che questi corsi vengono frequentati solo e
solamente "ad hoc", per determinati motivi di indole finanziaria,
da chi è a casa e non ha altre possibilità, ma che non ha poi
nessuna intenzione di continuare per quella strada. Comunque non
voglio entrare nel merito. E' una questione che eventualmente
riporteremo sul tappeto al momento in cui vi sarà la legge globale
e ne discuteremo allora. La ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK