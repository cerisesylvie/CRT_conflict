Consiglio Regionale della Valle d'Aosta - Oggetto del Consiglio n. 2920 del 20 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2920 del 20 settembre 2017 - Resoconto
OGGETTO N. 2920/XIV - Interrogazione: "Realizzazione e
allestimento dell'area degli spettacoli all'interno del Teatro
romano di Aosta".
Rosset (Presidente) -
Punto n. 9 all'ordine del giorno.
Per la risposta ha chiesto la parola l'Assessore Certan; ne ha
facoltà.
Certan (ALPE) -
In questa interrogazione il punto n. 1
chiede: "se quanto è indicato dalla stampa locale corrisponde al
vero e, nel caso, se tali spettacoli si siano svolti all'insaputa
dell'Assessorato competente". Collega Bertin, nella formulazione
della risposta alla richiesta di documentazione ex articolo 116 del
Regolamento interno del Consiglio regionale che lei aveva fatto,
inviata il 29 agosto scorso, è stata presa in considerazione
solamente l'attività di spettacolo organizzata e gestita
direttamente dall'Assessorato, escludendo quindi tutte le attività
svolte da soggetti esterni all'Amministrazione, con allestimenti
propri. Per quanto mi è di conoscere, nel periodo che lei aveva
indicato (2013/2016) l'Assessorato non ha provveduto ad allestire
direttamente l'area spettacoli, in quanto nell'ambito della propria
programmazione estiva non era stata prevista l'organizzazione di
eventi in tale sede. Tuttavia tale sito è stato scelto quale sede
di spettacolo da parte di soggetti esterni all'Amministrazione
regionale, i quali abitualmente propongono eventi culturali nel
periodo estivo. La Soprintendenza per i beni e le attività
culturali ha chiaramente quindi provveduto a rilasciare
l'autorizzazione al solo utilizzo dell'area per lo svolgimento di
eventi culturali di richiamo, ai fini della valorizzazione di
questo sito archeologico.
Seconda domanda: "se l'Assessorato sia nelle condizioni di poter
conoscere gli spettacoli eventualmente svoltisi all'interno
dell'area del Teatro romano e, nel caso, quali siano stati gli
eventi realizzati ed i relativi ingressi dal 2013". Nel periodo dal
2013 al 2016 l'area è stata utilizzata da soggetti esterni
all'Amministrazione in occasione di eventi e rassegne musicali
proposte a residenti e turisti nel capoluogo regionale nei mesi
estivi. Gli allestimenti sono stati realizzati e curati
direttamente dagli organizzatori che, in base alle disponibilità
finanziarie - credo abbiano anche ricevuto dei finanziamenti, ma
non li ho attualmente a portata di mano - hanno provveduto ad
attrezzare l'area con strutture proprie. Le rassegne che si sono
svolte sono queste:
Aosta classica
, con quattro appuntamenti
nel 2014, due nel 2015 e due nel 2016;
Aosta Sound Festival
& Sport
, con due concerti nel 2016.
Terza domanda: "l'ammontare delle spese sostenute
dall'Amministrazione regionale per la realizzazione, l'allestimento
e il funzionamento dell'area degli spettacoli all'interno del
Teatro romano di Aosta per l'estate 2017" (è la rassegna
Été au
Théâtre
). La spesa complessivamente sostenuta
dall'Amministrazione regionale per la realizzazione, l'allestimento
e il funzionamento dell'area spettacoli nell'anno 2017, anche in
ottemperanza alle nuove disposizioni di sicurezza del decreto
Gabrielli, ammonta ad euro 184 mila, comprendente le prestazioni di
servizio e lavori di seguito elencati. Troverà tutta la tabella nei
dettagli, divisa per lavoro, per servizio, per forniture e per
spese: lavori di risistemazione dell'area ex birreria; allestimento
palco; allestimento platea e gestione della movimentazione della
copertura del palco; allestimento audio luci dell'area spettacoli e
relativo impianto di servizio emergenza; direzione ed esecuzione di
lavori e allestimento dell'area spettacoli; servizio di noleggio,
allestimento camerini; servizio di noleggio e pulizia bagni
chimici; servizio di stampa e posa
banner
per la copertura
dei camerini; servizio di stampa, striscione, palco e segnaletica;
servizio di pulizie area spettacoli; servizio squadra gestione
emergenze e uso del defibrillatore; servizio
service
audio
luci per vari spettacoli. Si intendono escluse le spese di
organizzazione e di comunicazione dei vari spettacoli previsti
nell'ambito della rassegna
Été au Théâtre
.
Per quanto riguarda invece l'allestimento, in collaborazione con
l'Assessorato dell'agricoltura e risorse naturali, alcuni degli
interventi fatti quest'estate rendono già disponibile l'area per il
Marché Vert Noël
che si svolgerà quest'inverno. Questo
accordo è stato fatto con il Comune di Aosta. Non vi sono spese da
parte del Comune di Aosta, ma è stata fatta una sistemazione e un
allestimento che ne prevede già l'utilizzo, grazie anche alla
collaborazione dell'Assessorato dell'agricoltura che ha fornito
tutta la pavimentazione in legno. Le fornirò tutti i dettagli.
Presidente -
Per la replica ha chiesto la parola il
Consigliere Bertin; ne ha facoltà.
Bertin (ALPE) -
La domanda posta nel "116" era piuttosto
chiara: quanto ha speso l'Amministrazione regionale negli anni
precedenti per realizzare il palco? La risposta è stata: zero. La
domanda chiedeva anche se erano state organizzate altre
manifestazioni all'interno del parco archeologico e la risposta è
stata: no. Invece di manifestazioni ne sono state organizzate, mi
ha anche fatto l'elenco, e senza alcuna spesa per l'ente pubblico.
Lo ripeto da anni: a mio avviso quella parte di parco archeologico
deve essere utilizzata anche per spettacoli, ovviamente tenendo
presente che siamo in un parco archeologico; pertanto gli
spettacoli devono essere adeguati, limitati e condizionati da
questo aspetto. La riesumazione del PalaMogol, questa struttura di
spettacoli realizzata nel parco archeologico del Teatro romano,
struttura tra l'altro eccessivamente ingombrante e
paesaggisticamente pure, a mio avviso svilisce addirittura la
maestosità del Teatro romano e, soprattutto, ha dei costi di
gestione astronomici. A mio parere è bene che al più presto si
pensi ad una ricollocazione di questa struttura.
Come si evidenzia dalla risposta, all'interno di quell'area del
Teatro romano si sono svolti degli spettacoli anche negli anni
precedenti e senza spese per l'Amministrazione regionale: questo è
un fatto, come abbiamo visto, con costi inferiori. In sostanza, per
voler riaprire il PalaMogol quest'estate abbiamo speso 200 mila
euro, solo per un palco o poco più. Si sono svolti quindici
spettacoli, oltre che una serie di proiezioni al cinema all'aperto
(una quindicina o una ventina di proiezioni). Tra l'altro per il
cinema all'aperto non c'è bisogno di un palco, pertanto credo che
siano costi eccessivi, sono quasi più i costi per la scatola che
per il contenuto. Inoltre, nel caso specifico, i film proiettati
erano seconde visioni. Ricordo poi che in città ci sono già delle
rassegne estive di cinema che negli anni hanno cercato di trovare
un pubblico, e hanno coltivato il loro pubblico. Abbiamo il
pubblico, quindi non si deve fare concorrenza a chi già offre un
servizio sul territorio. L'offerta si deve ampliare, l'ente
pubblico non si deve sostituire o affiancare ad un'offerta già
esistente. Infine ricordo che tra i cinema all'aperto c'è anche la
Cittadella dei Giovani, con spettacoli molto interessanti (film,
ovviamente, non commerciali).
Detto questo, io ripeto quello che ripeto da anni: questa
struttura deve essere utilizzata, ma non spendendo 200 mila euro
per un palco, e soprattutto deve essere utilizzata tenendo conto
che ci troviamo in un parco archeologico. Poche volte vedo
spettacoli di qualità che valorizzano il palco e gli spettacoli in
sé. Usarlo come è stato fatto, a mio avviso, non è corretto, i
costi sono eccessivi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK