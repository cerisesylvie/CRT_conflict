Consiglio Regionale della Valle d'Aosta - Oggetto del Consiglio n. 3106 del 19 marzo 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula
Oggetto del Consiglio n. 3106 del 19 marzo 2003 - Resoconto
OGGETTO N. 3106/XI Ampliamento dei confini territoriali del
Parco naturale del Mont-Avic nell'area denominata Vallone di
Dondena, in Comune di Champorcher.
Deliberazione Il Consiglio
Richiamata la legge regionale 19 ottobre 1989, n. 66 "Norme per
l'istituzione del Parco naturale del Mont-Avic" e, in particolare,
l'articolo 1, comma 3 che, per quanto attiene le procedure previste
per l'ampliamento del Parco, recita: "Eventuali modificazioni in
aumento della superficie del Parco naturale del Mont-Avic saranno
stabilite con Decreto del Presidente della Giunta regionale previa
deliberazione del Consiglio regionale, su proposta dell'Assessore
dell'Agricoltura, Foreste ed Ambiente naturale, d'intesa con i
comuni territorialmente interessati";
Richiamata la legge regionale 30 luglio 1991, n. 30 "Norme per
l'istituzione di aree naturali protette" e, in particolare,
l'articolo 10, comma 3 nel quale si ribadisce che eventuali
modificazioni in aumento della superficie dei parchi naturali sono
stabilite con Decreto del Presidente della Regione previa
deliberazione del Consiglio regionale, su proposta dell'Assessore
all'Agricoltura, Foreste ed Ambiente naturale, d'intesa con i
comuni territorialmente interessati e con il Comitato regionale per
l'istituzione dei parchi naturali, se l'aumento dell'area protetta
è superiore a 500 ettari;
Richiamato il regolamento regionale n. 3 del 17 agosto 1999,
recante: "Riordino degli organi collegiali della Regione ai sensi
dell'articolo 11 della legge regionale 23 ottobre 1995, n. 45
(Riforma dell'organizzazione dell'Amministrazione regionale della
Valle d'Aosta e revisione della disciplina del personale)" con il
quale è stato soppresso il Comitato regionale per l'istituzione dei
parchi naturali (CRIPN);
Considerato che, con nota prot. n. 3830 del 13 agosto 2002, è
stata trasmessa al Servizio gestione risorse naturali, competente
in materia di aree naturali protette, la deliberazione del
Consiglio comunale di Champorcher n. 27 del 1° agosto 2002 recante:
"Proposta di ampliamento dei confini territoriali del Parco
naturale del Mont-Avic nell'area denominata Vallone di Dondena, in
Comune di Champorcher";
Atteso che il Servizio Gestione risorse naturali
dell'Assessorato Agricoltura e Risorse naturali, in seguito alla
richiesta avanzata dal Comune di Champorcher, ha avviato
l'istruttoria predisponendo la documentazione tecnica e
cartografica a supporto della proposta di ampliamento;
Precisato che la zona interessata dalla proposta, denominata
Vallone di Dondena, occupa l'estremo sud-occidentale della Valle di
Champorcher, compresa nel bacino idrografico del torrente Ayasse,
per un'estensione di circa 2225 ettari, inserita in una fascia
altimetrica tra i 1900 e i 3185 metri, nella quale è inserito anche
il settore di circo glaciale sovrastante il bacino del Miserin, tra
la Rosa dei Banchi e la cima Bec Costazza, per un'estensione di 160
ettari, attualmente compreso all'interno del Parco nazionale Gran
Paradiso;
Evidenziato che il Vallone di Dondena presenta caratteristiche
di notevole valore naturalistico, sia per la sua ricchezza
faunistica, che per la sua non comune varietà floristica, dovuta
alla particolare posizione geografica e alla presenza di vari tipi
di substrati litologici, che lo rendono uno dei luoghi più ricchi
ed interessanti dell'intera catena alpina. La zona, particolarmente
ricca di torrenti e laghi alpini di dimensioni variabili, riveste
una notevole importanza anche dal punto di vista storico per la
presenza delle mulattiere reali di caccia e del Santuario di Notre
Dame de la Neige presso il Lago Miserin;
Sottolineato che la Valle di Champorcher, oltre a rappresentare
già oggi la via preferenziale di accesso al Parco naturale del
Mont-Avic, ha sempre avuto una buona valenza turistica sia nel
periodo estivo che in quello invernale, essendo dotata di buona
ricettività alberghiera e, oltre al turismo di soggiorno, registra
anche un notevole turismo di passaggio legato ai percorsi
escursionistici dell'alta via n. 2;
Riferito che il Servizio Gestione risorse naturali ha provveduto
a dare comunicazione di avvio del procedimento amministrativo per
l'ampliamento del Parco naturale del Mont-Avic, attraverso la
pubblicazione dell'avviso sul Bollettino regionale n. 50 del 19
novembre 2002, l'affissione all'Albo pretorio della Regione e del
Comune di Champorcher, presso la sede del Parco naturale del
Mont-Avic e la pubblicazione sul Sito Internet della Regione;
Preso atto che, come precisato nell'avviso di avvio di
procedimento, ai sensi dell'articolo 11 della legge regionale n.
18/1999, gli elaborati e le cartografie relative all'area
interessata all'ampliamento sono stati messi a disposizione, del
pubblico, per un periodo di trenta giorni, presso gli Uffici
tecnici del Servizio Gestione Risorse naturali e del Comune di
Champorcher e che non sono pervenute osservazioni in merito;
Evidenziato che, ai sensi dell'articolo 15 della legge regionale
18/99, con nota prot. n. 32668/RN in data 25 novembre 2002, è stata
indetta per il giorno 13 dicembre 2002, la Conferenza istruttoria
per l'esame della proposta, alla quale sono stati invitati i
seguenti soggetti:
- Direzione forestazione
- Corpo Forestale della Valle d'Aosta
- Direzione Urbanistica
- Parco naturale del Mont-Avic
- Parco nazionale Gran Paradiso
- Comitato Scientifico del Museo regionale di Scienze
naturali
- Comitato regionale per la gestione venatoria
- Consorzio regionale per la tutela e l'esercizio della Pesca in
Valle d'Aosta
- Associazione Coltivatori Diretti di Champorcher
- Comune di Champorcher
- Associazioni ambientaliste: Amici della Terra Valle d'Aosta,
Club alpino italiano, Ente nazionale democratico e Azione sociale,
Pro Natura Valle d'Aosta, Italia nostra Valle d'Aosta, Circolo
Legambiente Valle d'Aosta, Società geografica italiana, Terranostra
Valle d'Aosta, Touring Club Italiano;
Precisato che le associazioni ambientaliste sopra citate sono
state individuate previa richiesta al Ministero dell'Ambiente
dell'elenco delle associazioni legalmente riconosciute, con Decreto
del Ministero dell'Ambiente ai sensi della legge 8 luglio 1986, n.
349, e verifica della presenza di una loro sede in Valle
d'Aosta;
Riferito che alla Conferenza sono intervenuti:
- Sig.ra Santa Tutino - Servizio gestione risorse naturali,
- Sig.ra Annalisa Béthaz - Direzione urbanistica,
- Sig.ra Lilia Domeneghetti - Corpo forestale della Valle
d'Aosta,
- Sig. Franco Montacchini - Parco nazionale Gran Paradiso,
- Sig. Massimo Bocca - Parco naturale Mont-Avic,
- Sig.ra Laura Poggio - Comitato scientifico del Museo di
Scienze naturali,
- Sig. Celestino Savin - Comune di Champorcher,
- Sig. Roberto Trova - Comitato regionale per la gestione
venatoria,
- Sig. Nicola Vallainc - Associazione coltivatori diretti - Sez.
Champorcher,
- Sig. Sergio Gaioni - Club alpino italiano - Delegazione Valle
d'Aosta,
- Sig.ra Maria Clara Freydoz - Società geografica italiana,
- Sig. Nicolino Tartaglione - WWF Valle d'Aosta;
Preso atto che, con nota prot. 2011 del 5 dicembre 2002, il
Consorzio regionale per la tutela, l'incremento e l'esercizio della
pesca in Valle d'Aosta ha espresso parere positivo alla proposta di
ampliamento a condizione che venga garantita e mantenuta la
possibilità di esercitare l'attività di pesca anche nei corsi e
specchi d'acqua della nuova area;
Richiamato il parere positivo, espresso in sede di Conferenza,
del Servizio gestione risorse naturali in quanto il Vallone di
Dondena è caratterizzato da emergenze naturalistiche, storiche e
culturali tali da giustificare ampiamente un intervento di
protezione dell'area attraverso l'istituzione di un'area protetta,
così come previsto dalla legge regionale n. 30/1991; appare,
peraltro, assolutamente coerente l'inserimento dell'area
nell'adiacente Parco naturale del Mont-Avic in quanto le due aree
presentano aspetti e peculiarità naturalistiche tali da permetterne
l'integrazione e conferire all'intero comprensorio un eccezionale
valore naturalistico complessivo. La diversa consistenza del
patrimonio faunistico tra l'attuale parco e la zona di ampliamento
e la valenza floristica del Vallone di Dondena permetteranno la
creazione di veri e propri sentieri naturalistici collegati con
quelli già presenti, inoltre i numerosi laghi alpini si
integreranno pienamente con i valori paesaggistici del Parco, già
oggi definito il parco dei laghi. Risultano, peraltro, non
secondarie le notevoli potenzialità del nuovo comprensorio dal
punto di vista del turismo escursionistico: già attualmente
l'accesso al Parco del Mont-Avic avviene in gran parte da
Champorcher, attraverso l'itinerario Petit Mont-Blanc/Col du Lac
Blanc; inoltre, l'ampliamento permetterà il collegamento con il
Parco nazionale Gran Paradiso e, da questo, con il parco francese
della Vanoise realizzando, in tal modo, un itinerario di aree
protette di notevole valore sotto il profilo della protezione che
rappresenta, al tempo stesso, un'opportunità estremamente valida di
promozione del turismo naturalistico;
Dato atto che i partecipanti alla Conferenza esprimono nel
complesso parere positivo alla proposta e che, per quanto attiene
la parte di territorio attualmente compresa nel Parco nazionale
Gran Paradiso, il Presidente dell'Ente, Prof. Franco Montacchini,
esprime parere favorevole alla cessione subordinando la stessa
all'approvazione del Piano del Parco attualmente in corso di
elaborazione;
Vista la valutazione finale della Conferenza che recita: "la
Conferenza ha espresso all'unanimità parere favorevole
all'ampliamento dei confini territoriali del Parco naturale del
Mont-Avic nell'area denominata Vallone di Dondena, così come
rappresentata dall'allegata cartografia. Si prende atto, altresì,
del parere favorevole espresso dal Presidente del Parco nazionale
Gran Paradiso relativamente alla cessione dell'area individuata in
cartografia ed attualmente compresa all'interno del Parco Nazionale
Gran Paradiso, subordinando la cessione stessa all'approvazione del
Piano Territoriale del Parco Nazionale Gran Paradiso. La Conferenza
invita il Sindaco di Champorcher a valutare l'opportunità di un
ampliamento rispetto all'area proposta fino a comprendere la zona
di grande interesse botanico, coincidente con il Mont Rascias e
versante Nord dello stesso, così come suggerito dalla Dott.ssa
Poggio del Comitato Scientifico del Museo regionale di Scienze
naturali di Saint-Pierre. La Conferenza auspica che
l'Amministrazione comunale di Champorcher, nell'ambito della
propria pianificazione territoriale e dell'adeguamento del Piano
regolatore al Piano Territoriale Paesistico, valuti opportunamente
le modalità di accesso all'area protetta in modo da conciliare le
esigenze legate alla fruizione del Parco con la tutela delle aree
limotrofe";
Considerato infine che, con nota prot. 153 del 14 gennaio 2003,
il Comune di Champorcher ha inviato copia della deliberazione di
Consiglio comunale nella quale si esprime parere contrario alla
proposta, avanzata in sede di Conferenza, circa l'inserimento
dell'area coincidente con il Mont Rascias e il versante Nord dello
stesso e, con nota prot. n. 387 del 29 gennaio 2003, ha confermato
l'intesa per l'inserimento del Vallone di Dondena all'interno del
Parco naturale Mont-Avic, come da cartografie allegate,
trasmettendo la deliberazione della Giunta comunale n. 3 del 17
gennaio 2003 recante: "Approvazione risultanze verbale Conferenza
Servizi e richiesta al Presidente della Giunta regionale per
l'emissione decreto per ampliamento Parco Mont-Avic";
Propone, pertanto, di approvare l'ampliamento dei confini
territoriali del Parco naturale del Mont-Avic nell'area denominata
Vallone di Dondena, in Comune di Champorcher, come da corografia e
cartografie catastali allegate, dando atto che l'estensione
complessiva del Parco risulterà pari a 5747 ettari e che l'area
evidenziata in cartografia, ed attualmente compresa all'interno del
Parco nazionale Gran Paradiso, entrerà a far parte del Parco
naturale Mont-Avic in seguito all'approvazione del Piano del Parco
nazionale Gran Paradiso di cui all'articolo 12, della legge
394/1991;
Propone, altresì, di modificare il Consiglio d'Amministrazione
del Parco naturale del Mont-Avic, ai sensi dell'articolo 5 - comma
2 - della legge regionale 66/89 e dell'articolo 13 - comma 2 -
della legge regionale n. 30/1991, inserendo, tenuto conto della
nuova superficie sottoposta a tutela, due rappresentanti del Comune
di Champorcher;
Richiamata la deliberazione della Giunta regionale n. 5116 in
data 30 dicembre 2002 concernente l'approvazione del bilancio di
gestione per il triennio 2003/2005, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Capo del Servizio
Gestione Risorse Naturali dell'Assessorato Agricoltura e Risorse
Naturali, ai sensi del combinato disposto degli articoli 13, comma
1, lettera e) e 59, comma 2 della legge regionale 23 ottobre 1995,
n. 45, sulla legittimità della presente deliberazione;
Visto il parere della III Commissione consiliare permanente;
Delibera
1) di approvare l'ampliamento dei confini territoriali del Parco
naturale del Mont-Avic nell'area denominata Vallone di Dondena, in
Comune di Champorcher, come da corografia e cartografie catastali
allegate, dando atto che l'estensione complessiva del Parco
risulterà pari a 5747 ettari e che l'area evidenziata in
cartografia, ed attualmente compresa all'interno del Parco
nazionale Gran Paradiso, entrerà a far parte del Parco naturale
Mont-Avic in seguito all'approvazione del Piano del Parco nazionale
Gran Paradiso di cui all'articolo 12, della legge 394/1991;
2) di modificare il Consiglio d'Amministrazione del Parco
naturale del Mont-Avic ai sensi dell'articolo 5 - comma 2 - della
legge regionale n. 66/1989 e dell'articolo 13 - comma 2 - della
legge regionale 30/91 inserendo, tenuto conto della nuova
superficie sottoposta a tutela, due rappresentanti del Comune di
Champorcher;
3) di stabilire che l'Ente Parco naturale del Mont-Avic
provvederà ad indicare sul terreno i confini dell'area oggetto di
ampliamento mediante apposizione sul perimetro esterno di apposite
tabelle di segnalazione;
4) di stabilire che, fino a quando non venga aggiornato
l'attuale Piano di gestione territoriale del Parco, approvato con
deliberazione del Consiglio regionale 22 giugno 1994 n. 753/X,
nell'area oggetto di ampliamento sono comunque vietate le attività
previste alle lettere a, c, d, e, f, i, l, del comma 2, articolo 9
della l.r. n. 66/1989, così come disposto dall'articolo 16 della
legge stessa.
Allegati
(Omissis)
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Je remercie le Conseil pour avoir permis la
discussion de ce point. Je voudrais aussi profiter de votre
patience pour annoncer la présentation d'une résolution d'appui à
une proposition de loi d'initiative populaire, qui récite:
"Indicazione obbligatoria nell'etichettatura dell'origine dei
prodotti alimentari". Cela sert surtout à garantir les
consommateurs et les producteurs, et la résolution va dans la
direction de donner un soutien institutionnel à cette
initiative.
Pour ce qui est de la délibération dont à l'objet, la loi
régionale n° 66/1989 - portant normes pour l'institution du Parc
naturel du Mont-Avic - prévoit que les agrandissements éventuels de
la superficie du parc seront établis par arrêté du Président du
Gouvernement régional, sur délibération préalable du Conseil
régional sur proposition de l'Assesseur à l'agriculture et en
accord avec les communes dont le territoire est concerné. D'après
la proposition présentée par la Commune de Champorcher, d'élargir
le Parc naturel du Mont-Avic à la zone du vallon de Dondena,
proposition approuvée par le Conseil communal par délibération n°
27/2002, les bureaux du service gestion des ressources naturelles
de l'Assessorat ont préparé la documentation prévue.
Dondena est située dans le vallon de l'Ayasse et occupe les
hauts lieux de la Commune de Champorcher pour une surface d'environ
2225 hectares de terrain à une altitude de 1900 à 3185 mètres. La
richesse de sa faune et de sa flore est considérable ainsi que la
valeur naturelle du site. Le territoire, riche en torrents et lacs,
a une valeur aussi historique par la présence de chemins muletiers
pour la chasse royale et par la présence du Sanctuaire de Notre
Dame de la Neige près du Lac Miserin. La documentation afférente la
zone intéressée à l'agrandissement a été mise à disposition du
public pendant trente jours près des bureaux du service de gestion
des ressources naturelles et du bureau de la Mairie de Champorcher.
Aucune observation n'a été relevée.
Une conférence pour l'examen de la proposition a été convoquée
le 13 décembre 2002, à laquelle ont été invités les responsables de
la direction des forêts, du Corps forestier de la Vallée d'Aoste,
de la direction de l'urbanisme, du Parc naturel du Mont-Avic, du
Parc national du Grand Paradis, du Comité scientifique du Musée
régional des sciences naturelles, du Comité régional de la gestion
de la chasse, du Comité régional pour la protection, l'expansion et
la pratique de la pêche, de "l'Associazione Coltivatori Diretti" de
Champorcher, de la Commune de Champorcher, des associations
environnementales. La conférence a exprimé un avis favorable à
l'unanimité.
Le Conseil régional est donc appelé à approuver l'agrandissement
des limites de la superficie du Parc naturel du Mont-Avic, jusqu'à
y comprendre tout le territoire du vallon de Dondena dans la
Commune de Champorcher, dont une partie est actuellement comprise à
l'intérieur du Parc national du Grand Paradis et, compte tenu de la
nouvelle surface protégée d'intégrer le Conseil d'administration du
Parc du Mont-Avic par deux membres nommés par la Commune de
Champorcher. Par cet agrandissement le Parc du Mont-Avic sera uni
au Parc du Grand Paradis. Nous avons donc un vaste territoire
protégé, riche en valeur naturelle, en flore et en faune. Il est
important de souligner l'engagement qui a été déployé pendant ces
années pour valoriser le parc, les aires naturelles et protégées,
les sites d'intérêt communautaire, dans l'esprit de protéger des
valeurs importantes, mais aussi avec la certitude d'apporter des
bénéfices aux populations résidentes par la valorisation
touristique de ces zones et par la valorisation de l'agriculture,
des produits agricoles et de toutes les ressources naturelles du
territoire.
Si dà atto che il Consigliere Charles Teresa non partecipa
alla discussione e alla votazione dell'oggetto.
Président
Le débat est ouvert. La parole au
Conseiller Nicco.
Nicco (GV-DS-PSE)
Nel corso della discussione sul
bilancio del 2003 - i colleghi si ricorderanno - auspicavo che
questo Consiglio potesse approvare l'ampliamento del Parco del
Mont-Avic quale ulteriore e concreta iniziativa di salvaguardia e
di valorizzazione ambientale, e non posso dunque che esprimere,
anche a nome del gruppo, piena soddisfazione per la realizzazione
di un obiettivo che, alcuni fra di noi, hanno perseguito da gran
tempo.
Oggi, su questa proposta, come già per quella del Mont-Mars,
pare esservi una larga unità, ma anche in questo caso come già per
il Mont-Mars l'evoluzione è stata quanto mai travagliata e
contrastata, e non mi sembra allora inutile ricordare che ben altre
erano le prospettive tracciate da qualcuno all'inizio degli anni
'70 per quel vallone, quando il Comune di Champorcher, su
sollecitazione di determinati gruppi di interesse economico e
finanziario, aveva redatto un piano regolatore generale che
prevedeva nuovi insediamenti per quasi 6000 unità nelle zone già
urbanizzate, e la realizzazione ex novo di una cosiddetta "stazione
integrata in quota". Il modello era chiaramente quello
dell'Alpila.
In particolare, sviluppando alcune indicazioni che erano state
fornite dal Capitano Lamberti, allora si erano ipotizzati sulla
sinistra orografica due domaines skiables, l'uno nell'area
Mont-Blanc, Col de Croix, Bec Raty, l'altro nel bacino Dondena,
Finestra di Champorcher, Colle della Balma, cioè precisamente le
aree sulle quali oggi si propone l'estensione del Parco del
Mont-Avic. In prossimità di questi due domaines, si era prospettata
anche la realizzazione di cosiddetti "centri turistici ricettivi e
residenziali", allora ben noti e discussi, denominati ES1, ES2,
ES3, che erano dimensionati per una ricettività di 8700 unità ed
erano ubicati fra Prarion e Laris, fra Mont-Blanc e il Col de Croix
per il bacino di Vernouille e fra Sapy e Dondena per l'omonimo
bacino, con, oltre a questo, - leggo dalla relazione del piano -
"una stazione di alta quota ubicata nella zona fra Dondena e il
lago Miserin, con possibilità di creare un altiporto in
prossimità".
Ci fu chi, sin da allora - fra questi voglio ricordare in questo
Consiglio in particolare Pierino Danna, che poi fu Sindaco di
Champorcher - si oppose a quei progetti e perseguì altre
direttrici, con la predisposizione fin dal 1976 di un piano di
sviluppo della zona Dondena-Laris, che indicava una via totalmente
diversa da quella del piano regolatore precedente, bocciava quella
stazione integrata e la considerava un'isola - leggo in una
relazione di quegli anni -
"un corpo estraneo che male si
inserisce nell'ambiente umano e naturale".
Devo dire che il Sindaco Danna aveva trovato degli appoggi
importanti già allora anche all'interno dell'Amministrazione
regionale, in alcuni settori dell'Amministrazione regionale,
consapevoli che quel piano regolatore non delineava affatto una
prospettiva di sviluppo equilibrato per la comunità di Champorcher,
ma che vi era invece il rischio di iniziative sporadiche,
configuranti più la speculazione edilizia che la reale
utilizzazione di domaines skiables. Ciò ricordato, ribadiamo il
nostro pieno consenso alla direzione che oggi si è imboccata, nella
convinzione che questa direzione possa rappresentare un concreto e
significativo esempio di quello sviluppo sostenibile a cui spesso
ci si riferisce, ed in cui la comunità di Champorcher e quella
intera valle possano svolgere un ruolo non subalterno ad interessi
esterni, ma essere invece dei protagonisti.
Président
Si personne ne demande la parole, je
ferme la discussion générale.
Je soumets au vote la délibération ainsi que la cartographie en
annexe, en rappelant que la III
ème
Commission a donné
son avis à la majorité:
Conseillers présents et votants: 26
Pour: 26
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK