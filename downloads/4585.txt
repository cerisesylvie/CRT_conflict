Consiglio Regionale della Valle d'Aosta - Oggetto del Consiglio n. 260 del 13 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 260 del 13 maggio 1982 - Resoconto
OGGETTO N. 260/VII - INIZIATIVE DI SENSIBILIZZAZIONE E DI
SOLIDARIETA' NEI CONFRONTI DEI POPOLI DELL'AFRICA AUSTRALE.
(Approvazione di mozione).
PRESIDENTE
: Do lettura del testo della mozione presentata
dai Consiglieri Mafrica, Bajocco, Tonino, Carral, Péaquin e
Cout.
MOZIONE
Il 26, 27, 28 febbraio 1982 si è svolta a Roma la "2a Conferenza
nazionale di solidarietà con i popoli dell'Africa Australe contro
il razzismo e l'apartheid in sud Africa e per l'indipendenza della
Namibia", indetta dai partiti democratici e dalle confederazioni
sindacali.
Il sud Africa continua infatti in una politica razzista, di
apartheid e di aggressione nei confronti di paesi e popoli
vicini.
Ripetute aggressioni sono state poste in atto nei confronti
della repubblica popolare d'Angola; continua l'occupazione illegale
della Namibia, in spregio delle decisioni dell'ONU.
Nello stesso sud Africa la situazione non è migliore: la gente
viene arrestata e detenuta senza processo; le famiglie africane
vengono brutalmente separate; le dimostrazioni di protesta vengono
represse con violenza.
Il regime razzista continua nella sua politica di
discriminazione razziale, che riduce la popolazione nera non solo a
gruppi tribali, cacciati nei territori più aridi e senza servizi,
ma anche a stranieri nella propria terra.
Nonostante tutto ciò i popoli dell'Africa Australe si battono
con coraggio contro l'apartheid per la propria indipendenza e
libertà.
Ciò premesso,
nell'esprimere la propria adesione all'allegato appello con cui
è stata convocata la 2a Conferenza di solidarietà con i popoli
dell'Africa Australe;
nell'affermare la propria condanna della politica razzista ed
aggressiva del governo di Pretoria ed il proprio appoggio ai popoli
dell'Africa Australe in lotta per la propria
autodeterminazione,
IL CONSIGLIO REGIONALE DELLA VALLE D'AOSTA
DELIBERA
1) di impegnare la Giunta regionale:
a) a contribuire all'allestimento della seconda nave di
solidarietà, versando un adeguato contributo al "Comitato di
solidarietà con i popoli dell'Africa Australe," avente sede presso
il Municipio di Reggio Emilia,
b) a favorire le iniziative di sensibilizzazione e di
solidarietà organizzate a questo fine in Valle d'Aosta;
2) di inviare copia della presente mozione al Ministro degli
Esteri, ai Capigruppo della Camera e del Senato ed ai Consigli
comunali e Comunità montane della Valle d'Aosta.
PRESIDENTE
: Ha chiesto di parare il Consigliere Mafrica;
ne ha facoltà.
MAFRICA - (PCI):
Spesso in questo Consiglio parliamo dei
soprusi a cui è sottoposto il popolo valdostano.
Io credo che sia opportuno, a volte, anche se brevemente,
occuparsi di situazioni di una gravità che credo superiore rispetto
a quelle in cui ci troviamo a vivere noi. Io penso che, comunque,
sia opportuno occuparsi di queste situazioni con gesti di
solidarietà, con una proclamazione di intenzioni e si possa dare un
piccolo contributo per risolvere una situazione che dovrebbe essere
intollerabile, ma che invece ormai dura da decenni.
Mi riferisco alla situazione del sud Africa, un paese che è
grande quattro volte l'Italia, in cui vivono 20 milioni di
abitanti; i bianchi sono circa il 20%, il resto della popolazione è
prevalentemente bantù. In questo regime il razzismo è stato
addirittura introdotto nella Costituzione e la segregazione
razziale è stata sancita attraverso le leggi.
Come tutti i Consiglieri sapranno, esistono leggi che vietano i
matrimoni tra i bianchi e i neri, esistono disposizioni che vietano
a persone di razza differente di frequentare le stesse scuole, di
praticare gli sport nelle stesse società, di viaggiare in mezzi
pubblici comuni e di frequentare, addirittura, gli stessi bar. C'è
quindi un apartheid portato alle estreme conseguenze.
Nonostante numerosi decisioni delle Nazioni Unite la situazione
permane e, anzi, direi che in questi ultimi anni si è aggravata.
Sono state numerose le vicende di eccidi nei confronti della
popolazione nera, continua da parte del sud Africa una illegittima
occupazione della Namibia, un territorio di 800.000 chilometri
quadrati in cui vive mezzo milione di persone, in prevalenza neri
anch'essi, e, recentemente, ci sono anche state aggressioni
militari da parte del sud Africa nei confronti dell'Angola.
Prendendo spunto da un appello sottoscritto dalle diverse forze
democratiche del paese, noi chiediamo che il Consiglio esprima la
condanna contro il razzismo e chiediamo che la Giunta regionale dia
un contributo all'allestimento della seconda nave di solidarietà
con i popoli dell'Africa Australe.
Esiste un Comitato che ha già fatto arrivare alle organizzazioni
che si battono per l'indipendenza e per la libertà, dei soccorsi
umanitari; chiediamo che la Giunta regionale intervenga anche in
questo caso e favorisca, attraverso il Comitato per la pace, la
sensibilizzazione della popolazione valdostana anche su questi
temi.
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
Siamo senz'altro favorevoli a questa
mozione perché non possiamo dichiararci d'accordo sull'apartheid.
Mi riservo di parlare con il Comitato organizzatore per stabilire
il contributo che sarà, probabilmente, vista la situazione, una
cifra abbastanza simbolica.
PRESIDENTE
: Se non ci sono dichiarazioni di voto, metto
in approvazione la mozione di cui all'oggetto n. 26.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK