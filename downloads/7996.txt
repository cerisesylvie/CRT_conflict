Consiglio Regionale della Valle d'Aosta - Oggetto del Consiglio n. 2416 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2416 del 26 novembre 1986 - Resoconto
OGGETTO N. 2416/VIII - PROGETTAZIONE DI UNA NUOVA STRADA IN
LOCALITA' DONDENA IN COMUNE DI CHAMPORCHER.
(Interpellanza).
PRESIDENTE
: Do lettura del testo dell'interpellanza
presentata dal Consigliere Tonino:
Interpellanza
L'Amministrazione di Champorcher ha recentemente affidato ad
un tecnico l'incarico per la progettazione di una strada, larga 6
metri, che dovrebbe collegare la strada di accesso a Dondena (oggi
chiusa al traffico) con la conca di Laris.
Tale scelta è stata motivata con la necessità di trasportare
il materiale della costruenda nuova telecabina Chardonney-Laris, ma
a questo proposito la ditta costruttrice dell'impianto ha
dichiarato di poter trasportare tutto il materiale occorrente con
altri mezzi.
Non si capisce, pertanto, quale potrà essere l'utilità della
strada in progetto a fronte di un indubbio danno ambientale
arrecato ad un territorio montano di particolare valore, posto ad
una quota superiore ai 1600 metri.
Ciò premesso, il sottoscritto Consigliere regionale
Interpella
la Giunta regionale per conoscere:
1) se gli assessorati competenti sono stati preventivamente
informati della scelta di costruire la nuova strada;
2) se la Giunta regionale intende operare affinchè si eviti la
costruzione di una strada di dubbia utilità e tale da provocare un
sicuro danno ambientale.
PRESIDENTE:
Ha chiesto di illustrare l'interpellanza il
Consigliere Tonino, ne ha facoltà.
TONINO (P.C.I.):
L'interpellanza nella premessa riferisce
di questa notizia, che è arrivata anche a noi, della prevista
costruzione di una nuova strada che dovrebbe collegare l'attuale
strada, peraltro chiusa al traffico, che collega il Mont Blanc con
Dondena, con la conca di Laris, attraversando una zona
particolarmente bella, interessante alla base della conca di Laris;
si tratta di una strada che dovrebbe avere, se le notizie che
abbiamo avuto sono giuste, una sezione di 6 metri, una strada che
non si capisce bene quale utilità possa avere, non collegando un
centro abitato.
E' stata avanzata l'ipotesi che la strada dovrebbe servire per
trasportare il materiale per la costruenda nuova telecabina che
collegherà Chardonney a Laris, ma anche questa ipotesi è caduta,
essendoci da una parte una disponibilità della ditta costruttrice
di trasportare con altri sistemi il materiale, ed in ogni caso la
ditta costruttrice avrebbe richiesto eventualmente una pista per
poter trasportare questo materiale.
A noi pare, per le valutazioni che facciamo, una scelta
sbagliata, sia pure una scelta che oggi viene fatta da quel Comune.
Non entriamo nel merito delle scelte comunali in termini di
priorità rispetto ad altri investimenti particolarmente necessari
in quel Comune, lo possiamo fare semmai in altra sede; ci preoccupa
una logica per cui tutte le zone alte di Champorcher debbano essere
collegate con strade carrabili di queste dimensioni. Ci pare questo
in contraddizione con la esigenza di mantenere in alcune zone anche
per l'estate condizioni turistiche particolari, soprattutto in una
zona come quella di Laris che è, e sarà, ottimamente collegata con
il nuovo impianto di telecabina. Una strada di quelle dimensioni e
caratteristiche, in estate diventa concorrenziale rispetto
all'impianto, rivelandosi un danno anche per la gestione della
società delle funivie.
Queste le ragioni che sono alla base di questa interpellanza;
volevamo sapere se la Giunta è a conoscenza di questo progetto e
quali sono le opinioni della Giunta in merito.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que sur le problème de
Champorcher, qui concerne avant tout les deux Assessorats de
l'Agriculture et du Tourisme, il
y
a déjà eu la possibilité
de faire une réflexion au moment où on avait examiné les différents
travaux qui avaient été entamés en conséquence du problème dont on
parle.
A' cet égard on a dit à la Commune qu'on était contraire à une
politique qui ait des conséquences négatives par rapport à
l'environnement et au milieu. A présent nous n'avons pas encore
reçu de projets à propos de la route dont parlait M. Tonino. S'il y
aura cette requête, étant donné que ce sont nécessaires les
autorisations de la part des Assessorats, à ce moment-là on fera
une réflexion et sans doute on ne changera pas d'avis par rapport à
ce qu'on avait déjà décidé lorsqu'on avait pris en considération au
point de vue général la question de la défense de
l'environnement.
A présent on ne peut que dire cela: s'il y aura des nouveautés
on renseignera M. Tonino sur la décision de la Junte qui, je le
veux répéter ici, n'a pas changé depuis le moment où elle avait
fait cette discussion. On retient que les installations sont
nécessaires; elles ont déjà résolu le problème d'une certaine
façon, donc je crois que, si la route a un impact négatif sur le
territoire, au moment de la construction on sera à même de trouver
des solutions alternatives.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Per dichiararmi soddisfatto della
risposta ed anche delle intenzioni della Giunta in merito. Il
problema da noi è stato sollevato in questa fase che mi rendo conto
è ancora preliminare al parere della Giunta, proprio perchè per
quanto ci riguarda esprimiamo seri dubbi ed anche una seria
preoccupazione che una opera di questo tipo sia realizzata.
Concordiamo sulle proposte che ha fatto il Presidente della
Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK