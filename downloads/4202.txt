Consiglio Regionale della Valle d'Aosta - Oggetto del Consiglio n. 544 del 30 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 544 del 30 ottobre 1981 - Resoconto
OGGETTO N. 544/84 - DISEGNO DI LEGGE CONCERNENTE: "MAGGIORE
SPESA PER L'APPLICAZIONE DELLA LEGGE REGIONALE 7 DICEMBRE 1979, N.
70, CONCERNENTE PROVVIDENZE A FAVORE DEI NEFROPATICI CRONICI IN
DIALISI ITERATIVA O SOTTOPOSTI A TRAPIANTO RENALE".
Presidente -
Anche per questo oggetto c'è l'avviso
favorevole dell'Assessorato e delle competenti Commissioni.
L'Assessore Rollandin ha già, nell'illustrare il precedente
oggetto, illustrato anche il presente oggetto 42 relativo al
disegno di legge n. 320.
Ha chiesto di parlare l'Assessore alla Sanità ed Assistenza
sociale, Rollandin; ne ha facoltà.
Rollandin (UV)
- Per quanto riguarda il progetto di legge
non intenderei aggiungere altro, vorrei piuttosto dire due parole
sulla struttura della dialisi: a che punto è, visto che è
strettamente legato a questo problema, penso che interessi il
Consiglio sapere come procedono i lavori.
C'è stata l'ultimazione dei lavori in tutta la parte
strutturale; i macchinari, cioè tutta la parte piuttosto delicata
del montaggio dei reni artificiali e delle testate letto, che sono
particolarmente sofisticate e permettono una gestione ottimale di
questo servizio, sono, già in avviata fase di lavoro.
Per quanto riguarda la parte sanitaria e parasanitaria, il 19
era scaduto il termine di presentazione delle domande, ci sono
state tre domande di medici che hanno chiesto di lavorare in questa
struttura, che sono già state esaminate e questi potranno in breve
tempo entrare a seguire direttamente questa parte. Per la parte
presanitaria, con le ultime sanzioni che sono state fatte, si è in
grado di coprire questo reparto in particolare.
I tempi, quindi, secondo quanto era previsto nella elencazione
di un'interpellanza specifica, sono stati mantenuti e si potrà,
quanto prima, far fronte - adesso è una questione veramente di
giorni non più di mesi - al problema della dialisi a livello
locale, facendo rientrare i dialitici che utilizzano le strutture
della Regione Piemonte.
C'è da dire inoltre che il problema, a parte la prova delle
apparecchiature, è legato alla presa di contatto con i trattamenti
che vengono fatti nelle singole zone da parte dei medici che
dovranno gestirle, in modo che siano già a conoscenza di che cosa
succedeva nei vari centri, visto che i nostri dialitici erano
dislocati non in un punto solo, ma in diversi centri e siccome
ognuno ha un proprio tipo di funzionamento, anche se la pratica è
la stessa, questo è necessario per poter, poi, fare un
trasferimento graduale di questi ammalati per il trattamento a
livello locale.
Presidente
- È aperta la discussione.
Ha chiesto di parlare il Consigliere Péaquin; ne ha facoltà.
Péaquin (PCI)
- Ringraziamo l'Assessore alla Sanità e
all'Assistenza Sociale, Rollandin, per la spiegazione che ci ha
dato. Vorremmo, però, chiedere un chiarimento su di un punto che ci
sembra abbastanza allarmante. A quanto sta scritto nella relazione
si dice che l'aumento dei malati è passato da 16 a 23, vorremmo
chiedere se è possibile sapere quali sono i motivi di tale
aumento.
Presidente
- L'Assessore Rollandin intende fornire i
chiarimenti. La parola, quindi, all'Assessore.
Rollandin (UV)
- Diciamo che la spiegazione di questo
aumento di numero è di doppia natura: da una parte è legato a dei
casi in particolare che non erano previsti, nel senso che hanno
dovuto fare riferimento al rene artificiale perché non si riesce
più con le cure a mantenere quella riduzione, che per alcuni
diventa progressiva, della capacità renale. Dall'altra invece, si
tratta di casi che non erano residenti in Valle, e adesso che sono
rientrati utilizzano di questo trattamento.
Presidente
- Consideriamo chiusa la discussione generale.
Passiamo all'esame dell'articolato.
Do lettura dell'art. 1:
Art. 1
Per l'applicazione della legge regionale 7 dicembre 1979, n.
70, recante provvidenza a favore dei nefropatici cronici in dialisi
iterativa e sottoposti a trapianto renale, è approvata la maggiore
spesa annua di L. 30.000.000.
Presidente
- Metto in approvazione l'art. 1 testé
letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Do lettura dell'art. 2:
Art. 2
L'onere di L. 30.000.000 derivante dall'applicazione della
presente legge graverà sul capitolo 40920 della parte spesa del
bilancio di previsione della Regione per l'anno finanziario 1981 e
sui corrispondenti capitoli dei bilanci per gli anni
successivi.
Alla copertura di cui al precedente comma, si provvede
mediante riduzione di pari importo dello stanziamento iscritto al
capitolo 50000 (Fondo globale per il finanziamento di spese per
l'adempimento di funzioni normali - Spese correnti) della parte di
spesa del bilancio di previsione della Regione per l'anno 1981; per
gli anni 1982-1983 con la disponibilità relativa a "Sicurezza
Sociale - 2.2. Assistenza Sociale" del bilancio pluriennale
1981-1983; per gli anni successivi gli oneri saranno iscritti con
le leggi di approvazione dei relativi bilanci di
previsione.
Gli aumenti di spesa derivanti dall'adeguamento automatico al
costo della vita saranno determinati con legge di approvazione del
bilancio.
Presidente
- Metto in approvazione l'art. 2 testé
letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Do lettura dell'art. 3:
Art. 3
Al bilancio di previsione della Regione per l'anno
finanziario 1981 sono apportate le seguenti variazioni:
PARTE SPESA
Variazione in diminuzione
Capitolo 50000 - Fondo globale per il finanziamento di spese
per l'adempimento di funzioni normali (Spese correnti) L.
30.000.000
Variazione in aumento
Capitolo 40920 - Provvidenze a favore di nefropatici cronici
in dialisi iterativa o sottoposti a trapianto renale (L.R.
7.12.1979, n. 70) L. 30.000.000
Presidente
- Metto in approvazione l'art. 3 testé
letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Do lettura dell'art. 4:
Art. 4
Lo stanziamento di L. 12.000.000 iscritto al Settore 3 -
Sicurezza Sociale dell'allegato n. 7 alla legge regionale
23.3.1981, n. 17 relativo al rifinanziamento della legge regionale
7.12.1979, n. 70 è destinato alla copertura della presente
legge.
Lo stanziamento di L. 95.000.000 iscritto al settore 3 -
Sicurezza Sociale dell'allegato n. 7 alla legge regionale
23.3.1981, n. 17 relativo al rifinanziamento della legge regionale
9.11.1974, n. 40 è destinato per Lire 18.000.000 alla copertura
della presente legge.
Presidente
- Metto in approvazione l'art. 4.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Do lettura dell'art. 5.
Art. 5
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo alla sua pubblicazione nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 5 testé
letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Il Consiglio è chiamato a pronunciarsi sul
complesso della legge per votazione segreta.
Esito della votazione a scrutinio segreto:
Presenti e votanti: 28
Favorevoli: 26
Contrari: 2
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK