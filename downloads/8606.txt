Consiglio Regionale della Valle d'Aosta - Oggetto del Consiglio n. 3107 del 21 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3107 del 21 ottobre 1987 - Resoconto
OGGETTO N. 3107/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge presentati:
D.L. n. 448, presentata dal Consigliere Sandri in data 12
ottobre 1987, concernente: "Norme per l'istituzione di parchi e
riserve naturali". (2 Commissione)
D.L. n. 449, presentato dalla Giunta regionale in data 19
ottobre 1987, concernente: "Applicazione nella Regione Valle
d'Aosta degli interventi di cui alla lettera c) del secondo comma
dello art. 4 della legge 8 novembre 1986, n. 752, concernente
l'attuazione di interventi programmati in agricoltura" (1 e 3
Commissione)
D.L. n. 450, presentato dalla Giunta regionale in data 19
ottobre 1987, concernente: "Applicazione nella Valle d'Aosta del
regolamento C.E.E. n. 1401 del Consiglio del 6 maggio 1986 che
costituisce un'azione comune per il miglioramento dell'agricoltura
in alcune zone svantaggiate". (1 e 3 Commissione)
D.L. n. 451, presentato dalla Giunta regionale in data 19
ottobre 1987, concernente: "Rifinanziamento per l'anno 1987, della
legge regionale 24 agosto 1982, n. 43, concernente l'adesione della
Regione al Consorzio garanzia fidi fra gli agricoltori della Valle
d'Aosta". (1 e 3 Commissione)
D.L. n. 452, presentato dalla giunta regionale in data 19
ottobre 1987, concernente: "Rifinanziamento della legge regionale
16 giugno 1978, n. 23, concernente l'adesione della Regione al
Consorzio garanzia fidi fra gli artigiani della Valle d'Aosta". (l
e 3 Commissione)
D.L. n. 453, presentato dalla Giunta regionale in data 19
ottobre 1987, concernente: "Rifinanziamento della legge regionale
16 giugno 1978, n. 25, concernente l'adesione della Regione al
Consorzio garanzia fidi fra i commercianti della Valle d'Aosta". (1
e 3 Commissione)
D.L. n. 454, presentato dalla Giunta regionale in data 19
ottobre 1987, concernente: "Rifinanziamento della legge regionale
11 agosto 1976, n. 32, concernente l'adesione della regione al
Consorzio garanzia fidi fra gli industriali della Valle d'Aosta e
successive modificazioni". (1 e 3 Commissione)
D.L. n. 455, presentato dalla Giunta regionale in data 19
ottobre 1987, concernente: "Aumento, limitatamente all'anno 1987,
della spesa per l'applicazione della legge regionale 28 giugno
1962, n. 13, modificata con legge regionale 31 maggio 1979, n. 31,
recante norme per il risanamento del bestiame in Valle d'Aosta nei
riguardi delle brucellosi, tubercolosi e mastiti". (1 e 4
Commissione)
D.L. n. 456, presentato dalla Giunta regionale in data 19
ottobre 1987, concernente: "Interventi nel settore degli impianti
di risalita. - Rifinanziamento della spesa per l'applicazione delle
leggi regionali 3 agosto 1971, n. 10 e 15 luglio 1985, n. 46". (1 e
3 Commissione)
D.L. n. 457, presentato dalla Giunta regionale in data 19
ottobre 1987, concernente: "Destinazione dei fondi assegnati dallo
Stato ai sensi della legge 17 maggio 1983, n. 217: Legge quadro per
il turismo". (1 e 3 Commissione)
D.L. n. 458, presentato dalla Giunta regionale in data 19
ottobre 1987, concernente: "Autorizzazione di maggiore spesa per
l'applicazione dell'articolo 2, lettera b) e c), della legge
regionale 7 agosto 1986, n. 49, concernente interventi per la
realizzazione di infrastrutture ricreativo-sportive". (1 e 3
Commissione)
D.L. n. 459, presentato dalla Giunta regionale in data 19
ottobre 1987, concernente: "Autorizzazione di maggiore spesa per
l'applicazione della legge regionale 10 gennaio 1961, n. 2, e
successive modificazioni ed integrazioni concernente la concessione
di provvidenze per l'incremento del patrimonio alpinistico (rifugi
ed altre opere alpine)". (1 e 3 Commissione)
D.L. n. 460, presentata dal Consigliere Sandri in data 20
ottobre 1987, concernente: "Modificazione delle norme di adesione
della regione a Consorzi di garanzia fidi". (1 e 3 Commissione)
Il Consigliere Sandri in data 12 ottobre 1987, nel presentare la
proposta di legge n. 448 testè annunciata, ha ritirato la proposta
di legge n. 390 concernente: "Norme per l'istituzione di parchi e
riserve naturali".
Deliberazioni vistate: n. 8
Riunioni di Commissioni:
Ufficio di Presidenza: 1
1^ Commissione: 1
5^ Commissione: 1
Signori Consiglieri,
Non può non destare preoccupazioni l'aggravarsi della situazione
del Golfo a seguito di ripetuti attacchi iraniani a navi americane,
che hanno determinato una risposta della Marina degli Stati Uniti
che proprio ieri ha distrutto piattaforme petroliere di quel
Paese.
Questa apprensione è aumentata anche dalla presenza in quelle
acque di unità della nostra Marina militare.
L'auspicio che esprimiamo in questo momento è che la trattativa
già impostata dall'O.N.U. per addivenire ad un "cessate il fuoco"
possa riprendere e giungere ad una positiva soluzione, per porre
termine ad un conflitto che ormai dura da troppo tempo.
Profonda impressione ha suscitato la tragedia dell'aereo
dell'ATI precipitato, con 37 passeggeri a bordo, la scorsa
settimana, dopo il decollo. Esprimiamo alle famiglie delle vittime
la più sentita partecipazione al loro grande dolore.
Il Consiglio direttivo dell'Ordine degli Avvocati e dei
Procuratori di Aosta ha inoltrato a questa Presidenza un
comunicato-stampa contenente un invito ai Parlamentari valdostani e
a tutte le forze politiche per la soluzione di numerosi problemi
riguardanti il funzionamento della giustizia nella nostra Regione,
fra cui la sollecita copertura dei posti in organico previsti
presso il Tribunale di Aosta, la copertura dell'intero organico
della Pretura di Aosta e la soppressione della Pretura di
Donnas.
Il Comune di Aosta ha trasmesso a questa Presidenza il testo di
un ordine del giorno in merito alla petizione proposta alle Camere
dal Movimento per la Vita, approvata nella seduta consiliare del 7
aprile u.s..
Desidero infine rinnovare al collega Angelo POLLICINI le più
sentite condoglianze per la scomparsa della mamma, a nome mio
personale e di tutta la nostra Assemblea.
Ha chiesto di parlare il Consigliere Pedrini sulle comunicazioni
del Presidente del Consiglio, ne ha facoltà.
PEDRINI (P.L.I.) -
Volevo solo sottolineare il fatto che
ho sentito adesso della eventuale soppressione della Pretura di
Donnas. È chiaro che siamo assolutamente contrari a questa
decisione, perchè adesso e per tre anni è stato nominato un
Pretore, per cui la Pretura funziona perfettamente.
Non so se ci si rende conto che cosa vuol dire venire ad Aosta
dalla Valle di Gressoney o dalla Valle di Champorcher stare ad
aspettare delle ore in Tribunale o in Pretura, perdendo del tempo,
giornate intere, senza poi, sovente, alcun risultato.
Desidero che sia messo a verbale che, da parte del Partito
Liberale, ci opporremo con tutte le nostre forze allo spostamento
della Pretura di Donnas, che in questo momento funziona
perfettamente e che per tre anni ha coperto il posto di
Pretore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK