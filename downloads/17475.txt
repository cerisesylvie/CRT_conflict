Consiglio Regionale della Valle d'Aosta - Oggetto del Consiglio n. 862 del 6 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 862 del 6 ottobre 1999 - Resoconto
OGGETTO N. 862/XI Organizzazione di una campagna
pubblicitaria per l'applicazione della legge a favore della
famiglia. (Interrogazione)
Interrogazione Richiamate le dichiarazioni
dell’Assessore regionale alla Sanità e servizi
sociali, risalenti all’inizio
dell’anno in corso, con le quali egli confermava
l’imminente uscita di un opuscolo informativo a
supporto della conoscenza, per la popolazione della Valle
d’Aosta, della legge regionale 44/98;
Vista la deliberazione di Giunta regionale n° 2680 del 9 agosto
1999 "Affido di incarico ai sensi della L.R. n. 18/98
– Capo I – alla società Avi Presse
s.r.l. di Aosta per attività pubblicitarie in relazione alla
applicazione della L.R. 27 maggio 1998, n. 44 recante "iniziative a
favore della famiglia". Impegno di spesa";
Considerato che la legge regionale soggetto
dell’affidamento dell’incarico risale
appunto al maggio 1998 e che il relativo impegno di spesa è stato
approvato 15 mesi dopo l’entrata in vigore della
stessa;
Preso altresì atto che la legge in questione non è conosciuta
dalla gran parte della popolazione valdostana e che, per altri tipi
di leggi, l’Amministrazione regionale ha organizzato
campagne pubblicitarie e di informazione in tempi decisamente più
brevi rispetto a quelli in merito alla legge suindicata;
i sottoscritti Consiglieri regionali
Interrogano
La Giunta regionale per conoscere:
1) le motivazioni per le quali si è deciso di provvedere
all’organizzazione di una campagna pubblicitaria ad
oltre quindici mesi dall’entrata in vigore della
legge citata in premessa;
2) se non ritiene tardiva l’organizzazione di
detta campagna pubblicitaria;
3) le modalità di scelta dalla ditta appaltatrice.
4) se si è già iniziato a liquidare le spettanze alle famiglie e
in che percentuale rispetto alle domande pervenute.
F.to: Lanièce - Marguerettaz - Viérin M. - Comé
PrésidentLa parole à l'Assesseur à la santé, au bien-être et
aux politiques sociales, Vicquéry.
Vicquéry (UV)
Nella seduta del Consiglio regionale del 10
marzo 1999 avevo preso l'impegno di pubblicizzare ulteriormente la
legge sulla famiglia che, come è stato riferito testé, si è
autopubblicizzata comunque, se è vero come è vero che gli uffici
sono? come??
(interruzione di un consigliere, fuori microfono)
? grazie a Marco Viérin? se è vero come è vero che gli uffici
sono stati letteralmente invasi da cittadini e genitori che
chiedevano d'intervenire sull'aspetto della legge immediatamente
applicabile che è quella che citava prima la collega Squarzino?
Ricordo che in quella data, proprio in occasione di
un'interpellanza del collega Lattanzi, che mi dispiace sia assente?
eccolo?, il collega ci dava un consiglio che era quello di arrivare
ad informare la popolazione e cioè velocemente passare la
comunicazione ai cittadini attraverso quel pieghevole piuttosto che
attraverso informazioni specifiche ai cittadini. Abbiamo raccolto
di buon grado questo suggerimento e abbiamo tentato di mettere in
piedi questo dépliant che, come ho avuto modo di dire
precedentemente, vede la sua apparizione non dopo 15 mesi
dall'entrata in vigore della legge, ma solo dal 3 febbraio di
quest'anno, data dalla quale la legge è in effetti operativa perché
rinviava ad un atto amministrativo di Giunta regionale
l'applicazione stessa.
Ho avuto modo di dire che antecedentemente si era pubblicizzata
la legge grazie ad informazioni ad amministratori, medici, reparti,
unità operative, sindacati, patronati e devo dire che i patronati
hanno svolto una grossa funzione su questo versante perché molti si
rivolgevano a loro per la predisposizione delle domande, sono stati
fatti incontri con l'Assemblea del Consorzio degli enti locali e
altre iniziative ancora.
Per quanto riguarda i dati, riprendo quelli forniti
precedentemente: alla data del 30 aprile 1999 sono pervenute 2.905
domande per 3.197 bambini aventi diritto e dall'1° maggio 1999 al
30 settembre 1999 altre 364 domande per 370 bambini aventi diritto.
Per quanto concerne quest'aspetto, è vero che i dati a tutt'oggi
che posso dare sono riferiti solo all'articolo che riguarda:
sostegno, educazione e cura dei bambini e non ad altri aspetti:
lavoro domestico, voucher per servizi, sostegno alle famiglie
numerose, in genere tutta la parte relativa all'applicazione
dell'autorganizzazione delle famiglie su cui la Giunta regionale
ultimamente ha deliberato i criteri di massima.
È una legge complessa questa, che ci viene richiesta da più
parti per prenderne spunto, ma in quanto legge complessa deve
essere recepita integralmente non solo dagli uffici, ma anche dalla
cittadinanza e ripeto che su alcuni aspetti, mi riferisco al
voucher per servizi, all'aspetto del sostegno alle famiglie
numerose non è ancora di diffusione corrente perché gli strumenti
operativi che l'assessorato, tramite il settore delle politiche
sociali, mette in piedi sono strumenti complessi, vanno dalla legge
sul minimo vitale, alla legge n. 22 che riguarda il sostegno per
l'assistenza domiciliare in certi soggetti particolari, ai progetti
obiettivo specifici individualizzati ed è un complesso di misure
che gli operatori sociali, in particolar modo gli assistenti
sociali propongono ai soggetti interessati, i quali scelgono
d'intesa quale tipo di misura mettere in piedi. Per fare un
semplice esempio, il voucher per servizi, che consiste nel proporre
ai cittadini di utilizzare questo voucher di 1 milione all'anno per
accedere a certi servizi di tipo privatistico e che è nato dalla
valutazione della carenza del servizio pubblico, mi riferisco a
fisioterapia o quant'altro, quest'istituto previsto dalla legge non
è ancora stato ben compreso e arriverà poco a poco ad essere
recepito da tutti.
Per rispondere alla domanda riguardante l'incarico,
quest'incarico è stato dato con deliberazione del 9 agosto e
approvato ai sensi del capo I° della legge regionale n. 19/98 per
la realizzazione di 10 mila cartellini contenenti ciascuno otto
schede bilingue illustranti gli interventi predisposti a fronte di
una spesa, direi modica, di 21.240.000 lire. Abbiamo ritardato,
Consigliere Lanièce, la divulgazione di questo dépliant proprio per
le motivazioni che ho detto prima: la legge finanziaria 1998
prevedeva gli interventi a favore delle famiglie, la cosiddetta
"legge Turco". Questa legge finanziaria 1998 però, a dimostrazione
che tutto il mondo è paese, ha fatto slittare il decollo della
legge al 20 settembre di quest'anno, a venti giorni fa e non
volevamo perdere l'occasione di mandare in stampa un dépliant senza
poter aggiungere quest'ultima scheda che abbiamo aggiunto
all'ultimo momento, anche graficamente si vede che non era inserita
prima perché non è visibile.
Questa scheda rinvia semplicemente al decreto del Ministro di
solidarietà sociale dicendo che l'articolo 65 prevede questi
assegni di nucleo familiare con almeno tre figli minori e l'assegno
di maternità per le madri che non beneficiano di trattamento e si
dice che gli assegni saranno erogati al richiedente dal comune di
residenza perché non avevamo ancora indicazioni specifiche. Sembra
invece che si debba far domanda al comune di residenza, ma poi gli
assegni verranno erogati probabilmente dall'INPS e allora volevamo
far coincidere perché sarebbe stato uno spreco non integrare questo
dépliant. I tempi hanno ritardato per questi motivi rispetto
all'impostazione iniziale.
Questo è quanto mi sento di dire, mi pare di aver risposto a
tutti i punti. Sulla liquidazione ho già avuto modo di dire
precedentemente, comunque a tutt'oggi su 3.537 bambini, sono stati
liquidati 1.009 pari a circa il 30 percento, e gli altri verranno
liquidati con la tempistica degli uffici, ma comunque entro i
prossimi 40-50 giorni.
Président
La parole au Conseiller Lanièce.
Lanièce (Aut)
Prendiamo atto della risposta che ci ha
fornito l'Assessore, il quale ha richiamato l'iniziativa del
collega Lattanzi, giustamente, ma anche gli Autonomisti avevano
presentato nella seduta del 10 febbraio scorso la richiesta per
delucidazioni in merito a questa legge e nella risposta a
quest'interrogazione l'Assessore aveva evidenziato che le modalità
di applicazione della legge regionale per la famiglia, legge n. 44,
erano già state comunicate tramite l'invio del testo della
normativa stessa a tutti i sindaci, ai presidenti della comunità
montana, ai medici di base.
Inoltre l'USL si sarebbe preoccupata a breve, informava
l'Assessore, di trasmettere la legge all'unità operativa di
Ostetricia e a tutti gli operatori sanitari ed assistenti sociali
della Valle d'Aosta, di conseguenza ne sarebbero stati informati i
patronati e le organizzazioni sindacali e vi sarebbe stata
l'attuazione, nel giro di pochi giorni, di una campagna di
affissione in luoghi pubblici di avvisi informativi, sempre in
merito a questa legge.
È chiaro che se tutta quest'intenzionalità pubblicitaria fosse
stata realizzata nella maniera dovuta, forse non ci sarebbe stato
bisogno, nella riunione della Giunta regionale dello scorso 9
agosto, di stanziare altri 21 milioni, anche se la cifra è bassa,
per la realizzazione di 10 mila cartelline in italiano e francese
per partire con un'ulteriore campagna pubblicitaria, fra l'altro in
ritardo di 16 mesi dall'approvazione in Consiglio regionale di
questa legge. Questo è un dato di fatto: 16 mesi fa è stata
approvata questa legge, dopo 16 mesi diamo vita a una campagna
pubblicitaria sui contenuti di questa legge.
È evidente che l'assessorato non è riuscito a coinvolgere
fortemente il settore socio-sanitario e gli enti locali visto che
l'informazione precedentemente disposta ed inviata non deve
evidentemente aver funzionato a dovere, se si è dovuto correre ai
ripari.
Il lato più preoccupante e scandaloso della questione è che
stiamo parlando della legge sulla famiglia, il fulcro fondamentale
sul quale si fonda la società civile e che pertanto è meritevole
della massima attenzione sia per quanto concerne la divulgazione,
sia per la relativa attuazione; infatti la legge regionale sulla
famiglia prevede la possibilità di diversi aiuti economici per
ciascuno dei quali sono stati indicati dei termini perentori oltre
i quali non si può accedere ai benefici della legge stessa. In
effetti, se andiamo a prendere la delibera con cui sono stati
fissati questi criteri, una del dicembre 1998 e una del febbraio
1999, si legge che, per quanto riguarda i contributi per
l'indennizzo per gli infortuni domestici, la domanda relativa deve
essere presentata entro il termine perentorio di 10 giorni dalla
data dell'infortunio.
Altro limite posto riguardava l'assegno postnatale che fissa un
termine di 160 giorni dalla nascita, l'indennità di degenza
ospedaliera entro 6 mesi dall'avvenuta dimissione ospedaliera e
infine la realizzazione di progetti sperimentali entro il 30 giugno
1999.
Dunque abbiamo fissato dei criteri e la pubblicità di questa
legge viene fatta in un periodo posteriore rispetto alla scadenza
degli stessi perché se dopo che la legge è entrata in vigore,
qualcuno ha avuto un infortunio domestico, se non ne era a
conoscenza non ha potuto usufruire dei soldi perché la legge parla
di 10 giorni dal verificarsi dell'infortunio. Se per caso è nato
qualcuno, i cui genitori non erano a conoscenza
dell’esistenza dell’assegno
postnatale, si è perso questo diritto. La stessa cosa vale per la
degenza ospedaliera e per i progetti sperimentali.
Queste cose dimostrano che c'è stata una disfunzione a livello
di assessorato; non sarà colpa dell'Assessore, ma c'è stata una
disfunzione. Poniamo dei criteri perentori oltre i quali non si ha
diritto a chiedere dei contributi e poi la pubblicità su questi
termini viene fatta a posteriori, 16 mesi dopo l'approvazione.
Occorreva informare meglio e in breve tempo i cittadini
valdostani predisponendo già allora, una volta pubblicata la legge
sulla Gazzetta ufficiale, un'accurata campagna informativa e non
aspettare, come invece è accaduto, oltre un anno di tempo.
Président
La parole au Vice-président Viérin Marco dans la
limite de 30 secondes.
Viérin M. (Aut)
Volevo anticipare un problema che
emergerà. Assessore, lei ci dice al quarto quesito che sono state
liquidate le spettanze per circa un 30 percento. Ricordo che
parecchie di queste domande sono da diversi mesi giacenti presso
l'assessorato.
Anche su iniziative che ho fatto, come altri consiglieri, molte
persone ci hanno tempestato di telefonate per chiederci di
sollecitare la liquidazione delle spettanze perché se una legge
sulla famiglia vuole essere una vera legge per la famiglia, non può
far sì che ci sia una parte burocratica oltre un anno di tempo
prima che dia i suoi frutti alle famiglie che hanno bisogno.
Siccome abbiamo detto per la pubblicità di questa legge di fare
un dépliant, oggi diciamo che sarebbe bene cominciare ad attrezzare
l'assessorato affinché si acceleri nella liquidazione delle
spettanze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK