Consiglio Regionale della Valle d'Aosta - Oggetto del Consiglio n. 22 del 4 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 22 del 4 novembre 2020 - Resoconto
OGGETTO N. 22/XVI - Interrogazione: "Tempistica degli
interventi da realizzare nella strada regionale n. 41 tra il Comune
di Saint-Nicolas e l'abitato di Vétan".
Bertin (Presidente) -
Passiamo al punto 6 dell'ordine del
giorno. Per il Governo risponde l'assessore Marzi, ne ha
facoltà.
Marzi (AV-SA) -
Comincio con ringraziare i colleghi per
l'interrogazione di riferimento: quali siano gli interventi
necessari per poter riaprire al traffico l'intero tratto stradale a
beneficio di chi naturalmente ne fa uso.
In esito alle risultanze dello studio condotto da parte della
struttura attività geologiche, si è potuto accertare che il
cedimento del piano viabile non sia imputabile a un fenomeno
franoso in atto a scala di versante, ma bensì coinvolga gli strati
più superficiali del pendio. Lo studio geologico ha ipotizzato
alcune tipologie di interventi volte al consolidamento del corpo
stradale con conseguente ripristino della viabilità a doppio senso
di marcia, fra cui la realizzazione di una paratia di micropali o
di un muro di sostegno. Si prevede di realizzare in particolare una
struttura di sostegno posta a valle della strada costituita da
micropali in acciaio con sovrastante cordolo in cemento armato.
Sarà così eliminato il restringimento attualmente presente e
ripristinato il doppio senso di marcia. Con il medesimo intervento
si ottimizzerà inoltre la raccolta e lo smaltimento delle acque di
piattaforma e si provvederà al rifacimento della pavimentazione in
conglomerato bituminoso.
Quali siano le tempistiche per la realizzazione di questi
interventi. Nell'ottobre del corrente anno la struttura viabilità e
opere stradali ha affidato la progettazione dell'intervento; entro
il primo semestre 2021 si procederà con l'approvazione del progetto
esecutivo e l'avvio della procedura di gara. L'inizio dei lavori è
previsto nell'autunno del medesimo anno.
Siamo consapevoli che sia intercorso un tempo troppo lungo tra
l'evento e l'intervento sopra richiamato per questo, assieme agli
uffici che stanno operando con solerzia, stiamo scegliendo la
modalità più celere possibile, tenendo conto anche del periodo che
stiamo vivendo. È corretto però, visto che ci assumiamo le
responsabilità del caso, anche dire che nel corso di questi anni
gli interventi e i fondi previsti sono stati sempre drenati da
eventi accidentali di matrice assolutamente calamitosa che sono
occorsi e che hanno previsto la somma urgenza e quindi la
deviazione delle risorse destinate a questo intervento verso
appunto gli interventi calamitosi del caso.
Presidente -
Per la replica il collega Lavy.
Lavy (LEGA VDA) -
Grazie Assessore, direi che mi ritengo
abbastanza soddisfatto. Sono stati fatti dei passi in avanti già
nella scorsa legislatura, il collega Aggravi aveva presentato
un'interpellanza per chiedere quale fosse lo stato dei lavori e la
risposta che diede allora l'assessore Borrello era abbastanza
ancora di attesa, chiamiamola così.
Sono stati dunque fatti passi in avanti, la ringrazio per
questo. Già quando ero consigliere comunale mi ero interessato in
maniera molto attiva di questa questione, perché è fondamentale che
i
Sen Nicolanen
dopo sette anni, che sono veramente tanti,
abbiano la possibilità di ripercorrere in maniera corretta la
strada, anche perché adesso purtroppo è ancora abbastanza
pericolosa, proprio per il semplice fatto che metà carreggiata è
usufruibile e l'altra no e adesso che arriva l'inverno non vorrei
che venisse a capitare qualcosa.
Ovviamente controllerò che l'iter che mi ha spiegato venga posto
in essere e quindi spero di non dover ripresentare poi future
iniziative nei prossimi Consigli.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK