Consiglio Regionale della Valle d'Aosta - Oggetto del Consiglio n. 1236 del 5 aprile 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 1236 del 5 aprile 2000 - Resoconto
OGGETTO N. 1236/XI Notizie in merito all'acquisto di capi di
abbigliamento per promozione immagine della Regione.
(Interrogazione)
Interrogazione Appreso che la Regione autonoma Valle
d’Aosta in seguito a proposta effettuata da
un’azienda locale ha acquistato 1500 magliette a
Lire 29.520.000 per "la particolarità dei colori del cotone e
l’originalità dei disegni strettamente collegati
agli aspetti naturalistici e artigianali della Valle
d’Aosta, nonché per la riproduzione su ogni
maglietta della scritta "Vallée d’Aoste";
i sottoscritti Consiglieri regionali
Interrogano
l’Assessore al Turismo per sapere:
- se il giudizio e la valutazione di cui in premessa sono stati
espressi di un’apposita struttura interna
all’Amministrazione regionale o se siano il frutto
delle sue conoscenze e della sua esperienza personale;
- se nel passato altri capi di abbigliamento siano stati
utilizzati a promozione dell’immagine della Valle
d’Aosta.
F.to: Frassy - Tibaldi - Lattanzi
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Al primo quesito rispondiamo che il giudizio
e la valutazione sono stati espressi esclusivamente dai funzionari
dell'ufficio competente.
Al secondo quesito rispondiamo che in passato sono già stati
utilizzati capi di abbigliamento come omaggio promozionale,
principalmente magliette riportanti il logo Valle d'Aosta-Vallée
d'Aoste e in occasione di particolari eventi sportivi anche altri
capi, sempre di abbigliamento, quali felpe, cappellini o giacche a
vento.
Président
La parole au Conseiller Frassy.
Frassy (FI)
Sintetica la risposta dell'Assessore! Penso
che qualche considerazione debba essere fatta a margine delle
sintetiche risposte che l'Assessore ha dato.
Nello scorso Consiglio il nostro gruppo aveva posto con
un'interrogazione all'Assessore Lavoyer domande circa le procedure
inerenti l'acquisto di fotografie che erano pervenute
all'Assessorato; in questo Consiglio domandiamo invece
all'Assessore notizie in merito ad un'altra proposta pervenuta
all'Assessorato e riguardante per l'appunto le magliette che sono
oggetto dell'interrogazione.
La riflessione che ci viene a margine di queste interrogazioni e
di queste risposte è se nei fatti l'Assessorato al turismo abbia
ampliato la delega al commercio, perché mi sembra di capire che
ormai nei tanti rami in cui l'Amministrazione regionale sta
operando, molti forse anche poco istituzionali, ci sia un ramo
nuovo che sconfini quanto meno nella pratica commerciale, se non
nella gestione delle problematiche del commercio.
Non ci stupiremmo un domani di vedere altre delibere analoghe su
generi ancora più voluttuari e poco attinenti a quella che è
l'immagine e l'attività.
L'Assessore ci risponde che comunque questo serve a promuovere
l'immagine della Valle d'Aosta; ci domandiamo anche perché siano
stati personalizzati con il logo dell'Assessorato al turismo e non
con il logo della Regione Valle d'Aosta?
(interruzione dell'Assessore Lavoyer, fuori
microfono)
? c'è scritto in delibera, Assessore:
"Rende inoltre noto che
ogni maglietta è confezionata in buste e tubi di plastica"
parentesi, poco ecologica la valutazione
"debitamente
personalizzati con il logo dell'Assessorato al turismo"
? Ah,
Valle d'Aosta? mi dicevano i miei colleghi se questo logo poteva
riassumere anche la doccia della ristrutturazione, perché
probabilmente questa ultimamente era l'immagine che più aveva
caratterizzato una serie di chiacchiere che erano nate attorno al
suo Assessorato, Assessore, perché queste sono delibere che noi
riteniamo disinvolte.
Ciò detto, ci auguriamo che ci siano dei criteri nel futuro,
altrimenti faremo in modo che altri produttori facciano pervenire
alla sua attenzione altre proposte e di conseguenza possano anche
loro ottenere la considerazione che è stata data alle proposte che
finora sono pervenute!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK