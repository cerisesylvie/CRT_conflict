Consiglio Regionale della Valle d'Aosta - Oggetto del Consiglio n. 282 del 11 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 282 del 11 gennaio 1984 - Resoconto
OGGETTO N. 282/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Provvedo alle Comunicazioni del Presidente
dal 14 dicembre 1983 ad oggi:
Disegni di legge presentati:
Disegni di legge vistati:
Disegno di legge n. 9, concernente: "Aumento per l'anno 1983
della spesa per l'applicazione della L.R. concernente la
concessione di contributi per l'espropriazione e l'occupazione
d'urgenza di aree di terreno".
Disegno di legge n. 10, concernente: "Aumento della spesa per
l'applicazione della L.R. concernente l'istituzione
dell'E.V.A.R.T.".
Disegno di legge n. 11, concernente: "Rifinanziamento, per
l'anno 1983, della L.R. recante la concessione di contributi per
l'incremento ed il miglioramento delle attività delle imprese
commerciali".
Disegno di legge n. 12, concernente: "Rifinanziamento, per
l'anno 1983, delle L.R. 16 giugno 1978, n. 24 e 25, concernenti
l'adesione della Regione ai Consorzi garanzia fidi fra gli
industriali e i commercianti".
Disegno di legge n. 13, concernente: "Rifinanziamento della L.R.
30 dicembre 1982, n. 101, concernente la costituzione dei fondi di
rotazione per l'artigianato, il commercio e la cooperazione".
Disegno di legge n. 14, concernente: "Finanziamento delle
attività previste dalla L.R. 18 febbraio 1983, n. 4, recante
l'istituzione dell'Ufficio regionale della Protezione Civile".
Disegno di legge n. 15, concernente: "Ulteriore finanziamento
della spesa per l'applicazione della L.R. 2 dicembre 1982, n. 84,
concernente finanziamenti per la realizzazione di presidi
sociosanitari distrettuali".
Disegno di legge n. 16, concernente: "Ulteriore finanziamento
della spesa per l'applicazione della L.R. recante interventi per
opere pubbliche destinate all'assistenza delle persone anziane,
inabili ed handicappate".
Disegno di legge n. 17, concernente: "Autorizzazione della spesa
di lire due miliardi per la realizzazione dell'impianto di
compattazione per lo smaltimento dei rifiuti solidi urbani".
Disegno di legge n. 18, concernente: "Ulteriore finanziamento,
limitatamente all'anno 1983, della spesa per l'applicazione della
L.R. recante norme in materia di promozione di servizi a favore
delle persone anziane ed inabili".
Disegno di legge n. 19, concernente: "Finanziamento per la
realizzazione di presidi polidistrettuali".
Disegno di legge n. 20, concernente: "Aumento dello stanziamento
per l'applicazione della L.R. recante provvidenze per il
miglioramento, l'incremento delle produzioni agricole
pregiate".
Disegno di legge n. 21, concernente: "Aumento, per l'anno 1983,
della spesa per l'applicazione della L.R. concernente la
sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale".
Disegno di legge n. 22, concernente: "Autorizzazione di maggiore
spesa per l'anno 1983 per l'applicazione della
L.R. recante norme per favorire l'inserimento nella vita sociale
delle persone con difficoltà psichiche, fisiche e sensoriali.
Disegno di legge n. 23, concernente: "Norme integrative della
L.R. concernente interventi per favorire l'inserimento lavorativo
di cittadini portatori di handicaps".
Disegno di legge n. 24, concernente, "Aumento, per l'anno 1983,
dello stanziamento per l'applicazione della L.R. recante contributi
per la costruzione, la ricostruzione di tetti in lose e di balconi
tipici in legno".
Disegno di legge n. 25, concernente: "Aumento, per l'anno 1983,
della spesa per l'applicazione della L.R. concernente la
concessione di contributi per l'incremento del patrimonio
alpinistico".
Disegno di legge n. 26, concernente: "Primo provvedimento di
variazione al Bilancio di previsione della Regione per l'esercizio
1983".
Disegno di legge n. 27, concernente: "Contributi alle Comunità
Montane nelle spese di investimento - Adeguamento dello
stanziamento previsto dalla legge 5 aprile 1973, n. 13".
Disegno di legge n. 28, concernente: "Concessione di contributi
per il consolidamento di edifici notificati o tutelati ai sensi
della legge 1 .6.1939, n. 1089".
Disegno di legge n. 29, concernente: "Intervento finanziario per
la realizzazione del collegamento autostradale di adduzione al
traforo del Monte Bianco".
Disegno di legge n. 32, concernente: "Concessione al Comune di
Aosta di un contributo per l'acquisizione del quartiere Case Cogne
di Aosta".
Disegni di legge non vistati:
Deliberazioni vistate: n. 20
Deliberazioni non vistate:
Con lettera in data 4 gennaio 1984, il Presidente della
Commissione di Coordinamento ha richiesto chiarimenti in merito
alla deliberazione n. 249/VIII in data 14 dicembre 1983,
concernente: "Approvazione delle modalità per l'erogazione di
contributi di studio a studenti valdostani iscritti a corsi
universitari presso Università estere".
Riunioni di Commissioni:
Oltre all'adunanza consiliare in data 4 gennaio 1984, relativa
alla presa d'atto delle dimissioni della Giunta ed all'elezione
della nuova Giunta, si sono avute le seguenti riunioni:
Ufficio di Presidenza: 1
Conferenza Capi Gruppo e Ufficio di Presidenza: 1
I Commissione: 1
IV Commissione: 1
I^ Commissione con i Capigruppo per Casa da Gioco: 4
Signori Consiglieri,
la crisi della Giunta regionale ha provocato la decadenza di
numerosi oggetti già iscritti all'ordine del giorno di precedenti
adunanze e successivamente rinviati.
Tali oggetti possono essere suddivisi nei seguenti gruppi:
a) Interrogazioni ed Interpellanze.
Essendo tali atti indirizzati alla Giunta dimissionaria, si
ritiene che gli stessi debbano essere considerati decaduti,
analogamente a quanto si verifica al termine di ogni
legislatura.
Tali oggetti sono i seguenti:
Interrogazione del Consigliere Pascale:
Inquadramento presso l'USL del personale già dipendente degli
Enti mutualistici disciolti.
Interrogazione del Consigliere Baldassarre:
Dati sul personale non di ruolo in servizio presso la
Regione.
Interrogazione con risposta scritta del Consigliere
Torrione:
Dati sull'utilizzazione degli elicotteri della Società Eli-Alpi
S.p.A. nel quadro della convenzione stipulata con la Regione, per
interventi di emergenza, calamità, lavori e ricerche.
Interrogazione con risposta scritta del Consigliere Cout:
Erogazione da parte della Regione nel trattamento di quiescenza
provvisorio a insegnanti appartenenti ai ruoli regionali.
Interpellanze dei Consiglieri Torrione, Pascale, e Breuvé:
Pubblicazione di una relazione riservata del Commissario
regionale presso la Casa da Gioco di Saint Vincent.
Costituzione di un nuovo Assessorato regionale
dell'Ambiente.
Interpellanza dei Consiglieri Torrione e Breuvé:
Provvedimenti della Regione per il rispetto del territorio e la
difesa dell'ambiente alpino.
Interpellanze del Consigliere Riccarand:
Iniziative per dotare la Regione e la città di Aosta di un
sistema bibliotecario efficace ed adeguato.
9) Notizie di viaggi di amministratori e dipendenti della
Regione per visita a Case da Gioco.
Iniziative per facilitazioni e riduzioni per l'utilizzo di
impianti di risalita a favore dei residenti in Valle d'Aosta.
Interpellanza dei Consiglieri Mafrica e Millet:
Interruzione del servizio di consegna gratuita dei
medicinali.
12) Interpellanza dei Consiglieri Mafrica, Millet e Bajocco:
Cessione di appalti di opere pubbliche regionali da parte delle
imprese aggiudicatarie.
Interpellanza dei Consiglieri Tonino, Mafrica e Cout:
Interventi della Regione per le future prospettive dell'attività
degli stabilimenti ILSSA-VIOLA di Pont baint Martin.
Interpellanza dei Consiglieri Millet e Cout:
Gestione commissariale della Cooperativa Artigiana "La Grolla"
di Saint Pierre.
b) Proposte di iniziativa della Giunta dimissionaria, che devono
considerarsi decadute, come le interrogazioni e le
interpellanze.
Tali oggetti sono i seguenti:
Approvazione dello stato finale delle opere e relative spese per
l'ampliamento della Casa da Gioco di Saint Vincent.
Delega alla. Giunta;
Concessione di un contributo di lire 5.000.000 al Parroco di
Donnas, per la sostituzione dei canali gronda e dei pluviali di
discesa per la chiesa Parrocchiale dedicata a San Pietro nel
capoluogo di Donnas. Approvazione ed impegno di spesa.
Concessione di un contributo di lire 1.750.000 al Parroco di
Oyace, per l'installazione di un impianto di allarme antifurto a
protezione della Chiesa Parrocchiale nel capoluogo di Oyace.
Approvazione ed impegno di spesa.
Sono invece regolarmente iscritte all'ordine del giorno
dell'adunanza odierna le deliberazioni di Giunta adottate in via
d'urgenza che devono essere ratificate a norma dell'art. 36 - 2°
comma - dello Statuto e le mozioni, trattandosi di atti di
iniziativa dei Consiglieri, non espressamente rivolti alla
Giunta.
E' parimenti iscritto all'ordine del giorno il Regolamento per
il funzionamento della Consulta per la condizione femminile, del
quale è relatore il Presidente del Consiglio, e che pertanto rimane
valido.
All'inizio di ogni anno è consuetudine di questa Presidenza
tracciare un quadro riassuntivo dell'attività svolta dagli organi
consiliari nel decorso anno.
Questa mia breve esposizione si suddividerà in due parti:
una concernente dati tecnici sul numero delle riunioni degli
organi consiliari e sull'attività svolta dai singoli Consiglieri e
voglio cioè riferirmi al numero delle interrogazioni, delle
interpellanze, delle mozioni presentate dai singoli Gruppi, che
troverete nel prospetto che vi è stato distribuito.
La seconda concernente le relazioni esterne tenute dal Consiglio
e dagli Organi consiliari.
E' sempre stata caratteristica di questa Presidenza lavorare per
consentire l'instaurarsi di più stretti rapporti con le altre
Regioni ed in modo particolare con alcune Regioni dell'area
francofona.
Il mio predecessore, che ora mi affianca nell'Ufficio di
Presidenza nella qualità di Vice Presidente del Consiglio, aveva
positivamente operato agli inizi del 1983 per creare nuovi rapporti
con una Regione francese, la Franche-Comté, avente caratteristiche
assai simili alla Valle d'Aosta.
Frutto di questo lavoro è stato il gemellaggio tra le due
Regioni siglato in data 18 gennaio 1983 a Besançon nel corso di una
suggestiva cerimonia svoltasi nella sala delle riunioni del
Consiglio generale del DOUBS alla presenza della massime autorità
politiche delle due Regioni.
Questo gemellaggio penso possa gettare le premesse per una più
stretta collaborazione fra le due Regioni che - come ricordò in
quella occasione il Presidente del Consiglio generale del DOUBS
George GRUILLOD - "Dont les cultures sont nées du même passé et
s'alimentent aux mêmes atavismes" - tengo a ribadire che l'attuale
Presidenza opererà perché quanto deciso in quella occasione sia
realizzato pienamente nell'interesse delle due Regioni.
Appena eletto alla Presidenza del Consiglio, ho inteso gettare
le basi per un più proficuo e stretto legame con gli emigrati
valdostani all'estero.
E' stata mia premura prendere contatti con gli esponenti della
emigrazione valdostana ed in modo particolare con la più giovane
delle Associazioni di emigrati, l'Association des Levalloisiens
d'origine valdôtaine.
Ho ritenuto, in data 8 ottobre 1983, compiere una visita a
Levallois Perret alla Maison Valdôtaine, una struttura voluta dai
Levalloisiens d'origine valdostana e realizzata pochi anni
addietro.
Il 23 gennaio prossimo sarò nuovamente a Levallois con una
Delegazione del Consiglio, per un incontro con il Sindaco e la
Giunta comunale di Levallois, che è succeduta, nel marzo scorso,
alla precedente amministrazione guidata dal Sig. Parfait Jean.
Tale incontro avrà lo scopo di creare nuovi rapporti di
collaborazione tra la nuova Amministrazione e i valdostani di
Levallois.
Altro avvenimento importante che questa Presidenza ha voluto
ricordare nell'ultima parte del 1983 è stato il quarantesimo
Anniversario della Dichiarazione di Chivasso che abbiamo degnamente
ricordato il 19 dicembre u.s. alla presenza di coloro che nel
lontano 1943 sottoscrissero tale importante atto che ancor oggi
riveste una importanza estrema.
Questa celebrazione è avvenuta nel quadro delle manifestazioni
per il quarantesimo anniversario della Lotta di Liberazione di cui
si è fatto promotore un apposito Comitato allargato alla
partecipazione dei rappresentanti delle Forze politico-sociali e
delle Associazioni combattentistiche e partigiane.
Tale Comitato continuerà la sua attività nel 1984 con la
promozione di un Convegno celebrativo del quarantesimo anniversario
della morte di Emile Chafaux.
In ultimo vorrei concludere queste mie brevi dichiarazioni
ricordando che questa Presidenza ha inteso intensificare, sia a
livello politico che di funzionari, i rapporti con le Regioni a
Statuto Speciale ed a Statuto Ordinario.
A tale proposito si sono svolti incontri a Torino, a Venezia e
proprio ieri a Bologna. Nel corso di tali incontri è stata decisa
la costituzione di un Comitato ristretto dei Presidenti dei
Consigli regionali delle Regioni a Statuto Speciale ed
Ordinario.
La Valle d'Aosta è stata chiamata a far parte di questo Comitato
ristretto in rappresentanza delle Regioni a Statuto Speciale.
Tale attività mi auguro possa continuare nel 1984 al fine di
gettare le basi per sempre più stretti rapporti di collaborazione
della Valle d'Aosta con le altre Regioni.
Ed ora vorrei citare alcuni dati sull'attività del Consiglio e
dei suoi Organi.
I dati numerici sono contenuti nei prospetti che sono stati
distribuiti: il primo dei quali riassume l'attività 1983,
distinguendo il periodo relativo alla VII legislatura da quello
dell'VIII legislatura iniziata il 21 luglio; il secondo contiene un
raffronto dell'attività complessiva annuale con quello dei quattro
anni precedenti.
Dall'esame di tali dati si rileva un certo rallentamento
dell'attività del Consiglio e degli organi consiliari, nonché una
diminuzione degli atti di sindacato politico e ispettivo
(interrogazioni, interpellanze e mozioni).
Tale fenomeno è senz'altro da attribuire al periodo cosiddetto
"bianco" che ha preceduto la consultazione elettorale del giugno
1983 per il rinnovo del Consiglio regionale.
Si può però riscontrare un aspetto che va giudicato
positivamente: i dati sull'attività amministrativa e soprattutto
legislativa del Consiglio si sono mantenuti sui livelli dell'anno
precedente, quando già erano considerati elevati.
Evito di leggervi i dati statistici che sono già nelle vostre
mani. L'ultima cosa che voglio ricordare ai Signori Consiglieri è
che è pervenuta a questa Presidenza del Consiglio la relazione
annuale relativa al traffico del traforo del Monte Bianco che è a
disposizione dei Consiglieri se riterranno di consultarla.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK