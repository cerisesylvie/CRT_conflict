Consiglio Regionale della Valle d'Aosta - Oggetto del Consiglio n. 432 del 14 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 432 del 14 luglio 1982 - Resoconto
OGGETTO N. 432/VII - DISEGNO DI LEGGE CONCERNENTE:
"MODIFICAZIONI ALLA NORMATIVA REGIONALE RIGUARDANTE LA CONCESSIONE
DI CONTRIBUTI REGIONALI AGLI ENTI ED ISTITUTI DI PATRONATO ED
ASSISTENZA SOCIALE OPERANTI IN VALLE D'AOSTA" - REVOCA DEL
PRECEDENTE PROVVEDIMENTO LEGISLATIVO N. 422, IN DATA 13 LUGLIO
1982.
PRESIDENTE
: Io chiederei scusa all'Assessore Pollicini, e
richiamerei l'attenzione del Consiglio sull'oggetto n. 33 per una
mera questione di trascrizione: all'art. 3 è scritto: "per
l'organizzazione degli uffici sono attribuiti i seguenti punteggi:
a) sedi regionali, con personale dipendente, che superano 1.000
punti di attività all'anno, punti 2.000; b) sedi regionali che non
raggiungono i 1.000 punti di attività l'anno punti 1.000". E' stata
dimenticata nella battitura la frase che si riferisce al punto a) e
che dovrebbe essere naturalmente comprensibile, dice l'Assessore,
cioè le parole "con personale dipendente" anche per il comma b),
però queste tre parole non sono state rimesse.
Il Consiglio ieri ha votato il comma b)senza le parole "con
personale dipendente". L'Assessore Rollandin di ce che la dizione è
comprensibile, sia per il punto a) che per il punto b); anche se
per il punto b) non è stato detto, si intende "con personale
dipendente". Noi non possiamo, giunti a questo punto, modificare il
verbale della seduta di ieri.
Visto che si tratta di una legge di sei articoli, la Presidenza
propone, per la regolarità, che venga revocata la deliberazione
adottata ieri e, con la rapidità del caso perché si tratta solo di
votare nuovamente l'art. 3 anche se votiamo tutti gli articoli, e
che sia riapprovata la legge con l'inserimento della omissione.
Ripeto perché sia chiaro, perché mi guardate con un'aria
dubbiosa: nel comma a) c'è scritto "sedi regionali con personale
dipendente"; al gruppo b) c'è scritto "sedi regionali ecc." ed è
stata dimenticata l'espressione "con personale dipendente" ecc.
Bisogna votarla e inserire queste tre parole "con personale
dipendente" anche nel gruppo b).
La parola all'Assessore alla Sanità ed Assistenza Sociale
Rollandin.
ROLLANDIN - (U.V.):
A seguito degli incontri che ci sono
stati con le parti interessate, il testo che era stato concordato
portava la dizione: "con personale dipendente". Poi, nella
trascrizione del punto b) questa espressione è stata dimenticata,
anche se è comprensibile perché si parla di sedi regionali, mentre
per le sedi di zona fa riferimento a quelle riconosciute tali
dall'Ispettorato del Lavoro e, quindi, alle norme relative; per
questo motivo si ritiene che sia meglio, visto che l'accordo era in
quei termini, inserire la dizione "con personale dipendente". Per
ragioni di regolarità è meglio che venga fatta questa ulteriore
votazione.
PRESIDENTE
: Ci sono obiezioni?
Allora, leggiamo l'oggetto, per regolarità.
Relatore l'Assessore alla Sanità ed Assistenza Sociale -
Disegno di legge n. 385 presentato dalla Giunta regionale in data 8
giugno 1982 concernente: "Modificazione alla normativa regionale
riguardante la concessione di contributi regionali agli enti ed
istituti di patronato e di assistenza sociale operanti in Valle
d'Aosta".
Allora, colleghi Consiglieri, con una prima votazione palese vi
chiedo di volere revocare l'adozione del provvedimento avvenuta
ieri. Chi è d'accordo è pregato di alzare una mano.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Votiamo quindi il provvedimento: Disegno di
legge n. 385.
Do lettura dell'art. 1.
Art.
1
La spesa annua prevista dall'art. 2 della legge regionale 30
novembre 1976, n. 59, per la concessione di contributi agli enti ed
istituti di patronato e di assistenza sociale, operanti nel
territorio della Regione, è aumentata da lire sessantamilioni a
lire ottantamilioni a decorrere dal 1° gennaio 1982.
PRESIDENTE
: Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 2.
Art. 2
Il fondo di lire ottantamilioni è ripartito tra gli enti ed
istituti di patronato e di assistenza sociale sulla base della
organizzazione e delle attività relative all'anno precedente,
secondo i criteri di cui all'articolo successivo.
Ai fini della ripartizione dei contributi, il valore di ogni
punto è determinato dal coefficiente tra il fondo di lire
ottantamilioni e la somma dei punteggi accumulati da tutti gli enti
interessati.
PRESIDENTE
: Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 3.
Art. 3
Per l'organizzazione degli uffici, sono attribuiti i seguenti
punteggi:
a)
sedi regionali con personale dipendente (che
superano 1.000 punti di attività all'anno) punti
2.000;
b)
sedi regionali con personale dipendente (che non
raggiungono i 1.000 punti di attività all'anno) punti
1.000
;
c) sedi di zona (riconosciute come tali dall'Ispettorato del
Lavoro) che raggiungono almeno 500 punti di attività all'anno punti
1.000;
d)
sedi zonali con presenza di personale dipendente
almeno
una
volta alla settimana (non riconosciute
dall'Ispettorato del Lavoro) punti 500;
e) sedi capillari (quando i recapiti abbiano una frequenza
minima quindicinale e vengono effettuati da dipendenti) punti
100.
Per l'attività di patrocinio, si applicano i criteri fissati
dagli articoli 5, 6 e 7 del decreto interministeriale 26 giugno
1981, attuativo dell'articolo 3 della legge 27 marzo 1980,
n.
112.
PRESIDENTE
: Si intende allora che la votazione tiene
conto della correzione che viene apportata al punto b).
Metto in votazione l'articolo 3.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 4.
Art. 4
Le norme di cui ai precedenti articoli 2 e 3, si applicano
dal 1° gennaio 1983 e da tale data è abrogato l'articolo 2 della
legge regionale 30 agosto 1970, n. 21, come modificato
dall'articolo 1 della legge regionale 30 novembre 1976, n.
59.
PRESIDENTE
: Metto in approvazione l'articolo 4.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 5.
Art. 5
Per l'applicazione della presente legge è autorizzata la
maggiore spesa di lire ventimilioni, il cui onere graverà sul Cap.
41300 della parte spesa del bilancio di previsione della Regione
per l'anno 1982 e sui corrispondenti capitoli di spesa dei bilanci
preventivi per gli anni successivi.
Alla copertura dell'onere di cui al comma precedente, si
provvede mediante riduzione di lire ventimilioni
dell'autorizzazione di spesa recata dalla legge regionale 30 agosto
1972, n. 30 e successive modificazioni.
PRESIDENTE
: Metto in approvazione l'articolo 5.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 6.
Art. 6
Al bilancio di previsione della Regione per l'anno
finanziario 1982 sono apportate le seguenti variazioni:
PARTE SPESA
Variazione in diminuzione
Cap. 41400 - "Spese per l'estensione dell'indennità
giornaliera per inabilità temporanea conseguente ad infortunio sul
lavoro a favore dei lavoratori autonomi dell'agricoltura"
£ 20.000.000
Variazione in aumento
Cap. 41300 - "Contributi ad Enti
ed
Istituti di
Patronato e di Assistenza Sociale"
£ 20.000.000
La presente legge sarà pubblicata sul Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 6.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Si passa alla votazione segreta per l'oggetto
n. 33. Il s'agit de la loi n° 385.
RÉSULTAT DU VOTE
Présents, votants et avis favorables: 23
Le Conseil approuve à l'unanimité
PRESIDENTE:
Si passa alla trattazione dell'oggetto
iscritto al punta 41 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK