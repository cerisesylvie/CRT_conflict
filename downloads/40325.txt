Consiglio Regionale della Valle d'Aosta - Oggetto del Consiglio n. 3161 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3161 del 24 gennaio 2018 - Resoconto
OGGETTO N. 3161/XIV - Interpellanza: "Interventi a tutela
dell'immagine delle società partecipate".
Farcoz (Président) -
Nous revenons au point n° 22 de
l'ordre du jour. La parole au collègue Gerandin pour
l'illustration.
Gerandin (CC-MOUV) -
Questa iniziativa nasce dal fatto
che, con un po' di stupore, si legge che sono stati affissi nelle
bacheche di una società così importante come la Monterosa Ski - che
è l'anello trainante della nostra comunità della Val d'Ayas e che è
un valore aggiunto per quello che riguarda il volano del turismo, è
una realtà da cui non si può prescindere - ad un certo punto il 22
dicembre una serie di annunci rivolti al personale dipendente in
cui, tra le altre cose, si dice: "è essenziale tenere un
comportamento consono, è necessario astenersi da ogni tipo di
apprezzamento e/o valutazione e/o commento sui
social
network
, (ad esempio:
Facebook
,
Linkedln
,
Instagram
,
Twitter
) idoneo a produrre, anche
indirettamente, ricadute negative sul decoro e l'immagine della
società". È un po' inusuale in una comunità come quella di Ayas,
dove sappiamo tutti che la battuta ironica, il soprannome fa parte
della cultura e del modo di vivere di questa comunità, per cui,
quando si legge che il personale deve fare attenzione a come
utilizza i social network e non può permettersi di esprimere le
proprie opinioni, io penso che sia un momento molto triste per una
realtà che siamo in tanti a conoscere, anche perché è mia ferma
convinzione che si tratta di una società importante con tanti
dipendenti dov'è importante fare strategia comune e, se si
individua nel personale il problema per tutelare l'immagine di
questa società, forse qualcosa non funziona. È significativo poi
che questo sia uscito fuori dopo che domenica 17 dicembre in fondo
all'impianto di risalita della funivia che da Champoluc parte verso
il Crest c'era un avviso di questo genere: "collegamento aperto da
Frachey ad Alagna, collegamento Champoluc-Frachey chiuso, passate
da Frachey?", questo avviso è stato messo giù a valle della funivia
quando noi sappiamo che ci sono realtà commerciali al Crest. È
chiaro che un incidente di percorso come questo può aver scatenato
quanto meno una presa di posizione ironica (perché, se non c'è
malafede, è almeno ironica). Può essere solo un incidente di
percorso, ma, in un momento in cui è importante favorire il
dialogo, il confronto, la condivisione e la mediazione - tutte cose
che ultimamente probabilmente chi gestisce questo comprensorio ha
dimenticato -, sarebbe magari interessante che la proprietà, tenuto
conto che è una società pubblica, qualcuno lo ricordi... dobbiamo
portare a questi valori più che ad annunci che hanno più a che fare
con i regimi che conosciamo, magari nord coreani, che non magari
con una cultura del luogo. Se non c'è strategia... e lo dico perché
siamo in un momento un po' delicato, dove, tra l'altro, io ricordo
che nella scorsa campagna elettorale si erano fatti dei passaggi in
cui si diceva che l'utilizzo delle partecipate come strumento di
pressione... era uno dei fatti che noi in campagna elettorale
abbiamo denunciato, non vorrei che fosse una strategia, Assessore.
Se lei pertanto mi dice che non è strategia, io la inviterei a far
ragionare chi di competenza, perché non puoi fare le lotte e
mettere in discussione anche una battuta di spirito del personale,
oppure mettersi contro i proprietari dei terreni, o
l'Amministrazione comunale, o i dipendenti. Non andiamo da nessuna
parte se andiamo in questa direzione e dico questo perché ho a
cuore il futuro di questa società, come penso ce l'abbia lei,
Assessore, perché sinceramente sarebbe importante che uscisse fuori
che è un triste incidente di percorso e che la libertà di
espressione è ancora un valore, anche se è una piccola critica, o
una
càbala
come viene chiamata ad Ayas.
Président -
La parole à l'Assesseur Marguerettaz pour la
réponse.
Marguerettaz (UV) -
Direi che la presentazione
dell'interpellanza ha sicuramente degli aspetti condivisibili e
altri direi un pochettino più bizzarri, perché immagino che nessuno
voglia mettere in discussione la libertà di espressione, né la
provocazione, anche ironica, rispetto a tutta una serie di cose:
dico bizzarri perché immaginare che Ayas diventi Pyongyang... mi
pare che Gerandin si sia un po' lasciato prendere la mano.
Nella presentazione si fanno una serie di citazioni ma, a
beneficio di coloro che non conoscono esattamente la questione,
vado a riprendere quattro punti contenuti nell'avviso da parte
della presidenza al personale: "a) non usare, divulgare o
comunicare qualsiasi informazione riservata di cui si è venuti a
conoscenza in relazione alle funzioni e gli incarichi svolti presso
la società; b) apporre la massima diligenza e cautela nel
trattamento delle informazioni riservate utilizzandole unicamente
per lo svolgimento delle mansioni assegnate; c) non utilizzare
alcune delle informazioni riservate in modo che si possa, anche
solo potenzialmente, danneggiare direttamente o indirettamente
Monterosa; d) non rilasciare in alcun modo e con nessun mezzo, ivi
inclusi i
social network
(ad esempio:
Facebook
,
Linkedin
,
Instagram
,
Twitter
), dichiarazioni
false, denigratorie o lesive riguardanti Monterosa, in particolare
ricordo che è necessario astenersi da ogni tipo di apprezzamento e
valutazione o commento sui
social network
idonei a produrre,
anche indirettamente, ricadute negative sul decoro e l'immagine
della società". Gerandin, io probabilmente non conosco una serie di
fatti che lei conosce e magari poteva renderci edotti, ma questi
quattro punti mi paiono di buon senso. Non voglio andare a
richiamare gli articoli 2104 e 2105 del Codice civile, ma dire che
il dipendente non deve usare delle informazioni riservate
nell'ambito della sua funzione mi pare scontato, di buon senso, per
cui io non farei un'esegesi di questa comunicazione, ma la
prenderei in quanto tale, per quella che è: un invito ad utilizzare
in modo corretto... Se lei va a vedere, anche l'Amministrazione
regionale ha un codice e i dipendenti regionali sono tenuti alla
riservatezza, non possono, per scopi personali, o anche politici,
divulgare delle informazioni che hanno nell'ambito dello
svolgimento della propria attività. Direi quindi che le società
oggi hanno tanti adempimenti, c'è tutto il discorso della
privacy
, c'è il Garante che fa tutta una serie di verifiche,
ogni società giustamente ha la sua organizzazione, quindi se lei mi
dice che ci sono dei fatti che non sono quelli che conosco e che
sono ufficiali, sono sicuramente a disposizione, per il tramite di
Finaosta, a dare delle indicazioni. Relativamente al fatto che lei
ha enunciato: un'apertura con un punto interrogativo, concordo che
non è un'espressione felice, nel senso che la società dovrebbe dare
delle informazioni in modo diverso, ma  mi pare che l'avviso
sia di buon senso, per cui vorrei tranquillizzare sia lei, sia il
Consiglio che non c'è nessuna azione di pressione da parte della
Monterosa, piuttosto che delle società, c'è un invito ad attenersi
ad un codice che mi pare corretto e adeguato e, rispetto a questo
tema, comunque rimarremo vigili affinché tutto venga effettuato nel
migliore dei modi.
Président -
La parole au collègue Gerandin pour la
réplique.
Gerandin (CC-MOUV) -
Grazie Assessore. Quello che lei mi
ha detto fa parte del dovere di ogni lavoratore, nel senso che,
quando io vengo assunto, la prima cosa che devo fare è non
danneggiare la società a cui appartengo. Se ci sono dei casi, devo
essere perseguito. Quello che mi fa veramente specie dopo la sua
risposta, Assessore, è che lei in parte abbia asseverato questo
tipo di annuncio che è stato affisso nelle bacheche pubbliche,
quando magari qualche migliaio di turisti di passaggio o
quant'altro leggono che nella società c'è una sorta di caccia alle
streghe, io non penso che sia un bel messaggio dal punto di vista
dell'immagine. Non vorrei pertanto neanche che in futuro ce lo
leggiamo nelle bacheche della Regione, perché se lei farà ancora
più carriera, magari leggeremo questo anche all'entrata del Palazzo
regionale. Sono preoccupato di questo, Assessore, mi auguro che si
fermi, che non arrivi al gradino più alto, sennò magari leggeremo
anche all'entrata del Palazzo regionale o degli Assessorati:
"attenzione, guai se usate i
social network
perché qualcuno
vi controlla dall'alto, non permettetevi!". È questo che, secondo
me, è il messaggio sbagliato. Nell'interpellanza nell'ultimo
passaggio si dice di dare indicazioni che "tutelino l'immagine e il
decoro delle società", ma non si mettono avvisi pubblici nelle
bacheche, dove passano magari chissà quanti che nulla hanno a che
fare e non conoscono le dinamiche, perché davvero pensano di essere
in un Paese dove probabilmente è uno
spot
il fatto di poter
esprimere la libera espressione: dico questo perché, conoscendo la
mentalità degli
ayassìn
, il buon Presidente ottiene
l'effetto contrario, glielo posso garantire!
Dalle ore 16:04 assume la presidenza il Vicepresidente
Grosjean
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK