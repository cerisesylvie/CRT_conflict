Consiglio Regionale della Valle d'Aosta - Oggetto del Consiglio n. 1970 del 7 giugno 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Interventi vari
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1970 del 7 giugno 2006 - Resoconto
OGGETTO N. 1970/XII - Sviluppo edificatorio dell'area ex-Fera in
Comune di Saint-Vincent. (Interrogazione)
Interrogazione
Premesso:
- che l'area artigianale situata nel Comune di Saint-Vincent,
in prossimità dell'insediamento ex-Fera, si trova in una zona di
indubbia rilevanza archeologica e paesaggistica;
- che, nell'arco degli ultimi dieci anni, sono stati
costruiti alcuni fabbricati e si sono insediate alcune attività,
mentre altre sono in itinere;
ciò premesso, i sottoscritti Consiglieri regionali
Interrogano
il Presidente della Regione e/o l'Assessore delegato per
sapere:
1) se ritiene che l'antico tracciato romano e il canale
visivo del Mont des Fourches, esistenti nella zona, siano
meritevoli di tutela e di preservazione: in caso affermativo,
attraverso quali forme e modalità;
2) quali forme di controllo - preventivo e successivo - ha
esercitato la Regione attraverso gli uffici competenti, sullo
sviluppo edificatorio nella zona di cui in Premessa.
F.to: Tibaldi - Lattanzi
Presidente - La parola al Presidente della Regione, Caveri.
Caveri (UV) - Pour ce qui concerne les aspects archéologiques,
il faut préciser qu'à l'est de la zone dont il s'agit les vestiges
d'une partie de la chaussée de l'ancienne "route romaine des
Gaules", portant d'évidentes traces du passage des chars, sont
visibles. Ces restes archéologiques, d'un intérêt historique
remarquable, sont protégés aux termes et aux fins du décret
législatif de 2004, connu comme "Code des biens culturels et du
paysage", et de la loi régionale de 1983. Vu l'importance des
vestiges de ce site, les techniciens de la Surintendance régionale
ont jugé judicieux de protéger les zones situées plus à l'ouest et
où, sous l'actuelle route de terre battue, devraient se trouver
d'autres vestiges de la route. Les zones en question ont été
indiquées et circonscrites sur une planimétrie approuvée par le
Plan territorial et paysager, par la délibération du Gouvernement
régional n° 5390/1996. A l'intérieur de ces zones circonscrites -
aux termes de la loi régionale - toute activité qui intéresse le
sous-sol doit être préalablement autorisée par la Surintendance des
activités et des biens culturels. Aussi, pour les aspects
archéologiques, les formes de contrôle ont-elles donc été
appliquées, à savoir l'avis préalable de la Surintendance et
l'assistance éventuelle sur le site des experts en archéologie,
lors de fouilles, dans le cas d'un avis positif. La Surintendance a
d'ailleurs toujours mis en place des contrôles de ce type dans le
cadre des chantiers de construction auxquels se réfère cette
question. Je rappelle que, selon le plan régulateur de
Saint-Vincent, qui date de 1989, il s'agit, là, d'une zone à
vocation industrielle et artisanale. Conformément audit plan, la
Commune a donc délivré des permis de construire aux fins de
l'implantation de diverses activités artisanales et d'autres
dossiers sont en cours d'instruction, mais - et je le répète - tous
ces projets rentrent dans les limites fixées par le plan régulateur
de la Commune et tous ont été soumis au contrôle des bureaux de la
Surintendance des activités et des biens culturels. Alors, pour
être clairs... "pratiche edilizie rilasciate":
- 1.417 dans le mois de septembre 1999, "variante per opere di
completamento e sistemazione di fabbricato in località ex
Fera";
- 1.531 du juin 2001, "nuova costruzione di edificio artigianale
in località ex Fera";
- 1.628 du mois d'avril 2004, "variante in corso d'opera per
nuova costruzione di fabbricato artigianale in località Champlong,
ex Fera";
- 1.739 du mois d'octobre 2005, "realizzazione di autolavaggio
sito in località Champlong".
Pour ce qui est delle "pratiche edilizie da rilasciare", il y a
"la pratica":
- n. 25/2002, "sanatoria per opere realizzate in difformità nel
fabbricato artigianale ad uso falegnameria";
- n. 64/2004, "nuova costruzione di edificio artigianale in
località Champlong";
- n. 161/2004, "nuova costruzione di apposito gas GPL con
annesso edificio adibito ad ufficio, laboratorio e magazzini";
- n. 49/2006, "nuova costruzione di edificio industriale per
ricovero automezzi in località ex Fera".
Je peux vous fournir l'ensemble, qui m'a été donné par la
Commune de Saint-Vincent.
Presidente - La parola al Consigliere Tibaldi.
Tibaldi (CdL) - Il Presidente Caveri è cittadino residente a
Saint-Vincent, di conseguenza conosce molto bene la situazione
della zona, una zona che è a vocazione artigianale e industriale
situata sotto l'ex stabilimento "Fera", che coniuga questa sua
vocazione individuata dal piano regolatore comunale con
l'attraversamento della strada delle Gallie e naturalmente è una
zona con un'indubbia rilevanza archeologica e paesaggistica. Di qui
la nostra attenzione e l'iniziativa che oggi abbiamo proposto.
Vede, Presidente, abbiamo voluto porre l'attenzione su questo punto
anche perché lì passa non solo la strada delle Gallie, e lei ha
confermato rispondendo alla prima domanda che è ben visibile la
strada carrabile, i solchi dei carri che attraversavano quella
zona, ma alcune parti del tracciato si vanno ad intersecare con
l'infrastruttura stradale che permette l'accesso alle attività
aziendali che si svolgono in quella zona.
Ci ha fatto specie una serie di iniziative, che peraltro sono
state adottate dal Comune di Saint-Vincent, non direi solo
recentemente, ma anche qualche anno fa, e che fanno leva su alcune
determinazioni della Sovrintendenza ai beni culturali, dove
inizialmente - nel 2002 - lo sviluppo complessivo della strada
romana doveva essere oggetto di tutela maggiore rispetto ad una
successiva determinazione del 2005, dove in realtà viene anche
assentita l'asfaltatura del primo pezzo di strada che accede a
tutta l'area; quindi un'evoluzione del pensiero di tutela che si è
vista repentinamente in questi ultimi 3 anni da parte della
Sovrintendenza. Prima si prevedeva che la strada utilizzata dai
mezzi che vanno presso i vari capannoni artigianali fosse fatta con
smarino di cava su uno strato di geotessuto, poi successivamente si
è prevista la possibilità di asfaltarlo.
Non vorremmo che la consapevolezza e la sensibilità di tutela e
di conservazione delle vestigia romane e comunque dell'antichità
venisse meno di fronte ad importanti esigenze di carattere
economico, che in quella zona sono state individuate per la loro
localizzazione. Noi abbiamo voluto porre l'attenzione su questo
aspetto, ci teniamo al fatto che le forme di controllo preventivo e
successivo esercitate dagli uffici competenti sullo sviluppo
edificatorio della zona vengano mantenute, cioè il livello di
attenzione sia alto. Oltre alla strada romana lì c'è anche una
visuale panoramica di notevole rilievo, c'è il Mont des Fourches,
che è un lamellone roccioso che costeggia la piana ove si sta
sviluppando la zona artigianale e che è in vista ottica fra due
castelli importanti: il Castello di Cly e il Castello di
Saint-Germain. Ci pare allora singolare che, a fronte di questa
localizzazione paesaggistica e archeologica degna di tutela, si sia
permesso 10 anni fa di individuare in quella zona uno sviluppo
edificatorio a vocazione economica. D'altronde la "Fera" è stato un
esempio negativo da quel punto di vista, perché proprio collocata
su un cucuzzolo di notevole rilevanza paesaggistica. Visto che lei
oggi associa anche l'"interim" della cultura, Presidente, le
chiediamo e chiederemo anche al suo successore - se ci sarà -,
all'Assessorato in questione di guardare con attenzione a queste
forme di edificazione, che tendono a cancellare, non dico per
volontà del privato, che giustamente deve perseguire i suoi
interessi economici, ma per disattenzione dell'ente pubblico, mi
riferisco al Comune, le nostre ricchezze dell'antichità e in questo
caso di ricchezze ve ne sono di notevole importanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK