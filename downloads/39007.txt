Consiglio Regionale della Valle d'Aosta - Oggetto del Consiglio n. 2361 del 5 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORMAZIONE PROFESSIONALE
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2361 del 5 ottobre 2016 - Resoconto
OGGETTO N. 2361/XIV - Interpellanza: "Tempistica per
l'erogazione del bonus di 500 euro per la formazione degli
insegnanti".
Rosset (Presidente) -
Punto n. 12 dell'ordine del giorno.
Per l'illustrazione, chiede la parola la Consigliera Certan, ne ha
facoltà.
Certan (ALPE) -
Già lo scorso anno con una deliberazione
del mese di novembre, l'Amministrazione regionale aveva erogato,
così com'è stato fatto dal Ministero, a tutti gli insegnanti di
ruolo e titolari di una cattedra in una scuola pubblica il
bonus
di 500 euro. Lo scorso anno era stato direttamente
dato agli insegnanti a fine dicembre sul proprio conto corrente,
quest'anno - è notizia, tra l'altro, di due giorni fa - sul piano
di formazione degli insegnanti (2016-2019), in particolare per
l'anno 2016-2017 c'è stata la conferma da parte del Presidente
Matteo Renzi che il bonus continuerà per gli insegnanti e i
professori, che verrà rinnovato un piccolo contributo per formarsi.
Il Presidente Renzi ha detto: "se fai l'insegnante, è giusto che lo
Stato riconosca la tua funzione per contribuire al proprio sviluppo
professionale". All'articolo 5 del piano di formazione del 3
ottobre c'è scritto però che quest'anno verrà attivata questa carta
elettronica e non è banale la differenza fra l'erogazione dei 500
euro, che dovevano essere motivati entro il 31 agosto, o l'uso di
una carta elettronica. È vero che lo scorso anno era stato fatto
nel mese di novembre, però volevamo capire quali erano le
intenzioni del Governo regionale riguardo a questo. So che erano
stati messi nel bilancio di previsione, quindi immagino che non ci
siano novità, ma volevamo comunque avere delle informazioni.
Presidente -
Per la risposta, ha chiesto la parola
l'Assessore Rini, ne ha facoltà.
Rini (UV) -
In riferimento all'interpellanza, nella
premessa lei richiama solamente la legge n. 107 del 2015 e la
deliberazione di Giunta regionale adottata lo scorso anno; le
ricordo che l'articolo 16 proprio della legge regionale n. 18 del
2016 prevede che "per sostenere la formazione continua dei docenti
e la valorizzazione delle competenze professionali, è erogata la
somma di 500 euro per ogni anno scolastico ai docenti a tempo
indeterminato delle istituzioni scolastiche di ogni ordine e grado
della regione". Il successivo comma 2 poi, sempre dell'articolo 16,
precisa come tale importo può essere utilizzato avendo cura di
includere fra le spese ammissibili anche le attività utili, e
questo era stato anche in commissione oggetto di dibattito, perché
temevamo particolarmente che fossero inserite e previste anche
delle attività svolte all'estero o presso enti accreditati a
livello regionale, questo anche per la particolarità del nostro
territorio e del nostro insegnamento. Con deliberazione della
Giunta regionale adottata nella seduta scorsa del 30 settembre sono
stati istituiti i dettagli di spesa relativi all'attuazione della
legge regionale n. 18 e pertanto si ritiene possibile, conclusa
ovviamente la ricognizione delle spese sostenute con i modi che
conosce, dai docenti entro il 31 agosto 2016...sarà quindi
possibile erogare il
bonus
entro la fine del corrente anno
con le modalità previste, includendo anche quelle previsioni che
avevamo previsto. La delibera, quindi, è del 30 settembre.
Presidente -
Per la replica, ha chiesto la parola la
Consigliera Certan, ne ha facoltà.
Certan (ALPE) -
Assessore, devo dirle che la delibera del
30 settembre non l'ho vista, non so neanche se sia pubblicata: non
è ancora pubblicata perché non è accessibile. Lei lo sa che è la
solita diatriba tra il venerdì e il mercoledì: il venerdì i
giornalisti hanno le delibere e noi abbiamo solo i titoli e poi
forse il mercoledì abbiamo anche i testi delle delibere, quindi le
chiedo scusa, ma io di quella non ne sono a conoscenza. Mentre le
ricordo che io ho presentato la domanda dieci giorni fa, pertanto
non potevo essere a conoscenza neanche del titolo della delibera.
Tuttavia le chiedevo questo, che non è banale, perché la carta
chiaramente cambia e ricordo bene tutta la discussione. Ho
richiamato la n. 107, perché è lei che la istituiva e noi l'avevamo
richiamata aggiungendo anche la possibilità di corsi all'estero, di
conseguenza volevo un po' capire, proprio perché noi l'avevamo
inserito in legge, questo
bonus
sarà puro utilizzo degli
insegnanti, la scelta sarà esclusivamente degli insegnanti o anche
i corsi di formazione che si prevedono per la nuova legge verranno
richiesti scaricandoli da questa carta ad esempio? È una domanda
che mi pongo perché è chiaro che, avendolo messo in legge,
creerebbe tutta una serie di differenze che vorrei capire come
pensavate di gestire. L'altra cosa è che un conto era versare i
soldi liquidi sul conto corrente, un conto è avere una carta
elettronica, che è molto diverso. Leggerò la delibera e sono
contenta che sia stata fatta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK