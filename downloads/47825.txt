Consiglio Regionale della Valle d'Aosta - Oggetto del Consiglio n. 3987 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3987 del 3 ottobre 2024 - Resoconto
OGGETTO N. 3987/XVI - Interrogazione a risposta immediata:
"Informazioni in merito all'eventuale revisione dei procedimenti
relativi agli incarichi di direzione di struttura semplice
dell'Azienda USL".
Bertin (Presidente) -
Punto n. 9.03 all'ordine del
giorno.
Per illustrare il question time, ne ha facoltà il consigliere
Baccega.
Baccega (FI) -
Direi che l'interrogazione parli già
chiaro, ovviamente durante lo scorso Consiglio avevamo approfondito
il tema della struttura semplice del Pronto Soccorso, a quel punto
pare sia venuto fuori un pandemonio, successivamente a quel
confronto.
Noi avevamo chiesto la documentazione ai sensi del 116, si
chiedeva di avere quella documentazione per il bando relativo alla
struttura semplice di medicina d'urgenza che era scaduto il 17
agosto; in realtà, pare sia stato bloccato tutto e sia stato
elaborato un regolamento in materia di conferimento e revoca degli
incarichi della dirigenza dell'area sanità dell'Azienda USL della
Valle d'Aosta.
Va beh, se si vuole fare un regolamento, mi sembra che sia anche
corretto, però noi interroghiamo l'Assessore per sapere se le
procedure di nomina di attribuzione delle strutture semplici già
agli atti dell'Azienda - e lei sa benissimo che ce ne sono non
poche -, con verbali già trasmessi alla direzione strategica,
saranno riviste sulla base dei
curricula
e dei documenti
presentati dai candidati o si ipotizzano altre nuove procedure.
Presidente -
Risponde l'assessore Marzi.
Marzi (SA) -
In base anche alla replica dell'iniziativa
scorsa, è bene iniziare dicendo che, come lei sa, la nomina di
attribuzione di direttore di struttura semplice avviene con
provvedimento deliberativo del direttore generale, a cui segue la
firma dello specifico contratto tra l'Azienda USL e il dirigente
interessato. Non sono pertanto previste revisioni di tali
nomine.
Ciò premesso, va considerato che la richiesta generica, oggetto
di quest'iniziativa, fa riferimento ad una specifica selezione di
cui è ancora in corso la procedura per l'individuazione del
dirigente da incaricare.
Nella fattispecie, pertanto, l'Azienda USL informa quanto
segue.
1) L'Azienda USL ha elaborato un regolamento che definisce le
procedure e le regole generali per la valutazione comparata dei
curricula
, prevista dalle norme vigenti in materia di
conferimento di incarichi dirigenziali.
Ciò ha fatto seguito alla richiesta delle Organizzazioni
sindacali e al riscontro aziendale rispetto all'opportunità di
regolamentare il processo di selezione fra i dirigenti, al fine
appunto di omogeneizzare i criteri sulla base dei quali vengono
individuati i dirigenti da nominare, vista l'assenza di un
regolamento aziendale, e come da lei richiamato, questa è la prima
buona notizia.
2) A seguito di questa decisione, si sono sospese le nomine di
tutte le procedure che non fossero arrivate a conclusione
attraverso la deliberazione di nomina.
3) Il testo del nuovo regolamento è stato oggetto, la scorsa
settimana, di informazione e confronto con le Organizzazioni
sindacali della dirigenza, le quali hanno espresso apprezzamento e
suggerito alcune limitate integrazioni, che sono state quindi
accolte.
4) Il testo emendato con tali suggerimenti sarà a brevissimo
deliberato e, una volta reso esecutivo, l'atto verrà quindi
applicato a tutte le nuove selezioni e a quelle sospese e non
concluse.
5) Per queste ultime si applica la norma transitoria del
regolamento a privato che prevede che vengano considerate valide le
domande presentate e che si proceda, laddove vi sia più di un
candidato, a effettuare la valutazione comparativa dei curricula
sulla base dei criteri generali ad esso definiti.
Presidente -
Per la replica, consigliere Baccega.
Baccega (FI) -
Grazie Assessore della risposta
articolata.
Quello che fa specie è che ci siano
curricula
presentati
cinque mesi fa e siano ancora in sospeso, e adesso, in qualche
modo, sta venendo fuori che, sulla base di una serie di passaggi e
approfondimenti, dove sono stati dichiarati idonei alcuni medici,
questa delibera ancora non è stata fatta.
Poi ci sono anche gli aspetti che abbiamo evidenziato
nell'ambito dell'interpellanza della settimana scorsa, dove
ovviamente si sono riscontrati alcuni difetti rispetto alla
valutazione della Commissione. E quindi l'auspicio è che, sulla
base del regolamento, tutto si metta a posto e tutto vada nella
direzione, anche qui, di fare le cose per bene.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK