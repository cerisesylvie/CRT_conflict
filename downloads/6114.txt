Consiglio Regionale della Valle d'Aosta - Oggetto del Consiglio n. 557 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 557 del 14 maggio 1984 - Resoconto
OGGETTO N. 557/VIII - DISEGNO DI LEGGE CONCERNENTE:
"MODIFICHE DELL'ARTICOLO 1 DELLA LEGGE REGIONALE 25 AGOSTO 1980 N.
40, SULLA DISCIPLINA DEL FUNZIONAMENTO DELLA COMMISSIONE REGIONALE
DI CONTROLLO SUGLI ATTI DEGLI ENTI LOCALI".
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN
- (U.V.):
Il s'agit de prévoir une
augmentation de l'indemnité pour les représentants de la CO.RE.CO.;
en effet, la relation est suffisamment explicative, là où on dit
que jusqu'à présent c'était prévu pour les différents membres de la
CO.RE.CO. un jeton de présence.
Au contraire, il s'agit maintenant de prévoir un pourcentage de
l'indemnité des Conseillers régionaux, qu'on a retenu de fixer dans
la mesure di 35%.
Depuis longtemps et dans presque toutes les Régions on avait
discuté la possibilité d'augmenter cette indemnité, dont c'était
indispensable, à mon avis, le faire aussi pour les membres de la
CO.RE.CO. de notre Région, en considérant l'augmentation du travail
et surtout le fait que, en Vallée d'Aoste, nous avons aussi les
compétences de la province et de l'Unité Sanitaire Locale, dont les
actes sont éxaminés par les membres de la CO.RE.CO..
PRESIDENTE
: Prima di dare la parola al Consigliere
Baldassarre, annuncio che vi sono due emendamenti proposti dalla
Commissione Affari Generali: al 4° comma dell'art. 1 sostituire le
parole "di lire 45.000" con "pari ad un sedicesimo dell'indennità
mensile spettante ai componenti effettivi".
Il secondo emendamento è previsto al 5° comma dell'art. 1:
sostituire le parole "pari al 25%" con "pari al 20%".
Ha chiesto di parlare il Consigliere Baldassarre, ne ha
facoltà.
BALDASSARRE - (P.S.D.I.):
Sono sostanzialmente favorevole
al provvedimento presentato dalla Giunta, vorrei però richiamare
l'attenzione dei Consiglieri e del Presidente della Giunta su un
particolare: all'art. 1, dove si dice che ai componenti effettivi
spetta un'indennità pari al 35% dell'indennità spettante ai
Consiglieri regionali, penso che sarebbe opportuno inserire anche i
membri supplenti. Questo perchè quando ci sono queste riunioni, che
si verificano anche due o tre volte la settimana, in mancanza del
titolare, il supplente è chiamato a sostituirlo, ma è
nell'incertezza perchè non conosce bene nè la materia nè i
provvedimenti da adottare e alle volte firma senza molta
attenzione.
C'è stata una lamentela da parte di membri supplenti, per cui,
così come esistono gli Assessori supplenti, in questo caso, siccome
è una Commissione molto importante, potrebbero esserci anche dei
membri supplenti, che potrebbero naturalmente partecipare alla
riunione con un voto consultivo. Chiedo se la mia proposta è
accettabile senza presentare emendamenti, che sono inutili se non
c'è la volontà di farlo... Non lo si fa? Va bene, come non
detto.
PRESIDENTE
: Passiamo all'esame dell'articolato. Do
lettura dell'articolo 1:
ART. 1
L'art. 1 della L.R.
25
agosto 1980, n. 40, sostitutivo
dell'art. 14 della L.R. 15.5.1978, n. 11, concernente l'indennità
ai componenti la Commissione regionale di controllo sugli atti
degli Enti, Locali è modificato e sostituito come segue, con
effetti a decorrere dalla data di entrata in vigore della presente
legge:
"Ai componenti effettivi della Commissione regionale di
controllo di cui all'art. 2 della legge 15 maggio 1978 n. 11, è
corrisposta una indennità lorda mensile pari al 35% dell'indennità
spettante ai Consiglieri regionali ai sensi dell'art. 2, 1° comma,
lettera e), della L. R. 25.10.1982, n. 69.
Per il componente effettivo esperto in materia sanitaria, di
cui all'art. 39 della L.R. 22.1.1980, n. 2 l'indennità di cui al
comma precedente è ridotta di due terzi.
Per il Presidente della Commissione l'indennità prevista per
i componenti effettivi è maggiorata del 25%. Ai componenti
supplenti, per ogni giornata di seduta è corrisposta una indennità
lorda di lire 45.000. Uguale importo è detratto dall'indennità
mensile spettante al componente effettivo assente.
Ai componenti la Commissione, effettivi e supplenti, che non
risiedono nel Comune di Aosta, sarà corrisposta, per ogni giornata
di seduta della Commissione, il rimborso delle spese di viaggio da
calcolarsi in misura pari al 25% del prezzo della benzina super,
per ogni km. di percorrenza (andata e ritorno) per partecipare alle
riunioni".
PRESIDENTE
: All'art. 1 vi sono gli emendamenti che ho
testè letto: "
al
4° comma sostituire le parole "di lire
45.000" con "pari ad un sedicesimo dell'indennità mensile spettante
ai componenti effettivi".
Lo metto in approvazione:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Al 5° comma vi è il secondo emendamento:
sostituire le parole "pari al 25%" con "pari al 20%".
Lo
metto in approvazione:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Metto in approvazione l'art. 1 nel testo così
emendato:
Art. 1
L'art. 1 della L.R.
25
agosto 1980, n. 40, sostitutivo
dell'art. 14 della L.R. 15.5.1978, n. 11, concernente l'indennità
ai componenti la Commissione regionale di controllo sugli atti
degli Enti locali è modificato e sostituito come segue, con effetti
a decorrere dalla data di entrata in vigore della presente
legge:
"
Ai
componenti effettivi della Commissione regionale
di controllo di cui all'art. 2 della legge 15 maggio 1978, n. 11, è
corrisposta una indennità lorda mensile pari al 35% dell'indennità
spettante ai Consiglieri regionali ai sensi dell'art. 2, 1° comma
lettera e), della L.R. 25.10.1982, n. 69.
Per il componente effettivo esperto in materia sanitaria, di
cui all'art. 39 della L.R. 22.1.1980, n. 2 l'indennità di cui al
comma precedente è ridotta di due terzi.
Per il Presidente della Commissione l'indennità prevista per
i componenti effettivi è maggiorata del 25%. Ai componenti
supplenti, per ogni giornata di seduta è corrisposta una indennità
pari ad un sedicesimo dell'indennità mensile spettante ai
componenti effettivi. Uguale importo è detratto dall'indennità
mensile spettante al componente effettivo assente.
Ai componenti la Commissione, effettivi e supplenti, che non
risiedono nel comune di Aosta, sarà corrisposta, per ogni giornata
di seduta della Commissione, il rimborso delle spese di viaggio da
calcolarsi in misura pari al 20% del prezzo della benzina super,
per ogni km. di percorrenza (andata e ritorno) per partecipare alle
riunioni".
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 2:
Art. 2
Qualora i componenti la Commissione debbano, per ragioni del
loro mandato, recarsi fuori sede, ad essi spetterà il trattamento
di missione previsto per i dipendenti regionali di più alto livello
funzionale e retributivo.
In sostituzione del trattamento di missione di cui al comma
precedente può essere chiesto, dagli interessati, il rimborso delle
spese sostenute, purchè debitamente documentate.
Le missioni dovranno essere preventivamente autorizzate dal
Presidente della Giunta regionale.
PRESIDENTE
: Metto in approvazione l'art. 2:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 3:
Art. 3
L'onere derivante dall'applicazione della presente legge
previsto in annue lire 44.000.000 graverà sullo stanziamento già
iscritto al cap. 22250 ("Indennità, medaglie di presenza e rimborso
spese di viaggio e spese di funzionamento della Commissione
regionale di Controllo sugli atti degli Enti Locali") del bilancio
di previsione della Regione per l'esercizio 1984 che presenta la
necessaria disponibilità e sui corrispondenti capitoli dei futuri
bilanci.
La presente legge sarà pubblicata nel Bollettino Ufficiale
della Regione. E' fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE
: Metto in approvazione l'art. 3:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Si passa alla votazione del complesso della
legge per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 21
Votanti 21
Favorevoli 20
Contrari 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK