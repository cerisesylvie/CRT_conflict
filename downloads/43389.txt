Consiglio Regionale della Valle d'Aosta - Oggetto del Consiglio n. 775 del 8 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 775 del 8 luglio 2021 - Resoconto
OGGETTO N. 775/XVI - Interpellanza: "Centralizzazione delle
attività di promozione turistica della nostra Regione".
Bertin (Presidente) -
Punto n. 23. Per l'illustrazione,
ha chiesto la parola la consigliera Spelgatti, ne ha facoltà.
Spelgatti (LEGA VDA) -
Vista la presentazione del sito
Aostainfo.it riportata dagli organi di stampa, lette le
dichiarazioni dell'assessore Guichardaz: "la Regione caldeggia e
incentiva iniziative che partono dal privato e che coinvolgono in
modo fattivo l'Amministrazione in un'ottica di collaborazione";
considerato che è stato dichiarato che il sito Aostainfo.it si
integra con il sito dell'Office régional du tourisme www.lovevda.it
e con il portale booking Valle d'Aosta, constatato che inserendo
nel campo di ricerca del sito "lovevda" la parola Aosta o
Aostainfo, o ancora Aostainfo.it non appare nessuna pagina che
indirizzi al sito Aostainfo.it; lette le dichiarazioni altresì
dell'assessore Guichardaz rilasciate il 17 giugno 2021: "la
Trentino Marketing ha una dotazione da parte della Provincia di
50-55 milioni di euro l'anno con grossi ritorni di altro genere,
noi siamo riusciti a raccogliere 1,4 milioni, ma dall'anno
precedente erano quasi completamente esaurite le risorse per la
promozione, inoltre stiamo lavorando per costituire l'Ente unico
del turismo, serve un contenitore organizzativo e legislativo per
mettere insieme tutti i servizi promozionali - prosegue l'Assessore
- stiamo investendo molto sull'aspetto
social
, il problema è
che siamo ancora un po' primitivi da questo punto di vista, ho dato
l'obiettivo ai dirigenti di rivedere tutti i siti
web
delle
attività museali, che sono molto scollegate, paghiamo questo scarso
collegamento, poi servono dotazioni stabili, fisse, siamo alla
rincorsa", per questo noi chiediamo in che modo il sito
Aostainfo.it si integri con il sito lovevda.it; quanti Comuni,
Unités
, società partecipate hanno un sito a indirizzo
turistico e quanto spendono annualmente; se sia intenzione del
Governo regionale, in un'ottica di ente unico del turismo e letto
della lamentata scarsità di risorse a disposizione per la
promozione, di centralizzare tutte le attività di promozione della
nostra Regione in modo da renderle più efficaci ed efficienti e
quindi avere il ritorno di immagine adeguato, oppure se si
preferisce continuare, come ha detto l'Assessore, a rincorrere.
Presidente -
Risponde l'assessore Jean-Pierre
Guichardaz.
Guichardaz J. (PCP) -
Grazie collega per l'interpellanza,
mi dà modo anche di precisare alcune cose. Intanto preciso che noi
non abbiamo partecipato economicamente in alcuna maniera
all'implementazione del sito Aostainfo e credo che i contributi
siano arrivati in parte dal Comune di Aosta. Io ho partecipato alla
conferenza stampa proprio per le questioni che ha evidenziato lei
di collegamento anche funzionale tra i nostri siti istituzionali e
quel sito che mancava ad Aosta, peraltro, non essendoci un
consorzio, come succede in altri territori dove generalmente sono i
consorzi Cogne, Monte Rosa, eccetera, che si occupano di elaborare
dei siti di informazioni turistiche, Aosta non è ancora in quella
condizione... quindi credo che il Comune abbia in qualche modo
strutturato questa
partnership
per venire a risolvere un po'
un problema di quel genere, però questa è una questione che attiene
al Comune.
Riguardo al primo punto dell'interpellanza, quindi occorre
precisare che la ricerca interna al sito lovevda non funziona come
la ricerca di testo all'interno di un documento, ma utilizza un
principio di funzionamento più raffinato che è mutuato da Google,
che, secondo i noti algoritmi, in base alla chiave di ricerca
inserita, mostra le pagine del sito più coerenti rispetto alla
chiave stessa. Inserendo "Aostainfo", i risultati mostrano le
pagine meglio indicizzate che soddisfano la richiesta di
informazioni su Aosta o la Valle d'Aosta, la
home page
di
lovevda, la scheda dell'Ufficio del turismo di Aosta, la pagina con
i contatti di tutte le informazioni turistiche, eccetera. Va
precisato che lovevda è un collettore di informazioni complessive
sull'offerta turistica con vari canali tematici, un portale oggi
molto bene indicizzato, che a sua volta linka altri siti
Internet
di interesse turistico, quindi di associazioni. Se
lei va a vedere, c'è tutta una tendina di
link
di operatori
privati, Comune, compagnie di gestione degli impianti a fune,
organizzatori di eventi, eccetera. Parliamo di un sito che,
comprese le versioni in lingua straniera, arriva a oltre 110 mila
pagine, una cosa immensa in termini proprio di capacità anche
informativa. Si evidenzia inoltre che, cercando da Google, il
motore di ricerca più usato, per informazioni turistiche sulla
nostra Regione lovevda è spesso il primo risultato o comunque è tra
i primi risultati. Cercando oggi su Google con alcune chiavi di
ricerca di uso frequente, lovevda è il primo risultato assoluto,
viene subito dopo la mappa Google o annunci sponsorizzati. Se si
cerca ad esempio: "Castelli Valle d'Aosta", "Aosta turismo", "musei
Valle d'Aosta", "mostre Valle d'Aosta", "
trekking
Aosta",
Google porta a delle pagine specifiche di lovevda che mi sono state
tutte evidenziate. È quindi già in corso l'iter amministrativo in
collaborazione con il DIAD per dare al sito lovevda - visto che
parliamo di siti turistici, le do qualche informazione rispetto al
nostro istituzionale - una nuova veste grafica che lo renderà
responsivo e facilmente consultabile dai dispositivi mobili e
questa revisione complessiva darà nuovo impulso a un portale già
ricco di contenuti con un'ottima
web reputation
. Diciamo che
è uno degli argomenti sui quali abbiamo aperto un ragionamento e un
dibattito e la necessità di modernizzare il sito in modo tale che
diventi responsivo con oramai gli
smartphone
, che sono gli
strumenti d'uso più utilizzati l'abbiamo reputata una necessità ed
è il motivo per cui stiamo lavorando in tal senso. Ciò premesso, il
sito Aostainfo è linkato in tre pagine del sito. Dalla scheda
località della banca dati turistica alla voce "Aosta" a portata di
click
, dalla pagina di presentazione del capoluogo nella
sezione "Aree turistiche" sulla quale tra i link in evidenza
compare anche Aostainfo, poi, se vuole, do gli indirizzi proprio
specifici per accedere, e nella sezione "Suggerimenti e notizie"
della pagina "Tematica culturale" sempre di lovevda.it cultura e
vda. Al momento il sito Aostainfo rimanda al sito
bookingvalledaosta.it, che è presente appunto nel nostro sito
istituzionale con un link puntuale nella sezione dove dormire e a
lovevda con vari link puntuali per gli eventi, gli elenchi delle
guide turistiche e altre utilità diciamo di tipo turistico. A
tendere dovrebbe integrarsi con lovevda sviluppando appositi
sistemi di interfacciamento per estrarre direttamente dal
database
regionale, costantemente aggiornato in
collaborazione con gli operatori degli uffici del turismo, le
informazioni relative agli eventi e alle attività organizzate che
interessano la città, ma anche su ristoranti e altri punti di
interesse. Questi sistemi di esportazione sono già in uso verso
altri siti terzi.
Riguardo alla domanda n. 2, posso dirle che noi non abbiamo
accesso alle informazioni che lei richiede relativamente alle spese
dei Comuni e delle
Unités
per eventuali siti di interesse
turistico, peraltro però, visto che lei ha posto questa domanda,
abbiamo fatto un'indagine e non ci risulta sentendo gli Enti locali
che curino siti specifici a indirizzo turistico, anche perché sono
i consorzi turistici, che sono entità diciamo autonome e
autocostituitesi, che generalmente fanno questo tipo di servizio e
curano, come le dicevo prima, siti a specifico interesse turistico.
Mancando ad Aosta, credo che si sia supplito e abbia supplito
l'Associazione degli albergatori insieme al Comune di Aosta,
proprio perché è abbastanza inconsueto che vi siano dei siti in
altre situazioni: Courmayeur, Gressoney e altro e non ci fosse un
sito ad Aosta. C'è ad Aosta un richiamo nel sito istituzionale ma,
da quello che ho visto io, non è più stato implementato e adesso
credo che l'uso sia stato direzionato su questo. Per quanto
riguarda le società partecipate della Regione, quindi Finaosta,
SITRASB, RAV, INVA, Società di servizi S.p.A., non ci risulta che
abbiano nella loro
mission
la cura dei siti a indirizzo
turistico direttamente.
Riguardo al punto 3, per non tediarla con cose già dette al
collega Aggravi in altre occasioni, non sto a ripetere nuovamente
le mie considerazioni sull'ente unico, però posso sintetizzarle in
poche parole che il tema, come ho già riferito in aula in più di
un'occasione, l'argomento è presente nel DEFR triennale e nel
programma di legislatura quinquennale... come dicevo l'altro giorno
al collega Aggravi, mi sembra una definizione temporale proprio per
la sua complessità... di ente unico, come dicevo l'altro giorno, si
parla praticamente da oltre dieci anni, forse addirittura da
quindici, senza mai essere riusciti a trovare una conclusione
operativa legislativa. Tutti coloro che sono passati prima si sono
un po' sbattuti la testa sul tema dell'ente unico. Esiste un testo
di legge, lei lo conoscerà sicuramente meglio di me perché fa
riferimento alla scorsa legislatura e ciò credo in quanto l'ente,
con questa modalità di accorpamento e di unicità, non può essere
immaginato, come diceva il collega Aggravi, senza un processo di
costituzione "ragionato e socializzato", lo dico tra virgolette,
che prevede intanto la mission di questo ente unico, poi delle
risorse certe e modalità di finanziamento bene identificate,
organigrammi e organizzazione che sappiano raccordare funzioni
analoghe oggi trasversali a svariati Assessorati ed enti.
La promozione e la comunicazione, lei lo sa meglio di me, oramai
sono distribuite su vari Assessorati e su varie entità
dall'
Office
agli Assessorati che si occupano di fiere, o di
agricoltura, o altro e soprattutto un'idea di raccordo con entità
private paraistituzionali, quindi associazioni, consorzi turistici,
Enti locali, fondazioni, che, a mio parere, non possono tutti
questi soggetti collaterali, comprese le associazioni di
rappresentanza di soggetti privati, restare fuori dal processo di
riforma. Secondo me, è corretto coinvolgerli sia sotto il profilo
della condivisione delle strategie, ma anche, come succede con i
nostri
competitor
, che spesso citiamo come buone pratiche,
non possono neppure rimanere fuori dalla compartecipazione
operativa economico-finanziaria, cioè non credo che si possa più
immaginare una modalità di promozione del territorio dove il
privato non sia coinvolto sia nelle scelte di carattere diciamo
strategico-operativo, ma anche nelle scelte e nella
compartecipazione finanziaria. Le buone pratiche, come le dicevo,
io non ho alcun problema a imitarle, ci sono delle situazioni che
conosciamo benissimo di enti unici, cosiddetti "enti unici", che
hanno, a mio parere, da insegnare in termini organizzativi e
operativi, li stiamo indagando.
Concludo dicendo che questo è un argomento di un tale spessore
che non può essere però solo ed esclusivamente risolto da un
Assessorato, ma credo che debba coinvolgere, oltre che tutto il
Governo, anche il Consiglio e le Istituzioni in termini più
generali perché è un processo di riforma che rimarrà comunque anche
in seguito.
Presidente -
Per la replica, ha chiesto la parola la
consigliera Spelgatti.
Spelgatti (LEGA VDA) -
Vede, Assessore, prendo atto della
sua risposta sull'ente unico, ci sarebbero moltissime cose da dire,
però il tempo è troppo poco per affrontare un argomento così
complesso ed entrare nel merito. È chiaro che se si vogliono fare
le cose, bisogna partire, sono otto mesi che siete lì e
sostanzialmente non vedo ancora nessun atto neanche per iniziare a
organizzare a pensare di... quindi siamo veramente al punto zero.
Il problema è questo: che siamo al punto zero anche dal punto di
vista informatico in Valle d'Aosta sotto il profilo della
promozione e sotto il profilo proprio di tutta l'attività
informatica della Pubblica Amministrazione sia dal punto di vista
della promozione turistica, quindi tutto ciò che serve per fare
promozione e lanciare ogni ambito della Valle d'Aosta, dunque non
solo la Regione Valle d'Aosta ma i nostri Comuni, le nostre
attività, i nostri musei, tutto quello che viene fatto dovrebbe
essere tutto in rete e tutto lanciato, perché ormai la promozione
viaggia attraverso questi canali come canale, se non il principale,
comunque uno assolutamente dei più importanti, anzi, ritengo che
sia il più importante. Tutto questo però manca, così come manca
tutta la parte informatica sulla Pubblica Amministrazione, perché
una Pubblica Amministrazione efficiente deve essere una Pubblica
Amministrazione tutta completamente in rete a tutti i livelli in
maniera tale da essere facilmente fruibile da parte dell'utente,
quindi del cittadino e soprattutto poter far sì che le banche dati
siano uniche, che ci siano dei dialoghi e soprattutto le
interazioni che tutto sia in rete tra le varie componenti della
Pubblica Amministrazione. Per far questo, però, bisogna avere
un'idea, quindi il Governo, quando prende posizione su quelle
poltrone, deve anche poi fare gli atti concreti per poter arrivare
a... Ad esempio, noi quando ci eravamo insediati, avendo prima
ancora del Covid e quindi, prima ancora che si capisse quanto era
importante tutta la parte informatica, senza saper né leggere, né
scrivere, siamo partiti dal presupposto che, per poter avere una
Valle d'Aosta efficiente che guarda al futuro, bisognava mettere
mano sicuramente a tutta la parte informatica. Per far questo, che
cosa abbiamo fatto? Avevamo chiamato come Coordinatore un
top
manager
a livello italiano che potesse avere tutte quelle
competenze ai massimi livelli italiani nel campo delle aziende
private per metterlo a disposizione della Pubblica Amministrazione
e quindi dare veramente uno slancio in questa direzione al
Dipartimento Innovazione Agenda digitale e l'obiettivo era proprio
quello di rinforzare quel Dipartimento, perché avrebbe dovuto
diventare un centro propulsivo per l'intera Amministrazione sotto
questo profilo, quindi serviva per formare tutte le risorse interne
in maniera tale che un giorno, avendo imparato dal privato ai
massimi livelli, avrebbero potuto camminare con le proprie gambe e
soprattutto avere anche una visione e quant'altro. Tutto ciò non è
mai stato fatto prima, infatti oggi siamo all'anno zero dal punto
di vista informatico in Valle d'Aosta e sostanzialmente però,
quando siete arrivati voi, avete smantellato tutto il lavoro che
era stato fatto e dico solo che quel Dipartimento ad oggi non ha
ancora un Coordinatore effettivo. Allora siete tornati indietro
sotto questo profilo, non è bastato manco il Covid a capire e a
farvi capire quanto debba essere importante e quanto sia importante
quel Dipartimento e quanto si debba comunque spingere in quella
direzione. Ripeto: ad oggi non c'è ancora neanche il Coordinatore
nominato.
Per dare risposte quindi non si può semplicemente dire: "beh, ci
sono tantissimi problemi, è da una vita che si parla di tutto", si
parla di tutto: dell'ente unico, di questo, dell'altro,
dell'informatizzazione della Pubblica Amministrazione e
quant'altro, servono gli atti concreti, cioè le azioni. Noi siamo
abituati a ragionare per azioni e per risultati, non i proclami, si
vuole andare in una certa direzione, la prima domanda che ci
poniamo è: bene, vogliamo arrivare lì, come ci arriviamo? Che cosa
dobbiamo fare? Atti concreti per arrivare a... poche parole e molti
fatti: questo è il modo in cui noi ragioniamo. Si dice quindi:
bene, si lamenta questa situazione ma di concreto che cos'è stato
fatto per...? Io vedo una direzione esattamente contraria, il
problema è che la situazione se già era gravissima quando siamo
arrivati noi... e noi abbiamo cercato appunto di dare delle
risposte concrete per formare il
team
per poter arrivare al
risultato, tutto quello che abbiamo fatto non solo è stato
smantellato, ma, attenzione, la situazione, ripeto, è mille volte
più grave, perché nel frattempo abbiamo avuto soltanto il Covid e,
di conseguenza, i problemi sono ancora più grossi rispetto a quello
che c'era prima e quindi le necessità di informatizzazione
dell'intera Valle d'Aosta sotto tutti i profili: organizzativo
interno, organizzativo esterno per i servizi all'utenza, promozione
turistica e quant'altro sono diventati appunto ancora più
gravi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK