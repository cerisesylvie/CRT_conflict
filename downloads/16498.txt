Consiglio Regionale della Valle d'Aosta - Oggetto del Consiglio n. 2898 del 17 dicembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2898 del 17 dicembre 1997 - Resoconto
SEDUTA ANTIMERIDIANA DEL 17 DICEMBRE 1997
OGGETTO N. 2898/X Ratifica di deliberazioni adottate dalla
Giunta regionale in via d'urgenza.
Oggetto n. 4059 in data 8 novembre 1997: Sdemanializzazione di
terreni gravati da uso civico, siti in località Amérique di Quart,
di proprietà del Comune di Quart, contraddistinti al F. 40, mappali
nn. 86 - 88 - 106 - 192.
Presidente Pongo in votazione la ratifica della deliberazione in
oggetto:
Presenti, votanti e favorevoli: 25
Il Consiglio approva all'unanimità
Oggetto n. 4097 in data 24 novembre 1997: Concessione, ai sensi
della legge regionale 31/1992, di un contributo di lire 50.000.000
alla Diocesi di Aosta nelle spese sostenute per la realizzazione di
opuscoli culturali e illustrativi riguardanti il "turismo religioso
in Valle d'Aosta - Le vie della fede" - Approvazione e impegno di
spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 24
Il Consiglio approva all'unanimità
Oggetto n. 4098 in data 24 novembre 1997: Concessione, ai sensi
della legge regionale 31/92, di un contributo di lire 70.000.000 al
Comib, di Brusson nelle spese previste per l'organizzazione della
Coppa Consiglio Valle, manifestazione internazionale di sci di
fondo, valida per la Continental Cup, in programma a Brusson il 6 e
7 dicembre 1997 - Approvazione e impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 22
Il Consiglio approva all'unanimità
Oggetto n. 4102 in data 24 novembre 1997: Concessione, ai sensi
della legge regionale 31/92, di un contributo di lire 200.000.000
all'Associazione Operatori Turistici Monte Bianco di Courmayeur
nelle spese previste per l'organizzazione di una prova valida per
la Coppa del Mondo di Snow-Board, in programma a Courmayeur dal 18
al 20 dicembre 1997 - Approvazione e impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 22
Il Consiglio approva all'unanimità
Oggetto n. 4318 in data 1° dicembre 1997: Concessione, ai sensi
della legge regionale 31/1992, di un contributo di lire 118.500.000
al Casino de la Vallée - gestione straordinaria - di Saint-Vincent,
nelle spese previste per l'organizzazione di due competizioni
nazionali di biliardo, in programma a Saint-Vincent dal 6 al 14
dicembre 1997 - Approvazione e impegno di spesa.
Presidente Ha chiesto la parola il Consigliere Tibaldi.
Tibaldi (Ind) Per chiedere un'informazione di carattere
procedurale sia per quanto riguarda la deliberazione n. 4318 che la
deliberazione n. 4322.
Se non ricordo male, le manifestazioni organizzate dalla
gestione straordinaria di Saint-Vincent venivano raccolte in un
elenco che veniva vagliato preventivamente dalla IV Commissione.
Non vorrei sbagliarmi, per quello pongo una domanda alla Giunta in
questo senso: come mai queste delibere arrivano oggi alla ratifica
del Consiglio regionale?
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) In quel caso si tratta del calendario annuale delle
manifestazioni che viene portato in IV Commissione, mentre questo
riguarda il contributo per la manifestazione, che viene fatto
attraverso la legge 31. È un contributo che riguarda la parte di
competenza della Regione perché sono oneri comuni, quindi una parte
è competenza della gestione e una parte è competenza regionale.
Presidente Pongo in votazione la ratifica della deliberazione in
oggetto:
Presenti, votanti e favorevoli: 21
Il Consiglio approva all'unanimità
Oggetto n. 4319 in data 1° dicembre 1997: Concessione, ai sensi
della legge regionale 31/92, di un contributo di lire 20.000.000 al
Comif, di Torino, nelle spese sostenute per l'organizzazione della
XXVI Edizione della super maratona Torino-Saint-Vincent,
manifestazione podistica nazionale, svoltasi il 27 settembre 1997 -
Approvazione e impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 22
Il Consiglio approva all'unanimità
Oggetto n. 4322 in data 1° dicembre 1997: Concessione, ai sensi
della legge regionale 31/92, di un contributo di lire 498.500.000
al Casino de la Vallée - gestione straordinaria - di Saint-Vincent,
nelle spese previste per l'organizzazione della manifestazione
"Premio Saint-Vincent per il Cinema Italiano" per l'anno 1997 in
programma a Saint-Vincent - Approvazione e impegno di spesa.
Presidente Ha chiesto la parola il Consigliere Tibaldi.
Tibaldi (Ind) Qui l'importo globale della spesa ammonta quasi ad
un miliardo e riguarda l'organizzazione della manifestazione del
premio Saint-Vincent per il cinema italiano.
Volevo avere alcuni ragguagli su alcune voci di spesa, che mi
sembrano particolarmente significative, in particolare
sull'ospitalità, che viene annotata con una cifra di 229 milioni.
Volevo sapere come si è esplicato questo tipo di ospitalità,
sapendo che ci sono anche determinati accordi fra la SGR e il Grand
Hôtel Billia, in particolare la SAV, dove ci sono degli accordi di
ospitalità per poter ospitare determinate persone, oltre che
clienti della Casa da gioco, presso l'hôtel a quattro stelle. Leggo
ancora: omaggi e premi 128 milioni, anche qui vorrei avere qualche
ragguaglio in più.
Chiedo quindi una motivazione più analitica di certe spese
rispetto a questo scarno rendiconto che ci viene presentato oggi
per la ratifica in Consiglio regionale.
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) È una rassegna cinematografica di alto livello
tant'è vero che ci sono state riprese e collegamenti televisivi in
diretta da parte della RAI e di altre emittenti nazionali. Sono
delle manifestazioni indubbiamente anomale rispetto alla
manifestazione sportiva, alla gara di sci o ad altre manifestazioni
di questo tipo. L'ospitalità quindi è riferita a tutta una serie di
personaggi che sono collegati con quest'ambiente.
L'ospitalità è riferita non solo ad un albergo specifico, ma a
tutte le strutture a cui hanno fatto riferimento, cioè sono più
alberghi che sono stati oggetto in questa rassegna di
ospitalità.
Ci è stato inviato il resoconto complessivo della
manifestazione, i nostri uffici lo hanno vagliato, è competenza
loro fare poi un'analisi su questo discorso di conseguenza, c'è
anche il parere di legittimità da parte degli uffici stessi per di
più non abbiamo in questo momento o almeno io non ho la possibilità
di comunicarli.
Presidente Ha chiesto la parola il Consigliere Tibaldi.
Tibaldi (Ind) Per dichiarare l'astensione non avendo sufficienti
elementi di valutazione su quest'elenco di spese d'altronde, lo
stesso Assessore ha detto che anche lui in questo momento non è in
grado di fornirci comunicazioni in merito oltre a quelle che sono
contenute in questo piano contabile, quindi non mi sento di votare
queste delibere e mi astengo.
Presidente Ha chiesto la parola il Consigliere Dujany.
Dujany (Aut) Una domanda più specifica: quali organi televisivi
hanno dato spazio a questa manifestazione, in quali giornate, con
quale intensità perché la delibera è generica, così come finora è
stato generico l'intervento dell'Assessore.
Presidente Ha chiesto la parola l'Assessore al turismo,
commercio e sport, Agnesod.
Agnesod (UV) Posso rispondere dicendo che provvederemo nei
prossimi giorni a consegnare la rassegna stampa, di conseguenza
andando a dare tutte le indicazioni che il Consigliere Dujany ha
chiesto perché in questo momento io non ce le ho.
Presidente Ha chiesto la parola il Consigliere Dujany.
Dujany (Aut) Per dichiarare che, alla luce dell'impossibilità di
valutare il contenuto della delibera, anche gli Autonomisti si
asterranno.
Presidente Pongo in votazione la ratifica della deliberazione in
oggetto:
Presenti: 25
Votanti e favorevoli: 19
Astenuti: 6 (Chiarello, Dujany, Lanièce, Marguerettaz, Rocchio e
Tibaldi)
Il Consiglio approva
Oggetto n. 4329 in data 1° dicembre 1997: Concessione, ai sensi
della legge regionale 69/93, di un contributo di lire 9.800.000
all'Azienda di promozione turistica di Aosta, Gressan e Charvensod
per la 7a edizione del Concorso internazionale di sculture in neve,
manifestazione collaterale alla 997a Fiera di Sant'Orso 1997 -
Impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 26
Il Consiglio approva all'unanimità
Oggetto n. 4434 in data 1° dicembre 1997: Approvazione di
perizia suppletiva e di variante nonché di nuovi prezzi e
differimento di 150 giorni del termine per l' ultimazione dei
lavori di costruzione del nuovo innesto della strada comunale per
le fraz. Di Grand Vert e Pramotton con la S.S. n. 26 in Comune di
Donnas - Approvazione ed impegno di spesa.
Presidente Ha chiesto la parola il Consigliere Tibaldi.
Tibaldi (Ind) Vorrei avere dall'Assessore competente qualche
ragguaglio anche in merito a questa delibera dove si rende
necessaria l'approvazione di una perizia suppletiva, di una
variante nonché di nuovi prezzi e differimento di 150 giorni per
dei lavori nel Comune di Donnas. In particolare risulta, secondo
quanto è scritto nelle premesse della delibera, che la situazione
di fatto non è pienamente rispondente al progetto per lavori
eseguiti successivamente ai rilievi ed all'elaborazione
progettuale.
Non è la prima volta che ci troviamo di fronte a casi in cui
l'elaborato progettuale e la situazione di fatto esistente siano in
distonia. Vorrei sapere dall'Assessore di cosa si tratta e che cosa
si è verificato.
Presidente Ha chiesto la parola il Consigliere Chiarello.
Chiarello (RC) Spero che questo ponte venga finito il più presto
possibile, dati i miei diversi interventi al riguardo. Leggendo
questa delibera e guardando quali sono le modifiche, vedo che ci
sono otto punti di modifica a questo progetto, sottopasso
ferroviario, ponte, cioè tutto quello che era in progetto è stato
modificato.
Vorrei capire se andremo avanti così con gli altri progetti.
Questa pratica non è passata in Commissione, quindi non abbiamo
avuto né il tempo né il modo di discuterla, vorrei capire se i
prossimi consiglieri non vedranno più queste modifiche perché il
progettista si prenderà la responsabilità, oppure se tutte queste
opere sono al di fuori, cioè il sottopasso ferroviario viene fatto
in maniera diversa da come era stata progettata, l'illuminazione
non era progettata, il collettore fognario viene cambiato, le
sovrastrutture stradali subiscono maggiori costi. Cosa c'era che
andava bene in questo progetto? Non lo so.
Presidente Ha chiesto la parola l'Assessore ai lavori pubblici,
infrastrutture ed assetto del territorio, Lavoyer.
Lavoyer (ADP-PRI-Ind) Effettivamente l'importo di questa perizia
è abbastanza consistente.
Al di là dell'elenco dei singoli interventi che, se analizzati
in modo approfondito, non hanno poi un'impostazione così
catastrofica come ha fatto rilevare il Consigliere Chiarello,
infatti quando parliamo di illuminazione non è che l'illuminazione
non fosse prevista, ma viene modificata per consentire un risparmio
energetico sull'impianto, ma al di là di questi aspetti più
particolari, la parte consistente della perizia suppletiva in
questo caso è giustificabile non tanto facendo riferimento a quanto
diceva prima il Consigliere Tibaldi, ovvero ad un errore di tipo
progettuale, ma perché il progetto a suo tempo realizzato si basava
su un rilievo della zona di fatto.
Successivamente alle alluvioni degli anni scorsi si è dovuti
comunque intervenire d'urgenza nell'alveo, quindi si è abbassato
l'alveo, si è modificata la posizione delle sponde della Dora in
quel sito, intervento che bisognava comunque fare in quel momento;
chiaramente nella fase esecutiva ci siamo trovati di fronte a quote
e a situazioni geologiche diverse, quindi la motivazione è
essenzialmente questa perché le perizie ci sono normalmente su
quasi tutti i lavori, però una perizia di questa consistenza aveva
in questo caso una giustificazione ben precisa.
Diciamo che la parte più consistente della perizia è
giustificata da questo tipo di interventi; le relazioni peraltro
sia di tipo tecnico che la direzione lavori, che sono ampiamente
documentate, giustificano in modo corretto quello che andiamo ad
approvare.
Presidente Pongo in votazione la ratifica della deliberazione in
oggetto:
Presenti: 21
Votanti e favorevoli: 20
Astenuti: 1 (Tibaldi)
Il Consiglio approva
Oggetto n. 3222 in data 15 settembre 1997: Approvazione di
perizia suppletiva e di variante tecnica, dei lavori di
ricostruzione del ponte sito al Km. 13+000 in Comune di Oyace.
Approvazione ed impegno di spesa.
Presidente Ha chiesto la parola il Consigliere Chiarello.
Chiarello (RC) Questo provvedimento ha in parte la storia delle
domande che facevo prima, ma questo ha una storia un po' più lunga
perché la prima volta che è arrivato in Commissione circa due mesi
fa è arrivato con un rilievo della Commissione di coordinamento che
chiedeva delle delucidazioni in merito all'aumento dei costi per
questo lavoro.
È venuto in Commissione un funzionario a spiegarci che l'aumento
dei costi è stato dato principalmente dal preventivo che era stato
tenuto basso per by-passare l'impianto ambientale perché, se si sta
sotto i 500 milioni, non c'è bisogno di impatto ambientale.
Seconda osservazione, e mi ricollego a quello che ha detto prima
l'Assessore per il progetto di Donnas: siccome era stato pulito un
alveo di torrente che era alluvionato precedentemente, la quota
dell'alveo del torrente originale era un po' più bassa di quella
alluvionata, cioè l'alluvione aveva portato un metro o due di
materiale e si era abbassata la quota, ma io penso che un
progettista che fa un progetto debba andare a vedere la quota
originale del torrente sempre tenendo conto che sopra c'è sempre un
metro o due di materiale alluvionale.
Era risultato, a detta di questo funzionario, che c'era una
mancanza di perizia geologica, o almeno se una perizia geologica
era stata fatta, questa era molto carente. Quanto ha detto questo
funzionario in Commissione è molto grave: che per by-passare un
controllo si fosse tenuto giù il preventivo sapendo poi di dover
fare una perizia con la quale si sarebbero risolte le cose
diversamente. Che un progettista non abbia tenuto conto della
pulizia del letto del torrente per fare un ponte mi sembra una cosa
strana, che poi ci venga detta dal funzionario questa cosa mi
sembra veramente grave.
Non ho partecipato alla Commissione in cui il provvedimento è
passato proprio perché coincideva con la seduta dello scorso
Consiglio ed ero impegnato in quella mozione; non so quali siano
state le giustificazioni addotte, ho visto la relazione mandata
alla Commissione di coordinamento e non fa altro che confermare
quello che ci aveva detto il funzionario. Il quale ha detto che
c'erano state delle mancanze del progettista, dei rilievi geologici
non fatti, che il letto del torrente era stato abbassato perché era
stato pulito dai detriti riportati dall'alluvione, quindi mi sembra
che non sia questo il modo di lavorare. A questa delibera voterò
contro.
Presidente Ha chiesto la parola l'Assessore ai lavori pubblici,
infrastrutture ed assetto del territorio, Lavoyer.
Lavoyer (ADP-PRI-Ind) Non so cosa abbia detto il funzionario
però, dalla documentazione che ho in possesso la motivazione di
fondo non è che mancava la perizia geologica, ma era che la perizia
geologica era carente. Bisogna anche tener conto del momento in cui
è stata fatta questa progettazione e delle modificazioni che
successivamente sono avvenute nel sito dove doveva realizzarsi
l'intervento. Questo mi pare che lo abbia già sottolineato
Chiarello.
Sulla questione della carenza della perizia geologica è proprio
un settore dove la legge esplicitamente prevede la possibilità di
perizie anche consistenti, legate all'imprevisto geologico. Al di
là di quello che può essere stato l'approfondimento fatto dalla
perizia, nel momento della redazione dell'intervento si è ravvisato
che probabilmente a monte bisognava fare dei sondaggi più
approfonditi e a quel punto logica vuole che si intervenga in modo
corretto. Poi posso anche accettare parzialmente alcune
osservazioni fatte dal Consigliere Chiarello sull'approfondimento
della progettazione.
Teniamo conto che adesso noi stiamo realizzando degli interventi
che a volte sono stati progettati dieci anni fa quando anche le
disposizioni legislative da questo punto di vista erano molto meno
attente.
D'altro canto cercheremo anche come Assessorato di far tesoro di
questi errori per evitare in seguito di trovarci di fronte a
situazioni di questo tipo. A questo punto però non vi era altra
possibilità che quella...
(Interruzione del Consigliere Chiarello, fuori microfono)
... ma non è il problema se il lavoro è fatto oppure non è
fatto, il problema è che la legge prevede che in questi casi tu
debba assegnare il lavoro all'impresa, piuttosto che realizzare un
intervento non sicuro, l'Amministrazione in questo caso ha comunque
agito correttamente.
Presidente Pongo in votazione la ratifica della deliberazione in
oggetto:
Presenti: 23
Votanti: 20
Favorevoli: 19
Contrari: 1
Astenuti: 3 (Marguerettaz, Tibaldi, Viérin Marco)
Il Consiglio approva
Oggetto n. 4124 in data 24 novembre 1997: Approvazione
dell'appalto a licitazione privata, ai sensi della legge regionale
216/97, dei lavori di sistemazione architettonica, ambientale ed
archeologica del complesso forense di Augusta Praetoria, in Comune
di Aosta. Approvazione ed impegno di spesa.
Si dà atto che l'Assessore all'istruzione e cultura Louvin non
partecipa alla discussione e alla votazione dell'oggetto.
Presidente Ha chiesto la parola il Consigliere Tibaldi.
Tibaldi (Ind) Per due chiarimenti su questa delibera. Nelle
premesse, fra le ragioni per le quali si porta avanti
quest'iniziativa, si fa riferimento al fatto che sia necessario
iniziare al più presto i lavori per tutelare l'incolumità dei
passanti. Il sito ha molteplici accessi. Quest'incolumità è
minacciata dalle condizioni di avanzato degrado in cui versa il
complesso forense. Di fronte a una spesa di 1,8 miliardi volevo
sapere dall'Assessore competente se questa cifra viene rivolta
essenzialmente per la tutela dell'incolumità dei passanti oppure
c'è qualche iniziativa di più largo respiro a tutela del sito
archeologico, quindi di carattere anche culturale e storico.
E ancora. Qua c'è un progetto redatto dall'Architetto Andrea
Bruno che risale all'8 maggio 1992. La Giunta con propria
deliberazione approva questo progetto solo il 26 maggio 1997,
perché questo lasso di tempo se comunque il complesso forense si
trovava già in stato di avanzato degrado e bisognava tutelare
l'incolumità dei passanti?
Presidente Ha chiesto la parola il Presidente della Giunta,
Viérin Dino.
Viérin D. (UV) Dans la délibération, l'on fait état d'une raison
de sécurité publique afin de mieux motiver cette intervention, mais
évidemment le montant prévu pour cette réalisation se rapporte à la
couverture des fouilles archéologiques et de tout ce qui a été
décelé dans ce site ainsi qu'à la construction d'une nouvelle place
qui sera limitée aux usagers, il n'y aura pas de possibilité
d'accès pour les voitures et c'est une nouvelle place qui sera
prévue entre la Cathédrale et la rue de Tillier.
C'est pour toutes ces raisons que le montant de 1,788 milliards
se rapporte aux interventions d'ordre général d'aménagement et de
réhabilitation du site.
Le fait qu'on ait inséré cette précision, c'est parce
qu'aujourd'hui, étant donné qu'il s'agit d'un chantier à ciel
ouvert et que l'on peut y accéder de plusieurs côtés, il y a des
risques pour ceux qui empruntent ces différents accès.
Le projet a été présenté en 92, et modifié par la suite, afin
qu'il soit approuvé un projet accepté également par la commune
d'Aoste, car sa réalisation implique qu'il y ait un accord de
programme. Il y a eu des contacts entre l'architecte qui a rédigé
ce projet, les services de la Surintendance, les services de la
commune d'Aoste, qui ont entraîné il est vrai un peu de retard,
mais finalement on est arrivé à un accord et, suite à son
approbation de la part de la commune d'Aoste, nous sommes
aujourd'hui à même de réaliser cette oeuvre qui est attendue depuis
longtemps et qui sans doute pourra donner un essor à toute cette
zone, qui en plus de la présence de la Cathédrale pourra revêtir un
intérêt sur le plan culturel et surtout pourra permettre de jouir
des vestiges importants qui sont à l'intérieur de ce Forum.
Presidente Pongo in votazione la ratifica della deliberazione in
oggetto:
Presenti, votanti e favorevoli: 21
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK