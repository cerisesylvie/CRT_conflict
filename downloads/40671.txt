Consiglio Regionale della Valle d'Aosta - Oggetto del Consiglio n. 24 del 11 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORMAZIONE PROFESSIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 24 del 11 luglio 2018 - Resoconto
OGGETTO N. 24/XV - Interpellanza: "Attribuzione delle
competenze relative alla formazione professionale all'Assessorato
sanità, salute, politiche sociali e formazione".
Fosson (Presidente) -
Per l'illustrazione del punto 10,
la parola al consigliere Bertin.
Bertin (IC) -
Il documento recante il programma del nuovo
governo regionale ha esplicitato che le competenze relative alla
formazione professionale sono trasferite all'Assessorato alla
sanità, salute, politiche sociali e, a questo punto, alla
formazione; in precedenza queste competenze erano sempre state
svolte dal Dipartimento delle politiche del lavoro dell'Assessorato
alle attività produttive; ...questo trasferimento di competenza
all'Assessorato alla sanità, tant'è che questo aspetto era stato
sollevato già nel dibattito generale. Purtroppo in quell'occasione
in fase di replica non ci sono state date delle risposte, pertanto
rimaneva qualche dubbio rispetto a questa scelta: volevamo capire
per quali ragioni è stata trasferita questa competenza da un
assessorato all'altro per capire anche nel merito il motivo di
questo cambio di assessorato.
Presidente -
Per la risposta la parola all'assessore
Aggravi.
Aggravi (LEGA VDA) -
Prima di rispondere nel merito della
questione posta dall'interpellanza è bene precisare che la
definizione dell'Assessorato finanze, attività produttive,
artigianato e politiche del lavoro contiene le politiche del lavoro
tutte. Le politiche del lavoro si distinguono in politiche passive,
nelle quali il lavoratore usufruisce di ammortizzatori sociali (ad
esempio quei dispositivi che sostengono i lavoratori nel periodo
della cassa integrazione), e politiche attive, che comprendono
tutte le misure che consentono al cittadino lavoratore di essere
protagonista del suo futuro professionale attraverso la
partecipazione a iniziative di formazione, orientamento, tirocini,
certificazioni delle competenze, eccetera.
La denominazione "politiche del lavoro" pertanto comprende anche
tutta la formazione professionale che deve necessariamente avere
una regia unica in termini di politiche attive, ma anche - come si
può desumere sempre dalla scelta di creare un assessorato che
comprenda la politica economica della Regione - uno stretto
collegamento con il mondo delle imprese e, più in generale, con il
mondo produttivo. La programmazione e l'attuazione delle politiche
del lavoro richiedono, infatti, uno stretto raccordo con le aziende
per rilevare in tempo utile i fabbisogni e dare le risposte
attraverso gli strumenti a disposizione. Ne è un esempio la
formazione continua che riguarda i lavoratori occupati nelle
imprese e che costituisce una politica volta a sostenere
l'adattabilità dei lavoratori e delle imprese ai cambiamenti
economici, tecnologici e del mercato. Altro esempio è rappresentato
dalla formazione per i disoccupati, la cui programmazione richiede
uno stretto raccordo sia con le imprese, per le rilevazioni dei
fabbisogni di professionalità, sia con i Centri per l'impiego che
operano sul lato dell'offerta di lavoro. Nel merito pertanto le
competenze delle politiche attive del lavoro, tra cui la formazione
professionale, restano in capo all'Assessorato finanze, attività
produttive, artigianato e politiche del lavoro.
Per quanto attiene alla denominazione "Assessorato alla sanità,
salute, politiche sociali e formazione" la parola "formazione"
afferisce alla formazione di settore, è cioè riferita a quei
profili direttamente connessi alle politiche sociosanitarie,
in
primis
la formazione delle OSS, e sociali, quelle delle
assistenti personali. Tale formazione era già presente all'interno
dell'organizzazione dell'Assessorato, ma si è voluto darne
visibilità esterna inserendola anche nella denominazione
ufficiale.
Presidente -
Per la replica la parola al consigliere
Bertin.
Bertin (IC) -
Era proprio il caso di chiarire alcuni
aspetti. Nel vostro documento forse avete fatto un copia/incolla,
non è stato precisato ed è stato scritto in modo esplicito
formazione professionale all'Assessorato alla salute e questo aveva
generato della confusione; a nostro avviso, questa è una competenza
molto importante che dovrebbe essere il più possibile concentrata
su un solo soggetto e non sparpagliata in decine di strutture o
assessorati. Resta il fatto che questo vostro cambio di competenza
dell'assessorato era mal segnalato nel vostro programma. La
precisazione era utile. Quello che rimane in termini generali è la
necessità di concentrare in un solo soggetto questa attività,
poiché si trova a dover gestire concretamente queste funzioni e
competenze ed è importante che sia fatto da un solo soggetto,
invece sparpagliarle tra vari soggetti certamente non è il modo più
efficace e più efficiente per rispondere alle necessità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK