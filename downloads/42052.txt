Consiglio Regionale della Valle d'Aosta - Oggetto del Consiglio n. 1007 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1007 del 23 ottobre 2019 - Resoconto
OGGETTO N. 1007/XV - Interrogazione: "Notizie in merito alla
nuova gestione della Cittadella dei giovani situata ad
Aosta".
Rini (Presidente) -
È entrata la collega Nasso, quindi
possiamo fare il punto n. 16 all'ordine del giorno. È una
question
, quindi prima la risposta dell'Assessore. La parola
all'assessore Certan.
Certan (AV) -
Intanto bisogna precisare che era stata già
presentata per lo scorso Consiglio e quindi forse oggi poi risulta
anche leggermente superata, ma ne abbiamo parlato prima con la
collega.
Per quanto riguarda il primo punto: "
l'ammontare esatto
dell'onere finanziario per la Regione
", per la gestione della
Cittadella dei giovani anno 2020 e successivi è previsto un onere
finanziario annuale per l'Amministrazione regionale pari a 275.000
euro, di cui 150.000 euro a carico dell'Assessorato
dell'istruzione, università, ricerca e politiche giovanili e
125.000 euro a carico dell'Assessorato del turismo, sport,
commercio, agricoltura e beni culturali. Dette somme per gli anni
2020-2021 sono state prenotate - prenotate sottolineo - con la
deliberazione di Giunta regionale n. 374 in data 25 marzo 2019, una
delibera che è anche molto chiara, poi nelle sue determine aveva
tutte le precisazioni.
Risponderei insieme al punto n. 2 e al punto n. 3, ovvero alle
domande: "
se vi è stato un confronto con il Comune di Aosta
viste le recenti notizie
" e "
lo stato dell'arte ad
oggi
". Relativamente ai rapporti tra gli enti
partner
,
si conferma che l'Amministrazione regionale, a seguito della
chiusura della Cittadella dei giovani avvenuta in data 30 giugno
2019, ha formalmente scritto al Comune di Aosta chiedendo di essere
costantemente informata circa le tempistiche, gli intendimenti per
la riapertura della Cittadella, rappresentando nell'occasione le
proprie preoccupazioni, atteso che il mese di settembre - sappiamo
da oggi che l'apertura sarà il 4 o il 5 novembre - segnava
tradizionalmente una ripresa delle attività e la conseguente
frequenza degli spazi di aggregazione da parte dell'utenza
giovanile. Direi che sul resto è storia nota e, a fronte
dell'aggiudicazione definitiva della gara per la concessione del
servizio di gestione della Cittadella per due anni, con possibilità
di rinnovo per altri due, un ricorso giudiziale da parte di un
concorrente innanzi al TAR per la Valle d'Aosta è stato presentato
e viste le determinazioni del tribunale che intanto si è anche
pronunciato, che ha rigettato il ricorso, il Comune di Aosta ha
annunciato oggi che si passerà a breve alla riapertura della
Cittadella per il tramite della stipula del nuovo contratto. Vi
comunichiamo sinteticamente queste informazioni, fermo restando che
l'iter amministrativo è di competenza del Comune di Aosta. Gli
incontri che noi facciamo con il Comune di Aosta sono sugli aspetti
che riguardano naturalmente i due assessorati, non la gestione e
tutto l'iter amministrativo che è di competenza del Comune di
Aosta.
Presidente -
Per la replica, la parola alla collega
Nasso.
Nasso (M5S) -
Chiedo scusa per prima ma mi ero
allontanata per confrontarmi con un collega visto che oggi stiamo
saltando un po' di qua e di là e avevo perso l'ordine, chiedo
davvero scusa.
Allora, ringrazio l'Assessore per le risposte, è sicuramente
importante tenere sempre alta l'attenzione sulla Cittadella dei
giovani: uno, perché anche la Regione fa la sua parte; due, perché
è un luogo di aggregazione, di cultura, è un servizio importante
per la comunità tutta e non solo quella più giovane. È veramente
uno spazio fondamentale. L'interrogazione io l'avevo depositata il
20 settembre e quindi più di un mese fa e infatti in questo lasso
di tempo molto è cambiato ed è proprio notizia di oggi che
finalmente la Cittadella riapre dalla prima settimana di novembre,
esattamente il 5, abbiamo letto le determine dirigenziali,
eccetera, e finalmente questo nuovo contratto di gestione prenderà
l'avvio. Sono interessanti le cifre che la Regione, divise per i
due assessorati, eroga per questo importante servizio, io ho letto
e in questo mese mi sono informata sull'iter delle cose e ho deciso
di non ritirare questa interrogazione anche se risultava un po'
tardiva, perché ci tenevo a parlare anche in questo Consiglio dello
stato dell'arte, quindi abbiamo avuto questa struttura chiusa per
un paio di mesi, perché ha chiuso come detto prima l'Assessore, a
fine giugno-inizio luglio e quindi ben venga la notizia di oggi e
davvero dobbiamo ritenere preziosi alcuni luoghi di questo tipo del
capoluogo, anche perché non è che ne usufruiscono solo persone del
capoluogo, ma anzi, quando ci sono eventi culturali importanti,
concerti,
pièce
, eccetera, vi sono molte persone che
arrivano da tutta la nostra regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK