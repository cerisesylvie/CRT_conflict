Consiglio Regionale della Valle d'Aosta - Oggetto del Consiglio n. 1874 del 29 marzo 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula
Oggetto del Consiglio n. 1874 del 29 marzo 1996 - Resoconto
SEDUTA ANTIMERIDIANA DEL 29 MARZO 1996
OGGETTO N. 1874/X Risarcimento dei danni causati dall'alluvione
del 1993. (Interrogazione)
Interrogazione Vista la legge regionale n. 37 in data 31 luglio
1986 avente per oggetto "Interventi regionali in occasione del
verificarsi di eventi calamitosi ed eccezionali avversità
atmosferiche" ed in particolare gli articoli 20, 21 e 23;
Vista la legge regionale n. 27 in data 23 giugno 1994 avente per
oggetto "Interventi straordinari per l'esecuzione di lavori di
carattere urgente ed inderogabile e per il risarcimento di danni
causati all'alluvione del settembre 1993";
Atteso che dalla data della calamità in oggetto sono ormai
passati più di due anni;
i sottoscritti consiglieri regionali
Interrogano
la Giunta regionale per conoscere:
1) a quanto ammontano i danni subiti dalle attività produttive
(articolo 20 legge regionale n. 37/86) debitamente certificati e
quante sono le ditte che hanno presentato domanda di
contributo;
2) a quanto ammontano i danni subiti dal settore agricolo
(articolo 21 legge regionale n. 37/86) debitamente certificati e
quante sono le ditte che hanno presentato domanda di
contributo;
3) se è stato dato corso alle procedure di liquidazione per
tutti casi succitati e, in caso negativo, quando la Giunta
regionale intende completare l'opera di indennizzo.
F.to: Linty-Tibaldi-Lanièce
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) L'interrogazione fa riferimento esclusivamente agli
articoli 20, 21 e 23 della legge 37. Per completezza di
informazione, per quanto riguarda i danni al settore agricolo,
fornirò ai consiglieri anche i dati riguardanti i rimborsi che sono
stati fatti ai sensi della legge 185/92, concernente la nuova
disciplina del fondo di solidarietà nazionale, e i rimborsi fatti
ai sensi della legge regionale 30/84.
Per quanto riguarda le domande di contributo presentate
all'Assessorato all'industria, commercio e artigianato, per quanto
riguarda cioè le attività produttive, sono state presentate 117
domande, di cui 22 non sono state prese in considerazione in quanto
o i richiedenti non avevano i requisiti previsti dalla legge,
oppure la domanda è stata presentata oltre il termine fissato dalla
stessa, oppure la domanda non è stata completata dalla perizia
asseverata.
Sono state quindi prese in considerazione 95 domande, di cui 75
sono state accolte interamente per un importo totale dei danni di
lire 5.954.263.671; sono stati corrisposti contributi per lire
3.572.555.000. Numero 15 domande sono state accolte parzialmente,
pertanto sono stati erogati solamente degli acconti, manca infatti
la completa certificazione del danno ovvero le opere non sono state
ancora interamente ripristinate.
Qui l'importo totale del danno è di lire 3.884.297.000 e
l'importo dei contributi è di lire 2.330.575.000. Cinque domande
non sono state ancora evase, in quanto o le opere non sono state
ripristinate, o non è stata presentata la documentazione richiesta,
oppure la pratica è in fase di istruttoria. L'importo totale
risultante dalle perizie è di lire 651.805.000.
Per quanto riguarda invece il settore agricolo, ricordo che
l'erogazione del contributo è condizionata al ripristino delle
situazioni; per quanto riguarda la sistemazione dei terreni sono
state presentate 45 pratiche, di cui 9 liquidate per un importo di
lire 36.809.000, 5 pratiche archiviate in quanto i richiedenti non
intendono eseguire i lavori di ripristino, 9 pratiche ancora in
sospeso in quanto a seguito di sopralluogo si è appurato che i
lavori non sono stati ancora ultimati, una pratica in corso di
liquidazione, 20 pratiche in attesa di una comunicazione di fine
lavori da parte dei richiedenti, ai quali è stata inviata una
lettera all'inizio del mese di marzo per avere un aggiornamento
della situazione.
Per quanto riguarda la viabilità rurale sono state presentate
due pratiche, già liquidate per un importo di lire 81.870.000.
Per quanto riguarda l'irrigazione, sono state presentate 4
pratiche, una è stata liquidata per un importo di lire 6.714.000, 2
pratiche sono da istruire: una per lavori non ancora ultimati,
l'altra dovrà essere liquidata in base alla legge 30/84, questo è
un caso che ha subìto danni anche nell'alluvione del '94.
Per quanto riguarda i fabbricati rurali, sono state presentate
18 pratiche per un totale di spesa ammessa di lire 123.786.000,
corrispondenti ad un contributo di lire 74.256.000.
Sette pratiche sono state liquidate per un importo complessivo
di lire 60.338.000, una pratica è in attesa di ultimazione lavori
per un importo da liquidare di lire 13.918.000, 10 pratiche hanno
avuto esito negativo in quanto i danni sono stati subiti da civili
abitazioni e non da fabbricati rurali, quindi sono state dirottate
all'Assessorato ai lavori pubblici.
Per quanto riguarda invece i finanziamenti corrisposti ai sensi
della legge statale n. 185, era stato assegnato alla regione un
finanziamento di lire 8.408.000.000 che sono andati a: 61 consorzi
di miglioramento fondiario e a due ditte per quanto riguarda il
ripristino di opere per l'irrigazione, per un totale di lire
4.487.000.000; per il ripristino della viabilità rurale i
finanziamenti sono andati a 34 consorzi di miglioramento fondiario,
per un totale di lire 3.920.779.000, di cui abbiamo liquidato lire
2.167.516.000: la differenza riguarda evidentemente lavori che
devono essere ultimati.
Ho dimenticato di fornire la cifra degli importi liquidati per
le opere stradali: a fronte di 4,487 miliardi ne sono stati
liquidati 3,194, anche qui la differenza sarà liquidata ad
ultimazione dei lavori.
Sono poi stati finanziati con la legge 30/84 due consorzi di
miglioramento fondiario per il ripristino di viabilità per lire
220.704.000 interamente liquidate, quattro consorzi di
miglioramento fondiario per sistemazione di opere irrigue per
complessive lire 237.842.000, di cui liquidate solo lire 1.265.000
in attesa di completamento dei lavori, undici consorzi di
miglioramento fondiario per sistemazione di terreni danneggiati per
un totale di 1,419 miliardi, di cui liquidati 1,379 miliardi; 165
privati per sistemazione di terreni, danni ad attrezzi agricoli, a
frutti pendenti e ricostituzione delle scorte, per complessive lire
160.378.000 interamente liquidate.
Credo che sarà utile per i consiglieri avere copia di questi
prospetti, perché l'esposizione è stata una sterile lettura di
dati.
Presidente Ha chiesto la parola il Consigliere Linty.,
Linty (LN) Solo per ringraziare l'Assessore per la risposta, di
cui chiediamo di avere una copia, e per scusare il rinvio di questa
interrogazione alla seduta odierna.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK