Consiglio Regionale della Valle d'Aosta - Oggetto del Consiglio n. 1792 del 24 gennaio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1792 del 24 gennaio 2001 - Resoconto
OGGETTO N. 1792/XI Onere finanziario per la costruzione della
pista Plan Chécrouit-Dolonne in Comune di Courmayeur, danneggiata
dalla recente alluvione. (Interrogazione)
Interrogazione Ricordato che nel 1998 sono stati ultimati i
lavori di costruzione della pista di rientro Plan
Chécrouit–Dolonne;
Osservato che a seguito delle piogge dello scorso ottobre si
sono avuti, com’era peraltro prevedibile, degli
smottamenti lungo la pista: alcune decine di metri del rilevato in
terra armata sono scivolati a valle, verso il torrente
Chécrouit;
Richiamata l’interrogazione datata 2.11.2000
(prot. 192/00) della collega S. Squarzino;
Appreso che la società di funivie "Courmayeur Mont Blanc"
avrebbe chiesto un indennizzo per i danni provocati alla pista;
Appreso altresì che tali lavori avrebbero coinvolto un
escavatore e un paio di camion per non più di una settimana;
Ritenuto necessario avere informazioni più precise al
riguardo;
il sottoscritto Consigliere regionale
Interroga
l’Assessore competente per sapere:
1) quanto costò l’intero intervento di
costruzione della pista Plan Chécrouit-Dolonne, ultimato nel
1998;
2) qual è l’entità dell’indennizzo
richiesto dalla società delle funivie interessata alla pista e
quanto è stato eventualmente erogato;
3) chi ha constatato e verificato i danni subiti e chi ha svolto
e controllato le operazioni di ripristino della pista.
F.to: Curtaz
Président
La parole à l’Assesseur au
territoire, à l’environnement et aux ouvrages
publics, Vallet.
Vallet (UV)
Nella risposta alla precedente interpellanza
della Consigliera Squarzino avevo descritto il fenomeno che si è
innescato il 16 ottobre sul pendio a valle di Plan Chécrouit. La
situazione che si era creata è stata prontamente segnalata dalla
Società funivie Courmayeur/Mont-Blanc al Comune con una nota
immediatamente successiva all’evento
alluvionale.
Nel corso dell’incontro che c’è
stato il 26 ottobre fra il gruppo tecnico
dell’Assessorato del territorio e
l’Amministrazione di Courmayeur per
l’inventario e la valutazione delle situazioni il
Comune stesso ha segnalato i problemi di stabilità della parte alta
della pista di rientro da Plan Chécrouit a Dolonne.
Per quanto riguarda i costi di realizzazione della pista Plan
Chécrouit/Dolonne, l’Amministrazione regionale si è
occupata esclusivamente della realizzazione del primo lotto, lavori
che furono appaltati nel lontano 1992 e realizzati negli anni
successivi con non poche difficoltà e problemi. La somma impegnata
e spesa è stata di 800 milioni, IVA esclusa.
Per quanto riguarda invece il completamento dei lavori, le spese
sono state interamente sostenute dalla Società funivie
Courmayeur/Mont-Blanc. I costi ad oggi contabilizzati ammontano a
6.013.713.000 lire; l’importo non comprende le opere
e le forniture relative all’impianto di innevamento
programmato.
Per quanto riguarda l’indennizzo dei lavori di
pronto intervento, intanto, i lavori sono stati eseguiti dalla
società direttamente e la società ha dichiarato che non intende
procedere alla richiesta di rimborso per le spese sostenute per gli
interventi sulla pista a seguito dell’evento
alluvionale. Peraltro l’Amministrazione, al momento
attuale, non ha ricevuto nessuna richiesta di rimborso in
merito.
La necessità di interventi di ripristino dei versanti tra la
goletta e Chétif è stata segnalata dal Comune di Courmayeur oltre
all'opportunità di redigere uno studio per il riassetto
idrogeologico dell’area Val
Veny-Chécrouit-Dolonne.
Per quanto riguarda l’ultimo quesito, chi ha
constatato e verificato i danni subiti e chi ha svolto e
controllato le operazioni di ripristino della pista: sono stati i
tecnici del Servizio difesa del suolo e della Direzione bacini
montani, in collaborazione con la locale stazione forestale, a
relazionare in merito al fenomeno. Per quanto riguarda i lavori,
questi sono stati seguiti direttamente dal Comune di
Courmayeur.
Président
La parole au Conseiller Curtaz.
Curtaz (PVA-cU)
Prendo atto che rispetto alle questioni
poste sarà la società che gestisce le funivie ad effettuare le
opere di ripristino e a sostenere i relativi costi e quindi mi
dichiaro soddisfatto della risposta ricevuta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK