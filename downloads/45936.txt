Consiglio Regionale della Valle d'Aosta - Oggetto del Consiglio n. 2509 del 25 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2509 del 25 maggio 2023 - Resoconto
OGGETTO N. 2509/XVI - Interrogazione: "Interventi di
manutenzione dell'immobile utilizzato dalla società Centrale
Laitière Vallée d'Aoste da parte di Vallée d'Aoste
Structure".
Bertin (Presidente) -
Punto n. 25. Si è prenotato
l'assessore Carrel per la risposta, ne ha facoltà.
Carrel (PA) -
L'interrogazione chiede "A quanto ammontino
gli interventi da realizzarsi sugli immobili utilizzati dalla
società Centrale Laitière Vallée d'Aoste di cui alla già richiamata
DGR 391 del 26 aprile 2023, nonché a quali altri immobili sono
destinate le ulteriori risorse assegnate".
Gli interventi già programmati e in fase di realizzazione
relativamente al fabbricato della Centrale Laitière Vallée d'Aoste
sono i seguenti: manutenzione al sistema di messa in pressione
dell'acqua di rete proveniente dal pozzo di derivazione presso lo
stabile locato in Comune di Gressan, spesa autorizzata di 50 mila
euro con incremento a consuntivo di euro 16.443,32 per la
sostituzione delle tubazioni in cattivo stato dell'acquedotto e
dell'antincendio inizialmente non previsto; realizzazione di un
nuovo quadro elettrico con la gestione del locale pompe monofase
per un valore complessivo di 4.750 euro; per gli anni 2023, 2024 e
2025 sono previsti lavori di manutenzione straordinaria della
copertura e uffici al primo piano, ristrutturazione area magazzino
per realizzazione nuove celle, rifacimento impianti, impianti
schiumatura, per complessivi 380 mila euro.
Sono inoltre previsti per gli esercizi 2023-2025 i seguenti
interventi: società cooperativa Evançon Arnad, rifacimento manto di
copertura fabbricato, stimati 250 mila euro; La Kiuva Arnad,
rifacimento manto di copertura fabbricato, stimati 224 mila euro,
Cofruits di Saint-Pierre, rifacimento totale impianto frigorifero
centralizzato del freddo celle, stimati euro 1.090.000, società
cooperativa Enfer Arnad, manutenzione straordinaria aree esterne,
pavimentazione di copertura, per euro 102 mila, Cave des Onze
Communes Aymavilles, manutenzione straordinaria cantina per euro 20
mila, la Crotta di Vegneron Chambave, opere di adeguamento della
normativa, superamento delle barriere architettoniche e servizi
igienici per il punto vendita per 45 mila euro, altri interventi e
piccoli interventi programmati per circa 100 mila euro ed
interventi non programmabili per 300 mila euro.
La seconda domanda è "A quanto ammonti il fitto mensile
complessivo contrattualizzato con la richiamata società": il fitto
mensile è di 47 mila euro, vi è un contratto di locazione di durata
sei anni più sei, con decorrenza a partire dal primo maggio
2020.
Ovviamente il canone è dovuto e corrisposto in 12 rate mensili
anticipate entro il decimo giorno di ciascun mese lavorativo e il
canone di locazione è rivisto annualmente in base
all'indicizzazione Istat. Visto che sono tanti dati, se vuole posso
fornirle la risposta scritta con tutti i dati degli
investimenti.
Presidente -
Replica il consigliere Lucianaz.
Lucianaz (LEGA VDA) -
Grazie, Assessore, è stata più che
sufficiente la sua elencazione, il dettaglio è stato esauriente, io
avevo l'impressione che il grosso della cifra fosse stato impegnato
sulla Centrale Laitière, invece apprendo che sono tanti gli
immobili a cui viene destinata la quota annuale, questa
destinazione annuale. Mi ha risposto anche sull'affitto su cui
avevo notizie di una tacita proroga, direi che la risposta mi ha
soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK