Consiglio Regionale della Valle d'Aosta - Oggetto del Consiglio n. 2754 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ELEZIONI
Precedente
Successivo
Resoconto integrale del dibattito dell'aula
Oggetto del Consiglio n. 2754 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2754/X Disegno di legge: "Elezione diretta del
sindaco, del vice sindaco e del consiglio comunale a votazione e
scrutinio mediante apparecchiature elettroniche".
Articolo 1 1. Per i turni di elezione diretta del sindaco, del
vice sindaco e del consiglio comunale successivi all'entrata in
vigore della presente legge, negli uffici elettorali di sezione
individuati con decreto del Presidente della Giunta regionale le
operazioni di votazione e di scrutinio si svolgono mediante l'uso
di apparecchiature elettroniche, secondo le disposizioni previste
dalla presente legge.
Articolo 2 1. In occasione dello svolgimento delle consultazioni
elettorali previste all'articolo 1 i termini "scheda", "urna" e
"liste sezionali" contenuti nella legge regionale 9 febbraio 1995,
n. 4 (Elezione diretta del sindaco, del vice sindaco e del
consiglio comunale), come modificata dalla legge regionale 7
febbraio 1997, n. 5, devono intendersi rispettivamente come "scheda
virtuale", "urna elettronica" e "liste elettroniche".
Articolo 3 1. Per lo svolgimento delle consultazioni elettorali
contemplate all'articolo 1, le procedure previste dalla legge
regionale 4/1995, come modificata dalla legge regionale 5/1997,
subiscono i seguenti adattamenti:
A) articolo 22 (Certificati elettorali), commi 2 e 7:
2. Il certificato, costituito da una carta intelligente a
microprocessore, indica la sezione alla quale l'elettore
appartiene, il luogo della riunione, il giorno e l'ora della
votazione.
7. Quando un certificato vada perduto o sia divenuto
inservibile, l'elettore ha diritto, presentandosi personalmente nel
giorno antecedente o nel giorno stesso dell'elezione e contro
annotazione in altro apposito registro, di ottenere dal sindaco un
altro certificato, stampato su carta, con scritte di diverso colore
per maschi e femmine e sul quale deve dichiararsi che è un
duplicato.
B) articolo 23 (Ufficio elettorale di sezione), comma 1:
1. In ciascuna sezione è costituito un ufficio elettorale
composto di un presidente, di due scrutatori, di cui uno, a scelta
del presidente, assume le funzioni di vicepresidente, e di un
segretario.
C) articolo 29 (Consegna dei locali e del materiale
elettorale):
1. Il sindaco provvede affinché nel giorno precedente le
elezioni, prima dell'insediamento del seggio, siano consegnati al
presidente dell'ufficio elettorale:
a) il plico sigillato contenente il bollo della sezione;
b) la lista degli elettori della sezione, autenticata dalla
Commissione elettorale circondariale e una copia della lista
stessa, autenticata in ciascun foglio dal sindaco e dal segretario
comunale, per l'affissione a norma dell'articolo 38, comma 10;
c) tre copie del manifesto recante le liste dei candidati, delle
quali una deve restare a disposizione dell'ufficio elettorale e le
altre devono essere affisse nella sala della votazione a norma
dell'articolo 38, comma 10;
d) i verbali di nomina degli scrutatori di cui all'articolo
24;
e) la carta elettronica del presidente;
f) la procedura per l'espressione del voto elettronico con i
relativi manuali per l'uso;
g) le urne elettroniche;
h) il pacco degli stampati e della cancelleria occorrenti per il
funzionamento della sezione.
2. Il presidente dell'ufficio elettorale accerta l'esistenza e
il buono stato delle apparecchiature elettroniche e di tutto il
materiale di arredamento necessario per il regolare svolgimento
delle operazioni elettorali e segnala eventuali deficienze al
sindaco affinché questi provveda immediatamente e comunque prima
delle ore sette del giorno di votazione.
D) articolo 30 (Caratteristiche delle schede di votazione),
commi 1 e 2:
1. Le schede virtuali, di dimensione uguale al video delle
postazioni di cabina previste per l'espressione del voto, indicano,
a fianco del contrassegno, il cognome ed il nome del candidato alla
carica di sindaco ed il cognome e il nome del candidato alla carica
di vice sindaco scritti entro un apposito rettangolo; indicano
inoltre il cognome ed il nome di tutti i candidati alla carica di
consigliere comunale, e sono predisposte dalla struttura regionale
competente in materia di servizi elettorali.
2. Le schede virtuali riproducono in facsimile i contrassegni di
tutte le liste regolarmente presentate secondo l'ordine risultante
dal sorteggio.
E) articolo 38 (Sala della votazione), comma 4:
4. Il tavolo dell'ufficio deve essere collocato in modo che i
rappresentanti di lista possano girarvi attorno, allorché sia stata
chiusa la votazione. Le urne elettroniche fanno parte integrante
dell'apparecchiatura.
F) articolo 39 (Accesso alla sala di votazione), comma 1:
1. Sono ammessi nella sala dell'elezione soltanto gli elettori
che presentino il certificato di iscrizione alla rispettiva sezione
di cui all'articolo 22 e il personale tecnico esperto nell'uso
delle apparecchiature da utilizzare.
G) articolo 46 (Mantenimento dell'ordine pubblico nel seggio),
comma 5:
5. Il presidente può, di sua iniziativa, e deve, qualora due
scrutatori ne facciano richiesta, disporre che la forza pubblica
entri e resti nella sala dell'elezione, anche prima che comincino
le operazioni elettorali.
H) articolo 47 (Durata delle operazioni di voto e di scrutinio),
commi 2 e 3:
2. Dichiarata chiusa la votazione, il presidente del seggio,
dopo aver proceduto ad effettuare le operazioni previste
dall'articolo 51, procede immediatamente alle operazioni per lo
spoglio dei voti.
3. Le disposizioni di cui al comma 2 si applicano anche alle
operazioni per lo spoglio dei voti per il ballottaggio.
I) articolo 48 (Operazioni preliminari del seggio), commi 1, 5 e
8:
1. Successivamente alla costituzione dell'ufficio elettorale, ai
sensi dell'articolo 28, il presidente, dopo aver effettuato sulla
lista sezionale le eventuali annotazioni previste dall'articolo 42,
comma 3, lett. a), e dall'articolo 45, comma 3, lett. a), procede
all'accensione e all'inserimento dei supporti magnetici del sistema
elettronico.
5. Il presidente, constatata quindi l'integrità del sigillo che
chiude il plico contenente il bollo della sezione, lo apre e fa
attestazione nel verbale del numero indicato sul bollo stesso.
8. Il presidente rimanda, quindi, le ulteriori operazioni alle
ore sette del giorno seguente e, dopo aver provveduto a chiudere il
plico contenente tutte le carte, i verbali ed il timbro della
sezione, scioglie l'adunanza.
L) articolo 50 (Operazioni di votazione), commi 1, 2 e 3:
1. Riconosciuta l'identità personale dell'elettore e accertato
il diritto di votare mediante la carta intelligente, il presidente
invita l'elettore a recarsi nella cabina.
2. L'elettore si reca nella cabina dove l'espressione del voto
avviene con l'apposito indicatore sulla scheda virtuale; qualora
l'elettore si avveda di aver espresso il proprio voto in modo
errato, può annullare l'operazione e ripetere l'espressione di voto
dall'inizio; tale operazione può essere ripetuta dall'elettore fino
a che non compare sul video la dicitura "Operazione di voto
conclusa".
3. Uno dei membri dell'ufficio elettorale di sezione attesta che
l'elettore ha votato, apponendo la propria firma accanto al nome
dello stesso, nell'apposita colonna della lista. L'avvenuto
esercizio del diritto di voto viene inoltre registrato
automaticamente dall'apparecchiatura elettronica.
M) articolo 51 (Accertamento del numero dei votanti), comma 1,
lett. c):
c) accerta il numero dei votanti che viene fornito
automaticamente dall'apparecchiatura elettronica mediante la stampa
di un supporto cartaceo. Le liste, prima che si inizi lo spoglio
dei voti, devono essere vidimate in ciascun foglio dal presidente e
da due scrutatori e chiuse in piego sigillato, con facoltà per
qualunque elettore presente di apporre la propria firma sulla
busta. Il piego viene immediatamente rimesso alla Pretura di Aosta,
che ne rilascia ricevuta.
N) articolo 53 (Modalità di elezione del sindaco, del vice
sindaco e del consiglio comunale nei comuni con popolazione sino a
15.000 abitanti), commi 2 e 3:
2. Nella scheda virtuale sono indicati, a fianco del
contrassegno, il cognome ed il nome del candidato alla carica di
sindaco ed il cognome e il nome del candidato alla carica di vice
sindaco scritti entro un apposito rettangolo; sono inoltre indicati
il cognome ed il nome di tutti i candidati alla carica di
consigliere comunale, fra i quali l'elettore può scegliere due
nominativi.
3. L'elettore può votare per un candidato alla carica di sindaco
e per un candidato alla carica di vice sindaco ad esso collegato,
segnando con l'apposito indicatore un punto qualsiasi del
rettangolo della scheda virtuale contenente i nominativi stessi;
l'elettore può altresì esprimere due voti di preferenza per i
candidati alla carica di consigliere comunale compresi nella lista
collegata ai candidati alle cariche di sindaco e di vice sindaco
prescelti, puntando con l'apposito indicatore i nominativi indicati
sulla scheda; altri segni o indicazioni sono inibiti
dall'apparecchiatura elettronica.
O) articolo 54 (Voti di preferenza nei comuni con popolazione
sino a 15.000 abitanti), comma 3:
3. Il voto di preferenza si esprime puntando con l'apposito
indicatore i nominativi dei due candidati prescelti. In caso di
identità di cognome e nome tra candidati della medesima lista, la
scheda virtuale indica anche la data di nascita dei candidati
omonimi.
P) articolo 62 (Spoglio dei voti), commi 1 e 2:
1. Immediatamente dopo aver effettuato le operazioni di cui
all'articolo 51, comma 1, lett. c), il presidente dà inizio alle
operazioni di spoglio elettronico dei voti.
2. Le operazioni di spoglio saranno effettuate automaticamente
dall'apparecchiatura elettronica, attivata dal presidente; del
compimento e del risultato delle operazioni medesime deve farsi
menzione nel verbale.
Q) articolo 64 (Proclamazione degli eletti nei comuni con
popolazione sino a 15.000 abitanti), commi 1 e 5:
1. Al termine delle operazioni di spoglio elettronico il
presidente estrae dall'apparecchiatura elettronica il supporto
magnetico contenente tutti i dati relativi alla votazione, dichiara
il risultato dello scrutinio, lo certifica nel verbale e, se il
comune ha un'unica sezione elettorale, procede alla proclamazione
degli eletti, salve le definitive decisioni del consiglio comunale,
ai sensi dell'articolo 71.
5. Insieme con l'esemplare del verbale, con tutti gli allegati,
deve essere inviato alla Presidenza della Giunta regionale il
supporto magnetico contenente tutti i dati relativi alla votazione;
se il comune ha più di una sezione il supporto magnetico è inviato
al presidente della prima sezione, che provvede al successivo
inoltro al Presidente della Giunta regionale, dopo il compimento
delle operazioni previste dall'articolo 65.
R) articolo 65 (Adunanza dei presidenti delle sezioni), commi 1
e 4:
1. Il presidente dell'ufficio della prima sezione, quando il
comune ha più sezioni, terminate le operazioni di scrutinio di
tutte le sezioni del comune riunisce i presidenti delle altre
sezioni o chi ne fa le veci e, insieme ad essi, riassume i
risultati degli scrutini delle varie sezioni, senza poterne
modificare il risultato, pronuncia sopra qualunque incidente
relativo alle operazioni ad essi affidate e procede alla
proclamazione degli eletti, salve le definitive decisioni del
consiglio comunale ai sensi dell'articolo 71.
4. Tutte le operazioni relative all'adunanza delle sezioni
devono essere ultimate entro dodici ore dal loro inizio.
Articolo 4 1. In occasione dello svolgimento delle consultazioni
elettorali previste all'articolo 1 non trovano applicazione le
seguenti disposizioni della legge regionale 4/1995, come modificata
dalla legge regionale 5/1997:
a) articolo 30 (Caratteristiche delle schede di votazione),
comma 3;
b) articolo 31 (Bolli delle sezioni e urne), comma 1,
relativamente all'uso delle urne e delle cassette utilizzate per le
elezioni della Camera dei Deputati;
c) articolo 46 (Mantenimento dell'ordine pubblico nel seggio),
comma 7, relativamente alla restituzione delle schede;
d) articolo 48 (Operazioni preliminari del seggio), commi 2, 3,
4, 6 e 8, relativamente all'operazione di sigillo delle urne e
delle scatole contenenti le schede;
e) articolo 50 (Operazioni di votazione), commi 4, 5 e 6;
f) articolo 51 (Accertamento del numero dei votanti), comma 1,
lett. b), d) e f), e commi 2 e 3;
g) articolo 52 (Verbalizzazione degli incidenti e dei reclami),
comma 1, relativamente alla nullità dei voti e comma 2,
relativamente all'attribuzione dei voti contestati;
h) articolo 54 (Voti di preferenza nei comuni con popolazione
sino a 15.000 abitanti), commi 4, 5, 6, 7, 9 e 10;
i) articolo 62 (Spoglio dei voti), commi 3, 4, 5, 6, 7, 8 e
9;
l) articolo 63 (Nullità del voto - Schede bianche).
Articolo 5 1. Il presidente, al termine di tutte le operazioni,
dopo aver disattivato le apparecchiature elettroniche della
sezione, provvede a recuperare i supporti magnetici ricevuti in
dotazione dal Comune e contenenti le liste elettorali, e ad
inserire i supporti suddetti in appositi plichi sigillati per la
restituzione al Comune.
Articolo 6 1. Le disposizioni della presente legge si applicano
anche in occasione dell'eventuale secondo turno di votazione per
l'elezione del sindaco e del vice sindaco a seguito delle votazioni
di cui all'articolo 1.
Articolo 7 1. Il Presidente della Giunta regionale è autorizzato
a provvedere, con propri decreti, agli ulteriori adattamenti
tecnici delle procedure, previste dalla legge regionale 4/1995,
come modificata dalla legge regionale 5/1997, che si rendessero
necessari per il regolare svolgimento delle operazioni
elettorali.
Articolo 8 1. La legge regionale 28 novembre 1996, n. 38
(Elezione diretta del sindaco, del vice sindaco e del consiglio
comunale - Esperimento di votazione e scrutinio mediante
apparecchiature elettroniche) è abrogata.
Articolo 9 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente Ha chiesto la parola il relatore, Consigliere Perrin
Joseph César.
Perrin G.C. (UV) Je suis convaincu que ce projet de loi n'a pas
besoin d'un long rapport puisqu'il est connu par tous les
conseillers: nous avons déjà été appelés à voter sur un projet
semblable dans le passé.
En effet la loi du 9 février '95 n° 4 avait donné à ce Conseil
la possibilité d'introduire le vote électronique dans le cas que la
possibilité puisse se présenter; c'est ce que le Conseil a fait à
travers la loi du 26 novembre 1996 n° 38, qui a permis cette
expérimentation à travers l'appareillage électronique qui a été
fourni par le Ministère de l'Intérieur.
Nous avions de nouveau été appelés à nous pencher sur ce
problème pour permettre que cette expérimentation de vote
électronique puisse se faire aussi dans la Commune d'Issime, dont
le Conseil avait été dissous.
Il se présente maintenant l'occasion pour Courmayeur. Pour ne
pas reporter à l'attention du Conseil une toute petite loi, qui
permette d'introduire le vote électronique à Courmayeur, le
Gouvernement régional a bien pensé cette fois de proposer une loi
définitive, ce que fait ce projet de loi même.
En effet, au lieu de fixer chaque fois dans quelle section on
pourra faire cette expérimentation de vote électronique, le projet
de loi en question donne mandat au Président du Gouvernement
régional d'établir le cas échéant dans la limite de sept sections,
tel étant le nombre des appareils, la possibilité d'introduction du
vote électronique même.
Pour ce qui est des autres articles il s'agit en grande partie
de la répétition des articles de la loi 38/96, qu'on abolit à
travers ce projet de loi; il s'agit de normes techniques qui
rendent compatibles avec ce nouveau système la loi générale pour
l'élection directe du syndic, du syndic adjoint et du Conseil
communal.
Ce sont des normes qui ont été entre autres établies par le
service compétent après aussi l'évaluation de la première
expérience qui a été extrêmement positive.
Président La discussion générale est ouverte. Quelqu'un demande
la parole? On peut passer à l'examen du projet de loi. On vote
l'article 1:
Conseillers présents, votants et favorables: 25
Président On vote l'article 2:
Conseillers présents, votants et favorables: 25
Président On vote l'article 3:
Conseillers présents, votants et favorables: 25
Président On vote l'article 4:
Conseillers présents, votants et favorables: 25
Président On vote l'article 5:
Conseillers présents, votants et favorables: 25
Président On vote l'article 6:
Conseillers présents, votants et favorables: 25
Président On vote l'article 7:
Conseillers présents, votants et favorables: 25
Président On vote l'article 8:
Conseillers présents, votants et favorables: 25
Président On vote l'article 9:
Conseillers présents, votants et favorables: 25
Président On vote le projet de loi dans son ensemble:
Conseillers présents, votants et favorables: 25
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK