Consiglio Regionale della Valle d'Aosta - Oggetto del Consiglio n. 2645 del 17 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2645 del 17 aprile 2007 - Resoconto
OGGETTO N. 2645/XII - Problematiche concernenti le
prestazioni sanitarie soggette a quota fissa di euro 10 per
ricetta. (Interrogazione)
Interrogazione
Preso atto della Delibera di Giunta n. 817 del 30 marzo 2007,
con cui, ai sensi della legge regionale n. 3/2007, vengono
individuate le prestazioni per le quali è prevista la quota fissa
per ricetta di € 10 da parte degli utenti non esenti, a partire dal
1° aprile;
Visto che, per la determinazione di tali esami, sono stati
ripresi i criteri indicati in legge, e precisamente "le prestazioni
a più alto costo e più elevato impatto tecnologico o organizzativo
che hanno maggior rischio di inappropriatezza rispetto a protocolli
terapeutici o all'evidenza scientifica";
Considerato che la Giunta ha sostanzialmente recepito le
proposte avanzate dall'Azienda Usl;
Ritenuto opportuno avere informazioni circa le scelte
fatte;
i sottoscritti Consiglieri regionali
Interrogano
L'Assessore alla Sanità per sapere:
1) se l'Assessorato è intervenuto, e come, nella scelta di
tali esami;
2) quanti sono gli esami soggetti al pagamento del
supplemento del ticket di € 10 per gli utenti non esenti;
3) quali strumenti sono stati messi in atto per informare gli
utenti di queste nuove modalità di pagamento;
4) se, in queste prime settimane di applicazione di tale
norma, si sono verificate difficoltà di applicazione, o sono emerse
situazioni tali da suggerire eventuali correzioni prima della
conclusione del periodo sperimentale previsto.
F.to: Squarzino Secondina - Bortot - Venturella
Président
- La parole à l'Assesseur à la santé, au
bien-être et aux politiques sociales, Fosson.
Fosson (UV)
- La legge n. 3/2007 approvata all'unanimità
da questo Consiglio prevedeva delle misure alternative
all'applicazione dei 10 euro di ticket. Rispondo ai quesiti
dell'interrogazione: se l'Assessorato è intervenuto, e come, nella
scelta di tali esami. Certo, l'Assessorato è intervenuto intanto
trasmettendo i criteri della legge, che erano l'eliminazione del
mantenimento dei ticket per le prestazioni ad alto costo, elevato
impatto tecnologico organizzativo e maggior rischio di
inappropriatezza rispetto ai protocolli terapeutici o all'evidenza
scientifica: questi concetti sono stati trasmessi all'USL che ha
formulato una proposta tecnica. Tale proposta è stata rivista e
discussa con l'Assessorato, il quale ha depennato diverse delle
prestazioni previste da tali concetti con 2 criteri: il primo, non
rendere particolarmente gravoso per l'utente l'applicazione del
ticket, quindi ha provveduto ad eliminare diverse prestazioni. Ci
ricordiamo com'è stata la discussione qui che, prendendo spunto dal
"decreto mille proroghe", doveva mantenere l'equivalenza fra la
spesa rientrata e la spesa di uscita. In particolare abbiamo
depennato dall'elenco dell'azienda tutte le prestazioni che avevano
un'importanza per quanto riguarda la prevenzione, infatti abbiamo
tolto tutte le mammografie, anche quelle al di fuori degli
"screening" normali e abbiamo tolto delle prestazioni semplici e
non rischiose per la salute, come l'ecografia, per favorire
l'utente.
Sul secondo punto confesso che non capisco bene la domanda:
"quanti sono gli esami soggetti al pagamento del supplemento del
ticket"
, se si riferisce all'elenco degli esami, come lei sa, è
stata una delle prime ad avere l'elenco il 4 aprile di tutti gli
esami che la Giunta aveva previsto mantenessero questa quota,
quindi il numero è facilmente controllabile. Se invece si chiede
quanti esami sono stati fatti in questi 15 giorni, credo che il
tempo sia troppo breve per valutare ancora se c'è un aumento o una
diminuzione.
"Quali strumenti sono stati messi in atto per informare gli
utenti di queste nuove modalità di pagamento"
, accogliendo il
suggerimento in Commissione della collega Squarzino, abbiamo messo
in atto tutte le possibilità che avevamo di comunicare la
variazione, il tipo degli esami sia con interviste radiofoniche,
televisive, con opuscoli, è stata acquisita una pagina su alcuni
giornali affinché la comunicazione fosse la più capillare possibile
e lo è stata talmente che anche il settore del Piemonte, che è più
vicino alla nostra Regione, lo ha saputo in fretta, tanto che gli
utenti piemontesi si sono rivolti per le prestazioni al
Poliambulatorio di Donnas in un modo significativo, perché non
pagavano più i 10 euro: questo ha comportato in questi primi 15
giorni l'aumento del 30% delle prestazioni che il Poliambulatorio
di Donnas effettua.
Infine, se ci sono state delle lamentele... penso che dopo 15
giorni sia presto per fare un bilancio di questo. Come si sa, siamo
attenti al monitoraggio di questo... è chiaro che quanto appariva
sul giornale oggi che il Governo fa marcia indietro rispetto alle
Regioni, ossia integra per la metà quel quoziente economico che
mancava per la copertura dei ticket portando i ticket a 5 € per
tutte le prestazioni invece che per alcune... cambia il contesto
nazionale... È sempre previsto che le altre Regioni facciano una
legge alternativa con altre misure rispetto a quelle previste, ma
la nostra è l'unica Regione che in questo momento con un cammino
legislativo corretto ha eliminato per molte delle sue prestazioni i
10 €.
Presidente
- La parola alla Consigliera Squarzino
Secondina.
Squarzino (Arc-VA)
- Ringrazio l'Assessore per le
informazioni che ha fornito, direi che sono complessivamente
soddisfatta delle risposte, è chiaro che è un processo che è
iniziato si vedrà come portarlo avanti. Intanto lo ringrazio, non
l'ho fatto nell'interrogazione, ma lo ringrazio perché mi ha
consegnato tale documento prima ancora che fosse ufficializzato,
quindi prendo atto di questa attenzione. Volevo utilizzare questo
momento per sottolineare alcuni aspetti. Quando ho chiesto il
numero, lei ha ragione, ha detto:
"basta guardare quanti
sono"
, io me li sono contati: sono quasi 120 gli esami che sono
soggetti ad un ticket di 10 €...
(interruzione dell'Assessore Fosson, fuori microfono)
... io ne ho contati 119, non ho fatto fare il conto al mio
collega matematico, adesso glielo faccio ricontrollare... comunque
sono un centinaio e più. Perché volevo sottolineare questo aspetto?
Perché nel leggere sia la deliberazione che gli annunci, la
pubblicità, l'informazione che è stata fatta, nella deliberazione
si dice:
"individua la prestazione a più alto costo e a più
elevato impatto tecnologico quali..."
- segue elenco -
"...
tomografia computerizzata, risonanza magnetica, ecocardiografia,
"eco doppler", elettromiografia, esami di medicina nucleare,
endoscopie, mammografie, al di fuori del programma di
"screening"..."
(nuova interruzione dell'Assessore Fosson, fuori
microfono)
... nella deliberazione c'è ancora mammografia... io sto
leggendo, Assessore, la deliberazione n. 817 del 30 marzo 2007, che
è quella pubblicata, in cui si dice:
"ritenuto necessario,
tenuto conto delle indicazioni dell'USL della Valle d'Aosta, ai
sensi della legge regionale n. 3/2007, individuare le prestazioni a
più alto costo e più elevato impatto..."
e le elenca, l'ultima
è
"... mammografie, al di fuori di programmi di "screening", per
le quali mantenere la quota..."
, quindi è rimasto in
deliberazione.
Dicevo, abbiamo un numero limitato di esami che
nell'informazione agli utenti risulta ancora più ristretto, dice:
"solo ad alcune prestazioni ad alto costo, ad elevato impatto
tecnologico ed organizzativo"
e fra queste: "eco doppler",
scintigrafia, risonanza magnetica nucleare, la TAC e alcune altre,
per cui l'impressione è che sia poca cosa, in realtà sono oltre 100
tipologie di esami, quindi forse varrebbe la pena di tarare meglio
la tipologia di informazione. Soprattutto poi volevo sottolineare
uno dei dubbi che avevamo rispetto all'incidenza che tali tipologie
di esami potessero avere nella prevenzione, uno di questi dubbi lo
abbiamo poi visto esplicitato proprio una decina di giorni dopo
l'applicazione di tale ticket: è l'Associazione "Alice" che fa
presente come le misure alternative al ticket sanitario rischiano
di scoraggiare dal fare esami persone che sarebbero a rischio di
ictus cerebrale e dice:
"le persone che non possono essere
esenti per età, meno di 65 anni, o per patologia, queste persone
rinunciano a fare degli esami perché pagare 10 €
aggiuntivi..."
, quindi, oltre a quelli che già ci devono
essere, loro rinunciano. La domanda allora è: forse varrebbe la
pena di verificare, anche con tutta una serie di categorie di
utenti a rischio, quali sono gli esami necessari per la prevenzione
e come questi vadano sottratti al pagamento del ticket. Ultima
annotazione, che pongo come domanda: il fatto che a livello
nazionale si diminuisca il ticket da 10 a 5euro, è il caso che
anche noi adeguiamo il ticket alla nostra situazione?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK