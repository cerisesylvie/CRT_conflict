Consiglio Regionale della Valle d'Aosta - Oggetto del Consiglio n. 3181 del 11 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3181 del 11 novembre 1987 - Resoconto
OGGETTO N. 3181/VIII - CASOTTI DI CACCIA COSTRUITI NEL
VALLONE DELL'URTIER DI COGNE. - (Interrogazione)
PRESIDENTE
: Do lettura dell'interrogazione in oggetto,
presentata dal Consigliere Torrione:
INTERROGAZIONE
Il problema dei casotti di caccia nel vallone dell'Urtier di
Cogne ha formato oggetto, due anni or sono, di due specifiche
richieste di chiarimenti al Sindaco del Comune stesso, richieste
peraltro rimaste inevase.
Nel corso della corrente stagione di caccia, l'utilizzo da
parte dei cacciatori di tali strutture pare essersi accentuato per
cui il problema derivante dal fatto che simili costruzioni siano
state realizzate con regolare concessione edilizia si ripropone in
termini di assoluta attualità.
Tutto ciò premesso e in relazione all'atteggiamento
incomprensibile delle competenti autorità comunali di Cogne, il
sottoscritto Consigliere regionale
INTERROGA
l'Assessore competente per conoscere:
a)
quanti sono i casotti di caccia costruiti nel
Vallone dell'Urtier di Cogne;
b)
se tali costruzioni siano state regolarmente
autorizzate dal Comune o in caso contrario se siano state
inoltrate, a suo tempo, da parte dei proprietari le pratiche per
ottenere il cosiddetto "condono edilizio".
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Pour répondre à cette question, nous avons
interpellé la Commune de Cogne, pour qu'elle nous fournisse les
données nécessaires: les maisons de chasse construites dans le
vallon de l'Urtier seraient donc au nombre de cinq, dont deux ont
reçu un permis régulier; pour la troisième, le propriétaire a
demandé le "condono edilizio". Les deux autres, en revanche, ne
figurent pas aux actes de la Commune. Le Syndic de Cogne nous a
promis une réponse écrite.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Con un certo risentimento stigmatizzo
il fatto che la pubblica amministrazione, per ottenere qualche
informazione, debba ricorrere ad una procedura con richiesta di
risposta scritta. Mi stupisco, infatti, che, dopo oltre un mese,
l'Amministrazione comunale di Cogne non abbia ancora fornito una
risposta precisa su questo argomento che non è certamente di valore
secondario.
Dico subito che, se alcuni casotti di caccia sono stati
edificati senza la prescritta concessione edilizia, devono essere
demoliti, e mi ripropongo di intraprendere, in merito, una
battaglia personale.
Mi stupisco, inoltre, del fatto che ce ne siano solo cinque,
perché, da notizie in mio possesso, dovrebbero essere ben più di
cinque. Pregherei, pertanto, l'Assessore, di accertare, quando
riceverà la risposta scritta, se i casotti siano effettivamente
solo cinque, perché a me risulta che, nel vallone dell'Urtier,
siano molti di più.
In ogni caso, dalle poche notizie che mi ha fornito l'Assessore,
ho potuto scoprire che due casotti sono sicuramente irregolari.
Non aggiungo altri commenti, ma dico solo che si è abusato, in
tutti i sensi, di questi casotti di caccia, sia per quanto concerne
la relativa concessione edilizia, che per due di essi neppure
esiste, sia per quanto attiene ad un certo tipo di utilizzo da
parte dei cacciatori.
Non aggiungo altro, ma ritengo che l'Assessore mi abbia dato una
risposta parziale, imputabile solo al fatto che l'Amministrazione
comunale di Cogne non gli abbia inviato dei dati scritti. Ribadisco
che il sottoscritto si è rivolto al Sindaco di Cogne, con una
lettera raccomandata, per ben due volte, ma questi non si è mai
degnato di rispondergli. Capisco, però, che le mancate risposte
sono dovute sicuramente ad alcune irregolarità che vanno comunque
sanate.
Chiedo, pertanto, all'Assessore, sempreché sia possibile, di
farmi avere copia della risposta scritta che riceverà, anche
perché, su questo argomento, intendo andare sino in fondo. Dico
subito che, se risulterà che due casotti sono stati edificati senza
alcuna concessione, stando almeno a quanto mi ha detto l'Assessore,
farò di tutto perché vengano demoliti. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK