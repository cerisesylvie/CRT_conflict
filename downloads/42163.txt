Consiglio Regionale della Valle d'Aosta - Oggetto del Consiglio n. 1094 del 20 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1094 del 20 novembre 2019 - Resoconto
OGGETTO N. 1094/XV - Interrogazione a risposta immediata:
"Rispetto delle disposizioni normative da parte della conferenza
dei servizi svoltasi in merito alla discarica di Pompiod".
Rini (Presidente)
- Punto n. 3.02 all'ordine del giorno.
Per l'illustrazione, la parola alla collega Pulz.
Pulz (ADU VDA)
- Buongiorno a tutte e a tutti i bambini
in aula e in tribuna. Giovedì 14 novembre 2019 si è svolta la
conferenza dei servizi in merito alla discarica di Pompiod a
seguito della petizione popolare. Che cosa sia esattamente questo
procedimento amministrativo lo spiega la legge regionale n. 19 del
2007, che lo definisce una modalità volta a favorire lo sviluppo di
rapporti cooperativi tra gli uffici con le diverse amministrazioni
coinvolte e con i cittadini. Questa stessa legge regolamenta con
precisione il diritto di accesso ai documenti amministrativi. Noi
di ADU VDA ne abbiamo letto con grande attenzione gli articoli e
ora siamo confusi e, dopo le notizie edificanti di ieri, molto di
più. Ci chiediamo se quella che si è svolta giovedì scorso sia
davvero stata la stessa conferenza dei servizi declinata nei suoi
diversi passaggi dalla normativa. Siccome il buongiorno si vede dal
mattino, alle due richieste via PEC inviate dal Presidente del
Comitato Discarica sicura di Pompiod per la convocazione del
tecnico di Legambiente di Roma appunto alla conferenza dei servizi
non è mai stata data risposta.
Inoltre l'aula non era adibita a fare collegamenti via
skype
e
quindi la procedura telematica prevista dalla legge non è
stata messa a punto. Mentre l'azienda Ulisse 2007, quella che
gestisce la discarica, ha potuto partecipare con vari
rappresentanti della ditta e il loro legale. Le associazioni
ambientaliste sono state coinvolte in modo rocambolesco. Hanno
chiesto di essere udite dopo aver letto della conferenza dei
servizi sul giornale, ma a noi risulta che sia un obbligo di legge
non un piacere personale a metterle. D'altronde non sono portatrici
di interessi, si occupano solo per
hobby
, da tanti anni, di
rifiuti in nome di tutta la comunità valdostana. Chiudo
velocissimamente. Alla fine, grazie a una
mail
arrivata per
sbaglio all'indirizzo giusto, ha poi partecipato Valle Virtuosa
anche a nome di Legambiente, che non è stata avvisata per tempo. Ai
diretti interessati non è stato concesso di stare sempre in aula,
ma a un certo punto sono stati invitati a uscire e noi ci auguriamo
che tutte le parti della conferenza siano state registrate per
quella trasparenza che richiede che non ci siano segreti. Arrivando
al dunque, chiediamo al Governo regionale di sapere se questa
conferenza dei servizi ha rispettato tutte le disposizioni
previste.
Presidente -
La parola all'assessore Chatrian.
Chatrian (AV)
- Buongiorno agli alunni e alle insegnanti
presenti.
Per quanto riguarda la domanda che mi pone la collega, per
quanto mi è dato sapere, non ho motivi per dubitare del fatto che
la conferenza dei servizi svoltasi il 14 novembre 2019 in merito
alla discarica di Pompiod non si sia svolta nel rispetto delle
disposizioni previste dalla legge in materia di procedimenti
amministrativi. Nell'intento di garantire la massima trasparenza
nei confronti delle parti interessate, la conferenza è stata aperta
anche a tutte le associazioni che ne hanno fatto richiesta. Sono
stati ricordati in avvio di riunioni quali limiti pone la normativa
regionale alle partecipazioni di soggetti che non devono rilasciare
pareri, concessioni, visti o nullaosta. In base a quanto mi è stato
riferito, dato che io non faccio presente e non sono presente in
conferenza di servizio, la prima parte della conferenza è stata
dedicata all'illustrazione dello stato di fatto, è stato accettato
il deposito di una memoria da parte dei rappresentanti delle
associazioni e comitati presenti, che è stato oggetto di confronto
per poi proseguire con una sessione riservata ai soli componenti
della conferenza.
Per quanto riguarda la trasparenza da lei invocata, questa è
sempre stata assicurata dall'Assessorato attraverso la concessione
a chi ne aveva titolo di accedere agli atti e a tutti gli atti del
procedimento. È necessario peraltro tenere presente della
differenza che la normativa introduce tra partecipazione al
procedimento, ammessa a tutti i soggetti che abbiano un interesse
diretto nel procedimento oggetto di istanze di parte, com'è la
richiesta di autorizzazione alla gestione di una discarica, ad
esempio, e di partecipazione alla conferenza dei servizi, momento
che la normativa riserva alle strutture dell'Amministrazione
interessate per esprimersi con pareri, nullaosta o autorizzazioni
previste da normative di settore o generali.
Presidente -
Per la replica, la parola alla collega
Pulz.
Pulz (ADU VDA)
- Vede, Assessore, alla faccia della
decantata trasparenza che più viene evocata in questo Palazzo e
meno si capisce dove si nasconda, a noi pare onesto concludere che
sono penalizzati quelli che difendono gli interessi dei cittadini,
cioè le associazioni ambientaliste e il comitato di Pompiod in
questo caso. Inoltre ci sembra necessario rilevare che i sindaci
hanno preferito non proferire parola e c'è da chiedersi allora chi
debba difendere, se non i primi cittadini, le comunità che
subiscono i disagi, i danni e anche i rischi per la salute per il
possibile inquinamento dell'aria e dell'acqua, quindi, se non fosse
ancora chiaro, stiamo parlando di un conflitto tra interessi
pubblici e interessi privati. Allora ci chiediamo: è normale che
un'Amministrazione regionale che si dichiara fieramente autonomista
si mobiliti per agevolare soggetti privati? Ancora ci chiediamo: è
normale che le nostre precise responsabilità politiche vengano
demandate e scaricate in blocco sui tecnici? Forse è bene
riflettervi se non volete essere sommersi da una montagna di
firme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK