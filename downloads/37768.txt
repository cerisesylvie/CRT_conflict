Consiglio Regionale della Valle d'Aosta - Oggetto del Consiglio n. 1436 del 24 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1436 del 24 settembre 2015 - Resoconto
OGGETTO N. 1436/XIV - Interpellanza: "Adozione di misure
finanziarie per contrastare la disoccupazione".
Presidente
- La parola al collega Chatrian? Prego.
Chatrian (ALPE) -
Sì, grazie Presidente. È sempre
importante discutere il tema, anche in questo momento, in seguito
all'oretta fatta poc'anzi per quanto riguarda la programmazione
2016/2018 a livello di bilancio.
Con i colleghi dell'UVP abbiamo voluto fare questa iniziativa
per due, tre motivi. Il primo: l'alta preoccupazione della
tendenza, del
trend
che la nostra Regione ha avuto nel
secondo trimestre 2015 per quanto riguarda l'aumento della
disoccupazione, quindi un trend in controtendenza rispetto al resto
dell'Italia, un trend in controtendenza rispetto soprattutto al
Südtirol e alla Provincia di Trento; una controtendenza che ci
preoccupa parecchio, prendendo sempre i vari trend trimestrali come
una parte omogenea, che mette in risalto indubbiamente punti di
forza e punti di debolezza, visti e considerati i piccoli numeri
che abbiamo all'interno della nostra Regione. Secondo motivo:
abbiamo letto con attenzione le dichiarazioni del collega Donzel,
il quale, intervistato da un giornale locale, fa tutta una serie di
considerazioni e dichiarazioni cercando di manifestare le criticità
del nostro modello ed eventualmente le potenzialità. Abbiamo quindi
cercato, con il collega Nogara, di riportare all'interno di questa
iniziativa, a livello di premesse, le dichiarazioni che in parte
cozzano...come dire? meno risorse pubbliche da una parte, lentezza
per quanto riguarda probabilmente la programmazione europea - così
noi leggiamo da questa intervista - e, dall'altra, invece, quali
gli stimoli, quali le potenzialità, ma oltre agli stimoli e alle
potenzialità quali potrebbero essere le azioni da mettere in campo
quanto meno per provare ad invertire la rotta. Parlavamo poc'anzi
con il collega Perron di bilancio, di PIL e di autoalimentazione
delle risorse a seguito di un trend in controtendenza positivo per
la nostra Regione e quindi quali le ricette o le azioni che il
Governo regionale intende mettere in campo, a prescindere
indubbiamente dalla programmazione europea...non è che oggi, in 20
minuti, possiamo declinare potenzialità e criticità della
programmazione europea o i tempi lunghi della programmazione
europea, ma l'intento di questa nostra iniziativa è: basta le
ciance, basta le parole, quali sono i fatti e quali sono le idee da
mettere in campo. I fatti come si possono tradurre? I fatti si
traducono assolutamente nella finanziaria regionale 2016, quindi
nel mese di dicembre.
L'obiettivo di questa nostra iniziativa non sono quindi i voli
pindarici, il vogliamoci tutti bene, cerchiamo di andare tutti
dalla stessa parte...no, no! La richiesta che noi intendiamo fare
al collega Donzel è: quali sono e se ci sono intenzioni e relative
soluzioni da mettere nero su bianco nella finanziaria 2016 -
indubbiamente con grandi difficoltà e grande complessità - per
poter invertire la tendenza su quella che è comunque la prima fonte
di ogni singolo cittadino: il discorso della dignità di avere un
posto di lavoro e di creare le condizioni. Io penso che sia il
pubblico, la politica che possa comunque incanalare, creare e
programmare il futuro dei prossimi anni in Valle d'Aosta.
Grazie.
Presidente -
La parola all'Assessore Donzel.
Donzel (PD-SIN.VDA) -
Grazie Presidente. Gentile collega,
gentili colleghi, avete sottoposto all'attenzione del Consiglio
regionale questa questione estremamente delicata che mi consente di
fare alcune considerazioni in premessa.
Intanto il dato rilevato è naturalmente un dato da guardare con
grande attenzione, lo guardiamo anche noi con preoccupazione il
dato dell'ultimo trimestre, ma normalmente i dati di un
trend
economico vanno visti in una visione un po' più ampia
che non su un singolo trimestre. Quindi la visione - che peraltro
non racconto oggi per la prima volta, perché ho sempre seguito in
questi anni molto da vicino la questione del lavoro - ci racconta
che, in una prima fase della crisi economica, dal 2007 al 2008, la
Valle d'Aosta abbia assorbito meglio il problema della crisi e
della globalizzazione, ma, come già si diceva nel 2009 e nel 2010,
che sarebbero arrivati poi successivamente i contraccolpi. Infatti
si vede che successivamente stanno arrivando dal punto di vista del
sistema occupazionale i contraccolpi di un incremento abbastanza
sensibile della disoccupazione in Valle d'Aosta che colpisce
sostanzialmente tre categorie: in particolare i giovani, gli
over
50 e - io non le dimentico mai - anche le categorie più
deboli, che sotto la pressione della crisi economica sono quelli
che generalmente hanno più difficoltà a collocarsi nel mercato del
lavoro.
Quello che vorrei anche dire alla luce...siccome l'ha richiamato
lei, collega Chatrian, nel dibattito precedente, e nella sua
corretta e puntuale esposizione il collega Perron...vorrei anche
precisare che però il "non siamo senza una barra, non sappiamo dove
andare, la nave è abbandonata a sé stessa"...no, questo Consiglio
regionale ha approvato un POR su cui non c'è stato neanche un voto
contrario - lo vorrei ricordare -, dove sono tracciate tutte le
strade per gli investimenti regionali e, in particolare, sono
definiti già gli assi principali dell'investimento, per esempio del
Fondo Sociale Europeo (55 milioni) e del FESR (64 milioni). Quindi
dire che proprio non ci sia nessuna strada non è corretto, perché
alla base di quel POR c'era la
Smart Specialisation
Strategy
, illustrata qui dal collega Marquis più volte, in
quest'aula, che dice che c'è una visione, c'è una strada dove si
deve andare.
Altro discorso sarà quello che correttamente dovremo fare
insieme come Consiglio regionale per capire quali e quante risorse
andremo a collocare sulle singole voci. Per arrivare lì, durante
l'estate abbiamo convocato le parti sociali con le quali faremo,
già ad ottobre, un primo incontro nel tavolo ufficiale del
Consiglio delle politiche del lavoro per definire quello che
potrebbe essere il Piano delle politiche del lavoro del triennio in
questione: 2016/2018. Quindi ci stiamo portando avanti per tempo,
pur sapendo che...voi sapete che il piano attualmente è in vigore,
cioè il piano è stato prorogato di un anno, quindi non è che non
c'è nulla, c'è una strategia ben precisa di interventi. Riguardo al
lavoro propedeutico che è stato fatto al Consiglio delle politiche
del lavoro, naturalmente non arriveremo lì con una questione
preconfezionata, arriveremo lì con delle idee che saranno oggetto
di concertazione, perché anche qui bisognerà capirsi sul metodo di
lavoro. Se il Governo regionale presenta delle decisioni già prese
e dopo si dice che non c'è la concertazione, se presentiamo in
bozza delle cose, che non si dica qui che ci sono passi avanti,
indietro, balletti...c'è la concertazione! C'è quindi l'incontro di
proposte governative con quelle delle parti sociali e, per quanto
mi riguarda - l'ho più volte comunicato al Presidente della
Commissione, Isabellon - c'è tutta la disponibilità anche di
illustrare e confrontarsi con le forze politiche della minoranza
sulle soluzioni messe in campo.
Noi abbiamo in mente, oltre a seguire e ad aver già predisposto
un'analisi di contesto che cerca di raccogliere in modo un po' più
ampio la situazione...e dico: non è una cosa che spunta dal nulla,
perché ci sono analisi di contesto nel POR, ci sono analisi di
contesto già predisposte...c'è già una bozza di Piano di sviluppo
industriale che correrà in parallelo al Piano delle politiche del
lavoro. Ripeto: è una bozza che metteremo a disposizione delle
parti sociali, quindi dei datori di lavoro e delle forze sindacali
e che non ho nessun problema, in questo caso, a confrontare,
naturalmente prima con la maggioranza e poi con le forze
dell'opposizione. Partiremo appunto da quest'analisi di contesto
che ormai è predisposta, faremo un'analisi delle misure principali
e naturalmente il primo obiettivo sarà quello di sfruttare appieno
le potenzialità dei fondi europei. Se prima in Valle d'Aosta
l'impostazione era: "abbiamo molte risorse a disposizione nel
bilancio per le politiche del lavoro e poi completiamo con i fondi
europei", certamente l'impostazione adesso sarà quella che "abbiamo
molte risorse a disposizione sui fondi europei e completeremo con
l'intervento regionale".
In questo momento, solo perché sia chiaro, per il
target
giovani, 16-19-29 anni, sono già entrate in fase di attuazione le
misure di Garanzia giovani (parliamo di 2 milioni e 300 mila euro)
e del Piano giovani (4 milioni di euro). Sono misure che, a regime,
tra accompagnamento al lavoro, formazione, servizio civile e
tirocinio, coinvolgeranno circa 700 ragazzi. Che ci sia anche qui
da essere preoccupati come avete detto giustamente voi, da
rappresentare la gravità della situazione, questo va fatto, però
bisogna anche rendersi conto che c'è una società valdostana che sta
reagendo, ci sono dei commercianti, degli artigiani, degli
albergatori e degli imprenditori che stanno investendo. Noi a
queste persone dobbiamo anche creare le condizioni di un sistema di
fiducia e questa fiducia sta crescendo, perché...un esempio che
valga per tutti, un caso piccolo e banale come quello del corso per
manutentore, che abbiamo deciso di far partire proprio in questi
giorni: lì si sono presentati i datori di lavoro al corso di
formazione a dire che i migliori verranno assunti. I corsi di
formazione prima erano fatti magari un po' svogliatamente, ma
adesso sta addirittura arrivando un numero importante di adesioni e
bisognerà addirittura fare delle selezioni per cui le persone
dovranno essere selezionate per poter entrare in questi corsi di
formazione. Quindi c'è una società che si muove, che ha voglia di
fare, che ha voglia di reagire alla crisi. Dobbiamo da una parte
non illudere i giovani che sia così facile trovare un posto di
lavoro, ma dobbiamo reindirizzarli, dato che, come abbiamo visto in
questi anni, non è più il soggetto pubblico che poteva rispondere
appieno al problema dell'occupazione valdostana, ma sarà
soprattutto un mondo privato che c'è e che addirittura lancia alle
volte degli allarmi...non so, leggo una lettera su
La
Stampa
, perché su
La Stampa
leggiamo tutti, alle volte
con dei grandi titoli...ho letto la lettera di un albergatore che
non riusciva a trovare del personale. Quindi vuol dire che come
Regione dobbiamo creare questo collegamento, perché i nostri
ragazzi formati ci sono, per esempio c'è l'IPRA, c'è la Scuola
alberghiera...i dati che ci arrivano dalla Scuola alberghiera
dicono che molte di queste persone trovano collocazione...quindi
bisogna anche un po' riorientare e riorizzontare le persone nel
mondo del lavoro.
Per quanto riguarda gli adulti over 50, c'era il milione di euro
in finanza locale per i LUS. Io spero che dalla concertazione, che
mi pare coinvolga tutti i Consiglieri di maggioranza e di minoranza
sulla proposta di un eventuale reddito di inclusione - non voglio
dire io quale sarà il nome che darete esattamente a questa legge -,
potrebbero scaturire delle risorse, alle quali, anche a queste - lo
deciderà il Consiglio regionale, lo decideranno i Consiglieri
regionali - verrà data più una curvatura verso il sociale o una
curvatura verso le politiche attive del lavoro, ma potrebbero
essere anche quelle delle risorse che vanno a dare risposte
importanti in quella direzione. Naturalmente lo sforzo che dovrà
essere fatto per il futuro non è soltanto partire da queste cifre,
ma sarà quello di vedere come, in un momento di difficoltà, con i
tagli che sono stati rappresentati correttamente dal collega
Perron, insieme riusciremo...
Si dà atto che dalle ore 10,50 assume la presidenza il
Vicepresidente Follien.
Follien (Presidente)
- Collega Donzel, la invito a
terminare...
...concludo...a costruire un modello dove le politiche attive
del lavoro si integrano con la necessità di mantenere un
welfare
che, insieme alle politiche attive del lavoro,
costituisce la possibilità di un rilancio e sviluppo per questa
realtà che non è finita, che non è morta. La Valle d'Aosta c'è e
continuerà ad esserci.
Presidente -
Per la replica, la parola al Consigliere
Chatrian.
Chatrian (ALPE)
- Sì, grazie Presidente.
Volutamente avevamo inserito nero su bianco su questa
iniziativa, a prescindere dalla programmazione europea; abbiamo
partecipato alla discussione in aula, in commissione, quindi i 53
milioni di euro nel settennio e i 63 del POR e del FESR...noi
sappiamo le difficoltà, i tempi, la parte con partecipazione, li
conosciamo, e l'obiettivo era di andare un po' oltre a quello che
c'è già sul tavolo sapendo che è una ricaduta un po' lenta. Più
volte in quest'aula ci siamo anche detti: "facciamo attenzione a
utilizzarli bene", e "bene" vuol dire che abbiano dei risultati,
che l'inversione ci sia, che non sia solo formazione, che non si
paghi solo magari per formare e poi avere una ricaduta pari allo
zero, e su questo - cose dette e ridette - penso che si può solo
fare meglio. L'obiettivo di questa iniziativa era oltre quello.
Nessuno di noi, il sottoscritto non ha detto che non si è fatto
nulla, nessuna barra dritta, non c'è una visione...non sono parole
mie, non attribuitemi cose che non abbiamo mai detto e che non ho
mai detto. L'intenzione, invece, era un po' più generale. Quelle
sono risorse già allocate, già decise, già discusse, dobbiamo poi
probabilmente tarare come meglio farle ricadere sul tessuto
regionale. Dall'altra, invece, la sfida. La sfida più...cavolo se
mettiamo fiducia, vogliamo essere i primi a metterla, ma non
illudere! Fiducia sì, ma non illudere, perché
les données
che abbiamo non vi fanno dormire sonni tranquilli al di là del
ruolo maggioranza e opposizione.
Il collega Donzel citava prima gli artigiani, le imprese...il
pubblico non può più avere quel peso che aveva solo pochi anni fa,
cose che sappiamo, sulle quali da diversi anni ci confrontiamo in
quest'aula. Ma parlate anche voi con gli artigiani, piccoli, medi e
un po' più strutturati...cosa chiedono a noi, al pubblico? Chiedono
snellezza, chiedono velocità nelle risposte. Abbiamo parlato a fine
estate, nel mese di luglio, delle porcate del Comune di Aosta che
non riesce a dare quel minimo di garanzia per quanto riguarda le
risposte minime ai cittadini...questa è la parte del pubblico! E
indubbiamente cerchiamo tutti insieme, maggioranza e opposizione,
di snellire, cercare di essere più rapidi per chi, alla fine,
soprattutto per una piccola azienda, l'attesa diventa un problema,
un costo, quasi che ti viene voglia di abbandonare...altro che
mantenere i dipendenti, pochi o tanti che siano...ti viene voglia
di abbandonare, vista la situazione! Quindi lì la sfida è più
difficile.
La seconda cosa, invece, quella che avevamo inserito nero su
bianco, su questa iniziativa, era: Governo regionale, a prescindere
dalla programmazione europea, quali sono le intenzioni relative a
soluzioni politiche attive finanziabili realmente a cui si intende
dare concretezza nel bilancio regionale? Non ci aspettavamo,
collega Donzel, un 5 milioni di euro, un 2 milioni, non era
quell'intento, non era quello, ma l'intento era se c'erano delle
idee, perché le criticità le conosciamo! Le ha ben sottolineate il
collega Donzel: la disoccupazione dei giovani sotto i 29 anni, gli
over
50 che hanno perso comunque il lavoro in questo periodo
di difficoltà e le categorie più deboli. Ecco, sul portare il
ragionamento su tale quesito, sull'eventuale proposta di legge che
è ancora totale studio della commissione, noi ci siamo, Presidente
Rollandin, su quello studio...ma lì non c'è minimamente una
visione! Oggi parlavamo di "tendenza politica"...non capiamo
minimamente dove volete andare! Non capiamo se vi interessa a
livello di maggioranza, non capiamo chi tira le fila di questa...se
non c'è un "
berdzé
" (traduzione letterale dal patois:
"pastore"), un secondo che sappia quanto meno dove eventualmente
incanalare...ci preoccupa la cosa, perché noi ci mettiamo del
nostro. Noi abbiamo incaricato la collega Morelli, come ALPE, e gli
altri gruppi hanno caricato altri Consiglieri per poter...e deviare
eventualmente la non risposta perché probabilmente non ci sono
altre idee ci preoccupa ancora, ancora di più! Ecco perché, mai
come in questi tre mesi, quanto meno prima di dicembre, non sarebbe
male e importante contrastare questo momento difficilissimo,
complicato, la disoccupazione, cosa possiamo fare e cosa dobbiamo
fare noi, come pubblico, e cosa possiamo fare, invece, sull'altra
azione che è quella non solo dei soldini...magari dare degli sgravi
diretti - ne abbiamo parlato - dove noi possiamo intervenire come
Amministrazione regionale, in modo che garantire il posto di lavoro
in questo momento sia già una sfida per chi c'è, e poi creare le
seconde condizioni per poter invertire la rotta per quanto riguarda
la disoccupazione.
Facciamo un passo indietro come Governo regionale, Presidente
Rollandin, e soprattutto questa nuova maggioranza...finisco
Presidente, mi scusi...ma dato che è stata citata una legge, una
proposta di legge che si sta discutendo da mesi e da mesi, non
sarebbe male quanto meno sapere qual è la tendenza e la visione.
Grazie e mi scuso per il tempo, Presidente Follien. Merci.
Presidente
- Punto 33 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK