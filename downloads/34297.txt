Consiglio Regionale della Valle d'Aosta - Oggetto del Consiglio n. 2108 del 5 dicembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2108 del 5 dicembre 2011 - Resoconto
OGGETTO N. 2108/XIII - Comunicazione di provvedimenti
amministrativi di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di
contabilità
generale della Regione
autonoma Valle d'Aosta/Vallée d'Aoste e principi in materia di
controllo strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2011/2013 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2011/2013;
Prende atto
della comunicazione delle seguenti deliberazioni della Giunta
regionale:
Oggetto n. 2456 in data 28 ottobre 2011:
Variazioni al bilancio di previsione della Regione per il
triennio 2011/2013 per storno di fondi tra unità previsionali di
base diverse nell'ambito della stessa funzione obiettivo e
conseguente modifica al bilancio di gestione.
Oggetto n. 2520 in data 4 novembre 2011:
Variazioni al bilancio di previsione della Regione per il
triennio 2011/2013 per storno di fondi tra unità previsionali di
base appartenenti alla medesima area omogenea e conseguente
modifica al bilancio di gestione.
Presidente
- La parola al Consigliere Donzel.
Donzel (PD)
- Di solito queste carte ci passano fra le
mani in fretta e furia, ma era solo per avere un chiarimento
rispetto al fatto che alla prima pagina, dove si parla di servizi e
spese generali, UPB 01.03.001.10, Servizi e spese generali,
capitolo 45110, praticamente volevamo capire come mai ad un certo
punto abbiamo trasferito spese editoriali su un capitolo che, a
differenza delle altre variazioni che sono qui contenute e che sono
sempre all'interno dello stesso argomento, qui si passa ad oneri
fiscali, legali, assicurativi e contrattuali, in particolare spese
per contenzioso relativo al diritto costituzionale. Rispetto al
passato il mio ragionamento è: c'è stato un aggravamento del
contenzioso nei confronti dello Stato a livello costituzionale, da
rendere necessario un ulteriore...
(interruzione dell'Assessore Lavoyer, fuori
microfono)
...chiedevo come mai, mentre nelle altre variazioni di bilancio
si sta lì, qui ci sono degli aumenti su spese per contenzioso
relativo al diritto costituzionale, si dice che l'aumento è
necessario al fine di provvedere al pagamento di parcelle di
professionisti, incaricati dalla Regione in merito al contenzioso
costituzionale. Ho chiesto un chiarimento, non possiamo neanche più
lavorare sui documenti...
Presidente
- ...stia tranquillo.
La parola all'Assessore al bilancio, finanze e patrimonio,
Lavoyer.
Lavoyer (FA)
- Grazie Presidente.
A parte il fatto che la cifra è minimale, sono circa 20.000
euro, ma la caratteristica di queste variazioni di bilancio è
proprio all'interno dello stesso UPB. Non è detto che lo
spostamento deve essere fatto (perché, in effetti, c'erano dei
fondi in più sul capitolo che hai citato), dall'altra parte dove
c'era carenza di fondi; è possibile farlo perché all'interno dello
stesso UPB. Diciamo che questo è il meccanismo previsto dalla legge
finanziaria. Ad esempio, nell'altra delibera, dove vengono spostati
dei fondi dalla prevenzione dei rischi naturali ad interventi
correnti per la viabilità...sono due cose completamente diverse, ma
se sono nello stesso obiettivo non c'è motivo di fare la variazione
di bilancio. Quindi se fai la variazione di bilancio, è proprio
perché passi da un obiettivo diverso da quello a cui si va a
destinare la somma. A parte che sono piccole cifre...probabilmente
adesso, con le nuove regole dal punto di vista finanziario, queste
variazioni non dovrebbero neanche più essere portate in Consiglio,
ma allo stato delle cose queste sono. Non c'è una motivazione
specifica, perché se è della stessa tipologia di finalità, non c'è
la variazione di bilancio.
Presidente
- Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK