Consiglio Regionale della Valle d'Aosta - Oggetto del Consiglio n. 191 del 7 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 191 del 7 aprile 1982 - Resoconto
OGGETTO N. 191/VII - DISEGNO DI LEGGE CONCERNENTE:
"INTEGRAZIONE ALLA LEGGE REGIONALE 30 GENNAIO 1981, N. 7, RECANTE:
IMMISSIONE NEI RUOLI REGIONALI DEL PERSONALE ASSUNTO AI SENSI DELLA
LEGGE 1° GIUGNO 1977, N. 285 SULL'OCCUPAZIONE GIOVANILE".
PRESIDENTE
: La parola al Presidente della Giunta.
ANDRIONE - (U.V.):
Questo disegno di legge sarà integrato
con un altro disegno di legge che prevedrà l'immissione in ruolo
soprannumerario di tutti questi assunti dalla Regione in forza
della legge sull'occupazione giovanile, in maniera - lo spiegheremo
meglio allora - da limitare al massimo i danni creati da questa
legge, che definire malvagia è poco. In questo caso si tratta di
una prova d'appello limitata a quattro persone.
Richiamo l'attenzione del Consiglio regionale sulla seconda
parte dell'art. 2, che dispone: "Qualora non superino positivamente
l'esame sono considerati decaduti dal servizio a tutti gli
effetti". Questo esame è stato relativamente serio; relativamente:
Einstein ha insegnato che in tutte le cose ci sono dei
contemperamenti! La stragrande maggioranza, non sono molti in Valle
d'Aosta, se ricordo bene sono una dozzina, sono passati nei ruoli
regionali grazie a questa legge: tre sono rimasti fuori, e uno non
ha potuto dare l'esame perché in un attimo di distrazione non ha
firmato la domanda.
Facciamo questa prova d'appello, dopodiché sulla legge per
l'occupazione giovanile, con il disegno di legge che ho
preannunciato al Consiglio, avremo chiuso; quindi direi che è
opportuno che il Consiglio approvi questo disegno di legge per una
questione di razionalità e di definizione dei rapporti di lavoro
con gli assunti in forza di questa legge. D'altra parte, la III
Commissione - era però assente il Consigliere Tonino, che adesso
dirà che non è d'accordo - ha espresso unanime parere
favorevole.
PRESIDENTE
: E' aperta la discussione sul disegno di legge
n. 342. Ha chiesto di parlare il Consigliere Cout. Ne ha
facoltà.
COUT - (P.C.I.):
E' vero che non c'era il Consigliere
Tonino nella III- Commissione, ma va detto che anche la V
Commissione ha preso visione di questa legge, riunendosi dopo che
per tre volte era stata convocata ed era andata deserta; anche in
questa occasione, però, non c'era chi poteva illustrarci questo
disegno di legge. Abbiamo adesso preso conoscenza di alcune
questioni che, nostro malgrado, c'erano sfuggite in
quell'occasione, e in linea di massima siamo d'accordo, anche se
abbiamo molte riserve sul modo con cui sono state portate avanti
queste cose fino ad ora.
PRESIDENTE
: Ha chiesto di parlare il Consigliere
Lustrissy. Ne ha facoltà.
LUSTRISSY - (D.P.):
Il Presidente della Giunta ha quasi
l'aria di farmi rinunciare alla parola, però avendo fatto Ella
menzione all'attività della Commissione, della quale indegnamente
facevo parte, devo dire che la Commissione operò una selezione in
base a dei criteri estremamente obiettivi; perciò pur essendo
d'accordo con questo disegno di legge, credo che qui si voglia
ricercare una soluzione di pace sociale, diversa dai motivi di
appello che normalmente escludono allegazione di nuove prove e di
nuovi documenti.
La valutazione, per l'operato della Commissione, è stata
abbastanza equa, e se "prova d'appello" significa: va be',
ammettiamoli tutti!, prendiamo atto che questa è la volontà della
Giunta regionale, cioè ammettere tutti coloro che sono stati
inseriti nell'Amministrazione regionale con quella famigerata legge
ricordata dal Presidente della Giunta. La prova di appello diventa
allora una prova formale.
PRESIDENTE
: Altri intendono prendere la parola? Possiamo
considerare chiusa la discussione generale? Non c'è nessuno
iscritto a parlare. Il Presidente della Giunta ritiene di dover
concludere la discussione generale? Allora la discussione è chiusa.
Si passa all'esame dell'articolato.
Do lettura dell'art. 1:
Art. 1
I giovani che hanno prestato servizio presso
l'Amministrazione regionale della Valle d'Aosta per la
realizzazione di progetti specifici ai sensi del-l'art. 26 della
Legge 1° giugno 1977, n. 285 e successive modificazioni ed
integrazioni che non abbiano potuto partecipare o che non siano
stati ammessi o, ancora, che non abbiano superato l'esame di
idoneità previsto dalla legge regionale 30 gennaio 1981, n. 7 sono
ammessi a sostenere un nuovo esame di idoneità ad essi riservato
per l'immissione nei ruoli della Regione da effettuarsi con le
stesse modalità previste dalla richiamata legge regionale 30
gennaio 1981, n. 7.
PRESIDENTE
: Qualcuno chiede la parola? Ci sono
dichiarazioni di voto?
Metto in approvazione l'art. 1:
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 2:
Art. 2
Fino all'espletamento dell'esame di idoneità, i giovani che
si trovano nelle condizioni previste dall'art. 1 sono mantenuti in
servizio con il trattamento economico in godimento. Qualora non
superino positivamente l'esame sono considerati decaduti dal
servizio a tutti gli effetti.
PRESIDENTE
: Metto in approvazione l'art. 2:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 3:
Art. 3
I giovani che hanno superato l'esame di idoneità sono
iscritti in calce alle graduatorie uniche regionali secondo il
progetto specifico e secondo il punteggio riportato
nell'esame.
PRESIDENTE
: Metto in approvazione l'art. 3:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 4:
Art. 4
E' abrogato l'ultimo comma dell'art. 9 della legge regionale
30 gennaio 1981,
n.
7.
PRESIDENTE
: Metto in approvazione l'art. 4:
ESITO DELLA V0TAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 5:
Art. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE: Metto in approvazione
l'art. 5:
ESITO DELLA VOTAZIONE
Presenti: 21
Votanti: 21 Maggioranza:18 Favorevoli: 21
Il Consiglio approva all'unanimità
PRESIDENTE
: Ci sono dichiarazioni di voto? Il Consiglio è
chiamato a pronunciarsi per votazione segreta sul complesso della
legge.
Metto in approvazione la legge nel suo complesso:
VOTAZIONE SEGRETA
ESITO DELLA VOTAZIONE
Presenti: 23
Votanti: 23
Favorevoli: 21
Contrari: 2
Il Consiglio approva
PRESIDENTE
: Passiamo all'esame dell'oggetto iscritto
all'ordine del giorno al n. 25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK