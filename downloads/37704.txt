Consiglio Regionale della Valle d'Aosta - Oggetto del Consiglio n. 1394 del 29 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1394 del 29 luglio 2015 - Resoconto
OGGETTO N. 1394/XIV - Interpellanza: "Valorizzazione dello
stabile dell'area ex Tecdis di Châtillon".
Presidente
- Per l'illustrazione, chiede la parola il
Consigliere Chatrian, ne ha la facoltà.
Chatrian (ALPE)
- Grazie Presidente.
Il tema, dal nostro punto di vista, è il tema più importante in
questo momento: quello dell'occupazione o della disoccupazione,
quindi il lavoro. L'obiettivo di questa nostra iniziativa, insieme
ai colleghi dell'UVP, indubbiamente parte da lontano. Dalla
chiusura dell'ex Tecdis ormai sono passati più di 10 anni, a fine
2004-inizio del 2005 fu una tragedia per la Valle, ma soprattutto
per la Media Valle, per la Monte Cervino e i Paesi limitrofi. Si
sapeva che andare a ricollocare, ristrutturare, riconvertire questo
grande stabilimento era un'impresa ardua, difficile e bisognava
prendere il toro per le corna, indubbiamente in un momento dove le
risorse erano anche...c'erano, importanti. Purtroppo il quinquennio
2005-2010 non ha dato grandi risultati, grandi parole sono state
fatte, dette in quest'aula dal 2005 al 2010:
"stiamo
provvedendo, cerchiamo...è un po' Vallée d'Aoste Structure che se
ne occupa"
, perché nel frattempo nel 2006 la proprietà è
passata...è stato conferito il bene a
Vallée d'Aoste
Structure
- che è il braccio un po' operativo della nostra
Amministrazione regionale -, un po' a Finaosta, un po'
all'Assessorato competente, ma non solo. Al termine della passata
legislatura 2011-2012 poi sembrava ci fosse un'interessante
possibilità: un gruppo interessato allo stabilimento, un gruppo che
doveva creare le condizioni per eventuali
start up
più
piccole...per delle aziende meno strutturate, più limitate. Poteva
essere una strategia, perché fino al 2011 mi sembra dal dibattito
avuto in questo Consiglio che non ci fosse quella volontà di
suddividere un lotto così importante anche dal punto di vista
logistico e urbanistico. La barra dritta quindi si è tenuta fino al
2011 come lotto importante da valorizzare nel suo complesso e nel
2011 ci fu una scelta diversa: quella di provare a creare altre
condizioni, si sapeva - così era stato detto in quest'aula - che la
proposta era una proposta difficile, ardita. Noi - ma non perché
eravamo e siamo tuttora all'opposizione - non avevamo sinceramente
già nel 2011...la proposta che il Governo ci fece...ma ripeto,
soprattutto la società che gestisce il bene, in questo caso
Vallée d'Aoste Structure
...ci sembrava un progetto non
robusto, non strutturato. Belle parole, ma poi...non la politica,
ma sono i fatti che fanno la differenza! La faccio breve. Al 30
giugno 2015 tutto è stato azzerato, nel senso che i contratti in
essere stipulati tra
Vallée d'Aoste Structure
e
VdA
Tech
, il nuovo comodato, il contratto di comodato che prevedeva
l'acquisto di obsoleti...di beni immobili ancora presenti
all'interno del fabbricato...comunque, il 30 giugno 2015 - qualche
giorno fa - è pervenuta la comunicazione a firma
dell'Amministratore unico della società
VdA Tech
con la
quale la conduttrice riconsegnava formalmente il fabbricato: questo
è un po' lo stato dell'arte nella maniera...come posso dire?
generica e generale.
La domanda, la richiesta che quindi facciamo al Governo
regionale, al nuovo neo Assessore e collega Donzel è: quali sono le
intenzioni...più che le intenzioni gli intendimenti volti a
valorizzare questo stabile, a valorizzare quella che è la proprietà
pubblica, a valorizzare quello che è un bene pubblico, ma
soprattutto con un obiettivo non aulico, ma importante, che è
quello di creare le condizioni per dei posti di lavoro.
Ho letto già delle risposte che l'Assessore ha fatto ad un
quotidiano locale qualche giorno fa. Mah, sinceramente gradiremmo
avere la sua opinione e la sua strategia, la strategia del Governo,
a cui lui ha deciso di partecipare, e soprattutto quali sono le
soluzioni. Noi qualche settimana fa abbiamo audito, grazie al
Presidente La Torre, i vertici di
Vallée d'Aoste Structure
e
sinceramente i due nuovi Amministratori, il Presidente e
l'Amministratore delegato ci hanno illustrato cosa stanno mettendo
in campo per recuperare i crediti. È positivo da un punto di
vista...come posso dire? contabile, sapendo che la società è in
difficoltà, tant'è vero che tra qualche ora discuteremo anche del
contributo che è inserito all'interno dell'assestamento, c'è un
contributo
cash
, staccheremo probabilmente un assegno da 2
milioni e mezzo di euro a favore di
Vallée d'Aoste
Structure
,
cioè questa società che gestisce questi beni
di proprietà pubblica.
Oltre alla questione di recupero crediti, che è importante, la
parte forse più ardita, più ardua e più difficile è la seconda:
come poter dare gambe e "corse" a fabbricati, a palazzine, a
strutture comunque di nostra proprietà, che ad oggi non solo non
sono locate, ma sono dei costi, non creano ricchezza, non creano
economia e soprattutto non creano posti di lavoro, ecco, mi pareva
interessante fare questa considerazione. Ci interessava comunque
una panoramica importante e ascoltiamo attentamente la risposta del
neo Assessore Donzel. Grazie.
Presidente
- Grazie. Per la risposta, ha chiesto la
parola l'Assessore Donzel, ne ha la facoltà.
Donzel (PD-SIN.VDA)
- Grazie Presidente.
Egregio collega, la sua ricostruzione dei fatti combacia in gran
parte con gli elementi che ho raccolto rispetto all'importanza del
sito in questione, dell'ex Tecdis
,
e quindi giustifica
naturalmente la richiesta formulata dai due gruppi consiliari di
capire che cosa si vuol fare da qui in avanti, qual è la strategia
complessiva. L'interpellanza era rivolta a questo specifico
stabile, però un po' nella sua implicita domanda c'è la prima
risposta che mi permetto di dare: chiaramente non si può immaginare
di dare risposta unicamente guardando ad un singolo problema che si
crea all'interno della Valle d'Aosta, ma occorre avere una
strategia complessiva.
Per quanto riguarda il riferimento a che cosa ne pensa il
Governo regionale, è negli intenti del Governo regionale,
attraverso le leggi che già sono in atto, sostenere ricerca,
impresa e quant'altro. Sarà compito invece per quanto mi riguarda
di...la maggioranza, il Governo regionale al Consiglio
regionale...come avrà avuto modo di capire, da parte mia c'è grande
disponibilità anche nei confronti della Commissione specifica ad
entrare maggiormente nel dettaglio di quelle che sono le strategie
più generali.
Per quanto riguarda lo stabile, intanto va ricordato che
importanti investimenti sono stati fatti nell'area di Châtillon, ex
Tecdis
,
e neanche in tempi così remoti. Lo stabile attuale
costruito nel 1989 è stato completamente ricostruito nel 1993,
quindi...come dire? un'allocazione importante di risorse che non
sono state...come dire? buttate al vento. Sto parlando del passato,
quindi io non avevo un ruolo, ma sto giustificando quelle scelte
perché per anni furono occupati oltre 300 dipendenti rispetto ad
una linea, cioè il prodotto informatico dei cristalli liquidi, che
aveva un mercato, che tirava. Non posso ricostruire qui passo a
passo tutte le ragioni della crisi Tecdis, però poi i dipendenti
scesero fino a circa 160 nel 2007, anno in cui lo stabilimento
venne chiuso e a questo punto entrò di fatto nella responsabilità
della gestione che lei ha richiamato di
VdA Structure
.
Quello che è successo da lì in avanti è che una serie di proposte
sono arrivate, però è chiaro che anche qui lo stabile ha delle
caratteristiche di rigidità logistica, quindi non sempre un
imprenditore...certamente allettato magari da una superficie di
oltre 17.000 metri quadrati, con 5.000 metri quadrati di camere
bianche che avevano anni fa un valore oggettivo...un valore per un
certo tipo specifico di produzione e di attività...sono sicuramente
delle cose interessanti, però nello stesso tempo molto rigide, non
tutte le attività industriali si adattano facilmente.
La scelta quindi di
VdA Structure
...immagino io, perché
sono dei ragionamenti di logica che faccio...dopo investimenti
importantissimi fatti nel corso degli anni non si poteva immettere
denaro per ricostruire uno stabilimento
ad hoc
per
un'impresa che arrivi così dal cielo, bisognava prima in qualche
modo avere dei contatti con degli imprenditori credibili e lanciare
un progetto. Il progetto ultimo che è stato lanciato, fortemente
innovativo nelle interviste che...e la ringrazio per averle
richiamate, lei avrà notato, come ho detto...gli stessi che
decisero questo comodato d'uso si erano cautelati prudenzialmente
ad una serie di riscontri prima di allocare un impianto così
importante al progetto di impresa. Questi riscontri nel tempo,
nonostante le giuste proroghe che anche il collega Marquis aveva in
qualche modo concesso, non sono arrivati. Alla fine il riscontro è
stato che l'imprenditore si è reso conto che - ripeto - la stessa
struttura non si confaceva al progetto che lui aveva in mente e in
qualche modo riteneva fossero necessari importanti investimenti per
andare avanti su questo tipo di progetto, importanti investimenti
rispetto ai quali lui non era in grado ovviamente di dare alcuna
risposta dal momento che, in modo abbastanza liquidatorio, si è
sottratto.
Cosa succede oggi? Lei quindi giustamente con i colleghi dice:
"cosa facciamo adesso per valorizzare questo stabile?", ecco, io
non so se la parola "valorizzare" sia quella più opportuna per il
momento. Se noi immaginiamo una collocazione in ambito industriale
per creare occupazione, quindi se vogliamo mantenere la vocazione
imprenditoriale, come io auspico, e difendere quelle che sono le
aree industriali che abbiamo a disposizione, il fattore
infrastruttura non è l'unico fattore da mettere in campo.
Sicuramente oggi, per fare impresa, è importante il contesto in cui
noi andiamo a fare l'offerta dell'infrastruttura, è importante che
ci sia una condizione del credito a livello locale di un certo
tipo, che esistano servizi a 360 gradi, entrano in gioco i tempi
della burocrazia del territorio, i tecnici, la capacità di ricerca
e innovazione di un territorio, anche la formazione professionale,
il sistema che esiste in quel territorio di risorse umane da
mettere a disposizione, i collegamenti con l'Università, la
cultura, lo stesso ambiente oggi entra in gioco in una scelta
imprenditoriale, la qualità ambientale, la qualità della vita. Uno
degli aspetti fondamentali è quello addirittura che ha fatto
nascere appunto le cosiddette
"pépinières"
...è che spesso si
cerca di far crescere le imprese con le imprese, cioè di mettere in
rete. Allora, lo sforzo che sta facendo, i primi passi che muove
l'Assessorato sono quelli di cominciare a chiarire bene qual è il
ruolo dei soggetti, perché, come ha detto lei, di questa cosa se ne
occupava
Vallée d'Aoste Structure
,
di questa cosa
deve occuparsene sinergicamente
Vallée d'Aoste Structure
,
che ha in gestione l'immobile, di concerto con l'Assessorato, con
Finaosta, con il mondo imprenditoriale e le parti sociali della
Valle d'Aosta, cioè ci vuole una strategia di impegno.
Giustamente lei richiamava
Vallée d'Aoste Structure
:
"cosa fa? Non fa nulla...", eccetera. Beh, la vorrei rassicurare in
questa direzione che, laddove c'è progetto, laddove c'è azione, ci
sono già i progetti esecutivi. Stiamo per intervenire
sull'Engineering con un importante progetto, stiamo per intervenire
su "Cogne 2016" con un importante progetto di...su quella che è la
cosiddetta "piccola fucina", dove addirittura potremmo rilanciare
una produzione innovativa ampliando la superficie produttiva dello
stabilimento, che sono cose che forse nel panorama della Valle
d'Aosta nessuno...cioè nessuno ha coscienza di questo. Ci sono
imprese anche di successo mondiale, seppur di nicchia, ma oggi si
lavora in questo modo, nel mondo dell'impresa come la Grivel su cui
potrebbe intervenire
VdA Structure
, quindi dal punto di
vista... E qui le ripeto che non è assolutamente esaustivo quello
che le sto dicendo e non voglio con questo panegirico sottrarmi ad
eventuali ed ulteriori approfondimenti, chiarimenti e dettagli
della situazione in atto, ma quello che sto cercando di far capire
è che giustamente bisogna puntare il dito e fate bene a portare in
Consiglio regionale le situazioni di criticità. Vorrei capire la
situazione di criticità...la risposta ufficiale o paraufficiale di
quest'imprenditore è arrivata il 30 giugno, come lei ha richiamato
correttamente nell'interpellanza, quindi non è che un progetto di
innovazione, di messa a disposizione, un'idea imprenditoriale di
qualità - lei me lo può insegnare - si può costruire in due giorni!
Non sarebbe assolutamente credibile e non è che si può invitare
qualcuno in Valle d'Aosta a visitare stabilimenti che sono in
comodato d'uso presso un'altra proprietà, in cui lo stesso
Assessore deve bussare e dire: "per favore, mi fate entrare?". Da
qui in avanti quindi, tenendo conto di strategie che verranno
ulteriormente dettagliate e concertate con
VdA Structure
, si
costruirà un progetto che non trascurerà sicuramente l'importanza
di quell'area strategica che è l'ex Tecdis.
Presidente
- Per la replica, ha chiesto la parola il
Consigliere Chatrian, ne ha la facoltà.
Chatrian (ALPE)
- Grazie Presidente.
Come ben sa il collega Donzel, conosco bene il dossier dal 2004
al 2005, oltretutto dal momento in cui l'ex Tecdis ha chiuso i
battenti facemmo dei Consigli comunali della Comunità montana,
della Monte Cervino, quindi seguii in un altro ruolo comunque la
chiusura e l'impatto violento che ebbe comunque la chiusura di tale
struttura. Al di là di quello, non pensavamo indubbiamente di avere
in 10 minuti una risposta esaustiva con soluzioni in qualche giorno
su un difficile comunque riutilizzo quanto meno del bene, però,
collega Donzel, solo qualche giorno fa in quest'aula il Governo
regionale ci disse:
"prima della scadenza al 30 giugno noi
auspichiamo comunque che nel più breve tempo possibile possa
comunque pervenire agli uffici competenti la documentazione
necessaria per il completamento dell'iter, perché riteniamo che
l'iniziativa sia di estremo interesse per la Valle d'Aosta e per
dare un contributo allo sviluppo del nostro tessuto economico,
soprattutto del comparto industriale"
. Parliamo di qualche
settimana fa e quindi capisce che l'obiettivo di questa nostra
iniziativa è dire: "quella parte lì è morta, fallita, è sepolta".
Sono tre anni e mezzo...di discussione anche in quest'aula,
purtroppo non è andata a buon fine, dall'altra parte
indubbiamente...i termini...io ho utilizzato il termine
"valorizzare", noi abbiamo utilizzato il termine...forse bisognava
scrivere in maniera forse più agricola o agreste cosa volete fare
dal punto di vista occupazionale e trovare una soluzione a quel
mercato che c'è, è normale che si deve partire, ma non lo dico da
architetto, da quello che c'è. Noi abbiamo una proprietà che è lo
stabile, poi come riempire lo stabile, che tipo di
management
, che tipo di soluzione, che tipo di imprenditore,
che tipo di...è tutto indubbiamente da studiare, però ho colto
certi passaggi importanti, questi passaggi li declinerò
successivamente nel momento in cui affronteremo l'assestamento e il
rendiconto 2014.
Lei ci ha parlato di tempi, di burocrazia, di leggi, di
sostegno, ieri - e la ringraziamo per questo - lei ci ha concesso
una parte del suo tempo prezioso per affrontare, ad esempio, un
tema interessante dal nostro punto di vista, che è la modifica
comunque di certi criteri che potrebbero dare delle risposte ad un
settore, però nello stesso tempo la richiesta che parte dal basso è
qual è la strategia, chi fa che cosa. Lei prima giustamente mi ha
parlato di sinergia tra le parti, io non ho detto che
Vallée
d'Aoste Structure
non sta facendo nulla: ho detto che
nell'ultima audizione i due nuovi Amministratori hanno cercato di
mettere le più importanti energie sul recupero crediti - ed è
positivo, l'ho detto -, dall'altra parte non abbiamo detto che non
è stato fatto nulla, noi diciamo: in un momento difficilissimo,
perché non si inventa un progetto imprenditoriale in qualche
giorno, in qualche settimana credibile e sostenibile, che stia in
piedi e che garantisca comunque tutta una serie di criteri e
parametri...la solidità di qual è l'obiettivo e soprattutto, dal
punto di vista strategico, se c'è un percorso e se c'è qualcuno che
indirizza e crea quelle condizioni.
Lei ha parlato di burocrazia, ha parlato di formazione, di
sostegno, di fare impresa, tutte belle parole, ma che rimangono per
adesso tali. Indubbiamente non potevamo in 10 minuti declinare il
dossier Tecdis, ma neanche...ha citato due esempi: l'Engineering e
la Grivel, indubbiamente, che ben conosciamo, ma in questo caso il
nostro obiettivo era indubbiamente...a seguito di una chiusura di
una fase che è stata fallimentare, che è sfumata, che è quella del
comodato comunque per 36 mesi, non è che stiamo parlando di un
comodato di 3 mesi o 6 mesi, c'era stata comunque una
pianificazione, una programmazione tra Regione, Finaosta e
Vallée d'Aoste Structure
, tutto questo
probabilmente...questo progetto non solo non era solido, non solo
non era robusto, ma probabilmente era molto fumoso e ad oggi siamo
a babbo...siamo al
"pian dei babi"
(traduzione letterale dal
dialetto piemontese:
"piano dei rospi")
.
Detto questo, indubbiamente torneremo sicuramente non su questo
dossier, ma su come utilizzare e valorizzare quelle che sono
innanzitutto le proprietà e poi se ci sono delle condizioni, come
mi diceva lei, che dobbiamo persino forzare, andare a modificare i
piani regolatori, perché c'è richiesta di più superficie da poter
utilizzare, io dico: ben venga.
Lei ha toccato anche un altro punto interessante: quello dei
servizi. Lei sa che l'ex Tecdis è baricentrica per tanti motivi:
per l'uscita dell'autostrada, è praticamente a qualche metro dalla
stazione ferroviaria a Châtillon, bene, anche su questo io penso
che sia dovere nostro lavorare anche sul garantire servizi di
qualità ad un costo non elevato, ma che sia comunque celere e
soprattutto che dia delle risposte ad un modello che ad oggi non
sta dando delle risposte, sappiamo le difficoltà sia economiche
della nostra autostrada, del costo, sia della non competitività e
del non servizio che sta garantendo la parte invece su
ferrovia.
Termino solo dicendo questo: indubbiamente la situazione è molto
complessa, ma chiediamo al nuovo neo Assessore dalle parole di
passare ai fatti. Magari poi al posto del vocabolo "valorizzare"
passiamo pure al termine "fare" o dal dire al fare, ma dalle parole
passiamo ai fatti: questo è quello che io penso si aspettano i
valdostani in questo momento. Grazie.
Presidente
- Punto 25 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK