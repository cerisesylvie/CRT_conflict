Consiglio Regionale della Valle d'Aosta - Oggetto del Consiglio n. 1593 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Organi collegiali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1593 del 18 novembre 2015 - Resoconto
OGGETTO N. 1593/XIV - Interpellanza: "Mancata convocazione
della Giunta del Consiglio scolastico in merito alla riduzione
delle disponibilità economiche".
Presidente
- Ha chiesto la parola per l'illustrazione il
Consigliere Viérin Laurent, ne ha facoltà.
Viérin L. (UVP)
- Merci Monsieur le Président.
Per quanto riguarda quest'interpellanza, intanto l'Assessore ha
visto che c'è un refuso, dove parliamo di dotazione organica
intendiamo chiaramente dotazione ordinaria, nel senso che è quella
che è oggetto di convocazione. Avevamo già avuto modo di discutere
in quest'aula sulla questione scolastica e sulle previsioni di
bilancio delle istituzioni scolastiche, quindi le dotazioni
ordinarie delle istituzioni scolastiche che sono ridotte rispetto
all'anno precedente, in base alla norma, devono vedere la
convocazione della Giunta del Consiglio scolastico, a meno che non
sia tutto come l'anno prima. L'avevamo spiegato in quest'aula e le
avevamo chiesto di verificare ed è per questo che siamo tornati
puntuali sull'argomento, perché, in caso di modifiche e di tagli su
queste dotazioni ordinarie, è, secondo la norma, obbligatoria la
convocazione preventiva della Giunta del Consiglio scolastico anche
se variano, ad di là delle entità, anche i criteri.
Siamo venuti a conoscenza della mancata convocazione e ci
risultava appunto un momento di disappunto da parte di questa
Giunta del Consiglio scolastico, si parlava di una corrispondenza,
di una lettera che qualcuno avrebbe indirizzato al Presidente,
all'Assessore e al Sovrintendente... La nostra interpellanza quindi
è molto semplice: quali siano stati i motivi di tale scelta...che
noi non pensiamo politica, quindi quali siano i motivi alla base di
tale scelta e quali intendimenti siano stati così pensati per
provvedere alla mancanza di tale convocazione, perché questa deve
avvenire prima della comunicazione alle scuole, e più in generale -
ma di questo abbiamo avuto modo di parlarne in sede di discussione
del bilancio - quali siano così i tagli, le motivazioni alla base
dei tagli e anche magari dopo il bilancio, in base ai tagli, se era
possibile con la V Commissione riuscire a riunirsi per capire un
po' come l'anno scolastico e gli anni scolastici futuri potranno
vedere sviluppate le loro prerogative anche in carenza o comunque
in diminuzione di fondi. Grazie.
Presidente -
Per la risposta, ha chiesto la parola
l'Assessore Rini, ne ha facoltà.
Rini (UV)
- Grazie Presidente.
Grazie collega, ha sollevato un tema di cui avevamo peraltro già
parlato e io molto brevemente ripercorrerò le tappe che hanno
portato alla mancata convocazione che sono dei fatti meramente
accidentali. Atteso che, con deliberazione della Giunta regionale
n. 2102 in data 9 novembre 2012, erano stati fissati i criteri per
la determinazione della dotazione ordinaria e perequativa delle
istituzioni scolastiche per l'anno 2013 e seguenti, non essendo nel
frattempo cambiati, come lei ricordava, i criteri, gli uffici della
Sovrintendenza agli studi hanno chiesto alle istituzioni
scolastiche di comunicare i dati necessari alla determinazione
degli importi in conformità ai criteri di cui alla delibera
sopracitata. A seguire gli uffici hanno comunicato alle scuole gli
importi ipotizzati al fine di consentire alle istituzioni
scolastiche la verifica degli stessi e l'adozione dei competenti
atti entro il termine del 20 novembre fissato dal regolamento
regionale n. 3 del 2001. Bisogna però dare atto che esiste una
deliberazione del Consiglio scolastico del 23 ottobre 2008 con la
quale si era deciso - e leggo testualmente -: "
di estendere ai
successivi anni scolastici i criteri per la determinazione dei
fondi ordinari e perequativi oggi in discussione, fermo restando
l'obbligo per l'Amministrazione regionale di sentire sulla
questione la Giunta esecutiva del Consiglio scolastico regionale e
che i criteri potranno subire delle modifiche su proposta
dell'amministrazione stessa delle istituzioni scolastiche e della
Giunta esecutiva. Alla luce di tale decisione del Consiglio
scolastico regionale, la Sovrintendenza agli studi provvederà a
convocare la Giunta esecutiva del Consiglio scolastico stesso al
più presto per comunicare gli importi della dotazione ordinaria e
perequativa spettanti alle scuole per il 2016
". Giova
rammentare che trattasi di una mera presa d'atto del lavoro svolto
internamente dagli uffici, per questo come per altri, lei lo ha ben
ricordato...e ovviamente dalle disponibilità di bilancio. Non c'è
la volontà di andare a stravolgere, ma semplicemente - peraltro
anche di comune accordo - in quelle situazioni dove si è visto che
ci potevano essere dei risparmi, si procedeva in questo senso.
L'intenzione della Sovrintendenza quindi non era certo quella di
non convocare la Giunta e anche gli adempimenti formali ovviamente
vanno rispettati e abbiamo chiesto che così si proceda. Ci scusiamo
se c'è stato un
mal entendu
. Grazie...
(interruzione di un Consigliere, fuori microfono)
...la lettera? Hanno provveduto a rispondere. Grazie.
Presidente -
Grazie Assessore. Per la replica, la parola
al Consigliere Viérin, ne ha facoltà.
Viérin L. (UVP)
- Grazie Assessore.
La ringraziamo per la risposta, la nostra non era un'iniziativa
polemica, ma andava a sottolineare, come lo avevamo sottolineato
nello scorso Consiglio, che in certi casi, soprattutto in ambito
scolastico, la forma, la sostanza e i passaggi vanno rispettati.
Diciamo questo perché gli organi scolastici nel tempo, che sono
stati pensati non di recente, sono organi frutto di riforme degli
anni '80-'90, sono comunque gli unici organi che esistono nei
crismi scolastici dei passaggi di condivisione, al di là delle
parti sindacali, che spesso si ritrovano all'interno di questi
organi scolastici e abbiamo sempre tutti tante difficoltà a trovare
le persone che dedicano tempo in modo totalmente gratuito per
cercare di fare funzionare questi organi scolastici e che sono un
po' il contrappeso o, meglio, che sono un po' l'interfaccia
dell'Amministrazione e la condivisione con l'Amministrazione per
intavolare ragionamenti di prospettiva.
Ci era dispiaciuto che un così importante organo non fosse stato
convocato, capiamo che, anche da un punto di vista tecnico, ci sono
stati dei cambiamenti in quest'ultimo anno all'interno della
Sovrintendenza, quindi, al di là delle capacità di ognuno, è un
mondo complesso e quindi ci sono sicuramente delle sollecitazioni e
degli adempimenti a cui bisogna far fronte, ma non sempre può
essere tutto perfetto. Lo diciamo quindi in uno spirito di
collaborazione come sempre, ma anche attenti a tutto ciò che
avviene nel mondo scolastico, perché è un settore a cui noi
crediamo di poter dedicare un'attenzione particolare, per il quale
abbiamo dedicato tempo, energie e sensibilità. Spesso...è un mondo
oggi sempre più difficile e proprio dal suo interno da gestire con
tanta buona volontà, ma per la banalizzazione che spesso è avvenuta
in questo periodo, soprattutto in Italia, in questo periodo di
riforma della Buona scuola sul lavoro degli insegnanti, sulla loro
dedizione al mondo scolastico...banalizzando spesso il numero di
ore per le quali si lavora all'interno della scuola rapportato
invece all'enorme lavoro che viene fatto fuori anche dall'orario di
classe...e questo per sottolineare che anche queste persone,
soprattutto queste persone vanno rispettate nel loro lavoro e che
c'era stata un po' di incomprensione sul fatto che un organo non
venisse convocato. La ringraziamo quindi e l'invito, chiaramente
per il futuro, che attraverso lei facciamo rivolgere a chi di
dovere, a chi gestisce tecnicamente è che ci sia maggiore raccordo
e maggiore attenzione anche per questi passaggi che sono
fondamentali per l'armonia tra l'Amministrazione e il mondo della
scuola.
Presidente -
Proseguiamo nell'ordine del giorno, punto
25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK