Consiglio Regionale della Valle d'Aosta - Oggetto del Consiglio n. 1893 del 2 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1893 del 2 maggio 2006 - Resoconto
OGGETTO N. 1893/XII - Elezione del delegato della Regione
autonoma Valle d'Aosta per l'elezione del Presidente della
Repubblica.
Président
- On a procédé à cette convocation
extraordinaire du Conseil exclusivement pour l'élection du délégué
de la Région autonome Vallée d'Aoste pour ce qui concerne
l'élection du Président de la République. A différence d'autres
Régions qui sont en train de faire la même chose pendant ces jours,
la Vallée d'Aoste doit pourvoir à élire la personne qui ensemble
aux Parlementaires valdôtaines procédera aux élections du Président
de la République. Vous trouvez une ébauche de délibération à
travers laquelle nous procéderons à la nomination du représentant.
En précisant que chaque Conseiller dispose de 30 minutes pour le
développement de ses argumentations s'il veut intervenir dans la
discussion générale, je déclare ouverte la discussion générale.
La parole au Conseiller Cesal.
Cesal (UV)
- Au nom des groupes de majorité, "Union
Valdôtaine", "Stella Alpina", "Fédération Autonomiste", pour ce qui
est de l'élection du représentant de la Région Vallée d'Aoste pour
l'élection du Président de la République, je propose le Président
de la Région, M. Caveri, comme par ailleurs il a été coutume depuis
toujours. J'invite donc le Conseil de s'exprimer dans cette
direction.
Président
- La parole à la Conseillère Squarzino
Secondina.
Squarzino (Arc-VA)
- Oggi, come ricordava il collega
Cesal prima, siamo chiamati ad eleggere il delegato della Valle
d'Aosta, che parteciperà insieme ai rappresentanti delle altre
Regioni all'elezione del nuovo Presidente della Repubblica. Diverse
potrebbero essere le proposte di candidatura, almeno dal punto di
vista teorico: si potrebbe indicare una personalità terza rispetto
al Consiglio, di alto profilo, di prestigio, autorevole,
proveniente magari dalla società civile; si potrebbe indicare il
Presidente della Regione, come ha fatto testé il collega Cesal e
come, d'altra parte, è avvenuto nelle precedenti edizioni 1992 e
1999; oppure si potrebbe scegliere una strada più istituzionale,
indicando come rappresentante della Valle il Presidente del
Consiglio. Rispetto alla prima proposta, è sempre difficile
scegliere una persona della società civile: con quali criteri, con
quale consenso dal punto di vista popolare? È una strada forse
affascinante dal punto di vista teorico, ma difficile da praticare
almeno per ora, finché non ci saremo attrezzati in modo diverso. La
strada della candidatura del Presidente della Regione, seguita
nelle volte precedenti, questa volta mi pare non corretta dal punto
di vista politico, perché il Presidente della Regione è stato di
fatto sfiduciato nemmeno un mese fa dalle elettrici e dagli
elettori della Valle d'Aosta. Il recente responso delle elezioni
politiche è stato chiaro: ha vinto l'alleanza autonomista
progressista contro la quale il Presidente della Regione e il
Governo regionale si sono apertamente schierati, utilizzando tutte
le loro prerogative, i loro strumenti di pressione amministrativi,
personali, ricattatori a volte, per sostenere i loro candidati,
risultati perdenti e sonoramente perdenti. Questo Presidente perciò
non rappresenta più la maggioranza dei cittadini e delle cittadine
della Valle d'Aosta, questi lo hanno detto chiaramente non
riconoscendosi più nella sua proposta politica. Fra l'altro,
l'attuale Presidente della Regione è stato per così dire
delegittimato dalla sua stessa forza politica di appartenenza, è
stato "congelato" fino al prossimo congresso dell'"Union" insieme a
tutta la sua Giunta, è per così dire un Presidente "a tempore", in
quanto poco tempo fa proprio qui in questo Consiglio gli è stata
rinnovata la fiducia della sua forza politica solo fino al prossimo
congresso dell'"Union" che si terrà a giugno, quindi fra poco
tempo. Pensiamo che in questa situazione valga ancora di più la
proposta di carattere istituzionale cui abbiamo accennato.
Proponiamo come rappresentante della Valle d'Aosta il Presidente
del Consiglio e lo facciamo perché il Presidente del Consiglio
rappresenta le istituzioni della nostra Regione al massimo livello,
rappresenta il Consiglio in tutte le sue espressioni politiche e
svolge un ruolo che lo colloca "super partes". Grazie al suo ruolo
egli dialoga in modo permanente con tutti i Capigruppo ed è prassi
abituale che di fronte ad ogni decisione egli senta il parere di
tutti, come farebbe, ne siamo certi, se dovesse essere designato a
rappresentare la Valle nelle elezioni del Presidente della
Repubblica, come saremmo certi che, proprio per il consenso che la
popolazione della Valle ha dato ai due Parlamentari, ogni decisione
sarebbe presa in costante confronto e in accordo con coloro che la
Valle ha scelto come suoi rappresentanti al Parlamento. Per questo
proponiamo all'attenzione del Consiglio la candidatura del
Presidente del Consiglio e lo proponiamo anche per il fatto che è
prassi in tutte le altre Regioni che siano 3 i rappresentanti delle
Regioni: 2 della maggioranza e 1 della minoranza; è norma
costituzionale, certo. Il Consiglio regionale non ha questa
opportunità, può scegliere un solo rappresentante, quindi sarebbe
ancora più coerente con la Costituzione che il rappresentante
eletto dalla Valle d'Aosta potesse rappresentare tutte le
espressioni politiche presenti nel Consiglio regionale.
Président
- La parole au Conseiller Frassy.
Frassy (CdL)
- Il mio intervento non è per proporre
un'ulteriore candidatura, ma solo per capire il senso di queste
candidature al di là dei nomi e dei ruoli istituzionali che vengono
rappresentati da tali candidature. Vorremmo capire la candidatura
del Presidente Caveri proposta dal Capogruppo dell'"Union
Valdôtaine" che valenza politica abbia, perché è vero che
l'intervento del collega Cesal si è svolto tutto in francese e ha
perso di vista il senso del momento... che è la Repubblica
italiana, perché la "République italienne", collega Cesal,
nonostante il bilinguismo sia una realtà valdostana, è ancora tutta
da inventare e da divenire, ma noi vorremmo capire se il Presidente
Caveri in quel contesto rappresenterà certe istanze più moderate,
più di area cattolico-liberale, o se invece riterrà di essere
l'alfiere di quella Sinistra che ha vinto, seppure di strettissima
misura, a livello nazionale e ha vinto a livello regionale.
Vorremmo capire, Presidente, se la sua candidatura è a "mani"
completamente libere o se invece, essendo comunque una candidatura
politica, abbia un'indicazione, un mandato di larga massima.
Sappiamo poi che è difficile prevedere cosa accadrà quando si
procederà in sede parlamentare all'elezione del nuovo Presidente
della Repubblica, ma pensiamo di poter dire che è molto probabile
che si possono verificare candidature contrapposte, nel senso che
possono essere candidature appartenenti a diverse sensibilità. Ci
piacerebbe allora sapere, visto che il nostro gruppo si deve
esprimere, se la candidatura del Presidente Perron è una
candidatura che viene fatta solo dal gruppo "Arcobaleno" o se è
raccolta dal Presidente stesso e, nel caso in cui il Presidente
Caveri, come immaginiamo, accetti questa candidatura, che tipo di
orientamento pensa di dare al ruolo che dovrà svolgere in sede di
elezione del Presidente della Repubblica.
Président
- La parole au Conseiller Sandri.
Sandri (GV-DS-PSE)
- La "Gauche Valdôtaine - Democratici
di Sinistra" non ritiene opportuno che sia l'Onorevole Caveri a
rappresentare la Regione Valle d'Aosta nell'elezione del Presidente
della Repubblica. Non lo ritiene opportuno per la scelta personale
che l'Onorevole Caveri ha fatto negli ultimi mesi di fronte ad un
appuntamento elettorale, uno dei tanti che ovviamente costella una
legislazione di questo Consiglio e che si era trasformato in un
referendum pro o contro un'altra personalità della politica
valdostana, aveva due scelte davanti: quella di fare il Presidente
della Regione, di occuparsi di mandare avanti al meglio possibile
il programma di legislatura, di occuparsi della "cosa pubblica" con
un profilo alto, un profilo che permettesse a tutti, maggioranza ed
opposizione, di poterlo riconoscere come Presidente della Regione;
per sua scelta non è stato così: si è schierato in prima persona,
in modo pervicace e costante fino all'ultimo minuto in quello che è
stato un referendum non solo rispetto all'altra personalità, ma
anche rispetto a lui stesso.
Queste elezioni hanno segnato una "parola" storica nella nostra
Comunità, hanno segnato uno spartiacque. È meglio per tutti fare i
conti con tali elezioni, che certamente sono limitate a
quell'argomento: quello delle politiche, a quella sfida che si era
impostata e non può essere in maniera matematica riportata in altri
livelli... ma sono un fatto talmente clamoroso ed evidente che
prima ciascuno di noi è capace di tenerne conto e trarne le dovute
conclusioni prima la volontà degli elettori e delle elettrici della
Valle d'Aosta sarà finalmente rispettata. Più i partiti presenti in
questo Consiglio o le autorità che siedono nei posti di
responsabilità si dimenticano degli elettori e delle elettrici più
gli elettrici e gli elettori si dimenticheranno di loro. Credo che
trarne le conseguenze in tempi anche rapidi, con capacità di
cogliere questi stimoli, faccia anche grande una personalità
politica o un partito e in questo senso credo che il Capogruppo
dell'"Union Valdôtaine" abbia dato dell'"Union" una visione molto
piccola e molto miope. Ne prendiamo atto. Era il momento delle
scelte forti e coraggiose: quelle di trovare una personalità
all'interno di questo Consiglio che potesse raccogliere, come fa
abitualmente, le posizioni e le sollecitazioni di tutti i gruppi
presenti in Regione. Era una scelta facile, una scelta positiva per
la Regione e anche una scelta che permetteva di tornarsi a parlare
in modo sereno e di superare momenti difficili. Mi associo anch'io
a quanto detto dal collega Frassy rispetto ad un'aspettativa che ci
rimane da parte dell'Onorevole Caveri: quella di un confronto con
tutte le forze politiche presenti in Consiglio prima di esprimere
un parere nell'aula romana dove si eleggerà il Presidente della
Repubblica.
Infine un'osservazione "fra il serio e il faceto". In effetti,
come ha ben detto la collega Squarzino, anche la Valle d'Aosta ha
diritto a tre rappresentanti a Roma: 2 di maggioranza, Nicco e
Perrin, e 1 di minoranza, Luciano Caveri.
(interruzione del Presidente della Regione, fuori
microfono)
Président
- La parole au Conseiller Lavoyer.
Lavoyer (FA)
- Solo per dichiarare la posizione del
gruppo di "Fédération Autonomiste", che, insieme alle altre due
forze di maggioranza, ha proposto come candidato il Presidente
Caveri. Sottolineiamo che noi voteremo questa proposta, troviamo
peraltro perlomeno simpatici gli interventi della collega Squarzino
e del collega Sandri, anche perché riteniamo che la volontà
popolare non possa essere un "elastico che si tira da tutte le
parti". Proprio se ci basiamo sulla volontà popolare riteniamo che
il Presidente Caveri abbia tutti i requisiti. Sul fatto poi di
ricercare personalità all'interno del Consiglio mi pare che
l'attuale Presidente della Regione abbia un curriculum invidiabile
dal punto di vista dell'esperienza non solo consiliare a livello
regionale, ma anche parlamentare a livello nazionale. Tornando alla
volontà popolare, non mi risulta che l'Onorevole Caveri fosse
candidato a queste ultimi elezioni politiche. Mi risulta invece che
nell'unico appuntamento dove la popolazione valdostana ha potuto
esprimere il suo consenso a favore dei rappresentanti di questo
Consiglio l'attuale Presidente Caveri fu il Consigliere regionale
più votato. A noi quindi pare di essere nel pieno rispetto della
volontà popolare, visto che è una decisione che prende tale
Assemblea e per la quale, per tradizione, questo Consiglio ha fatto
la scelta all'interno di questa Assemblea: per tradizione tale
Assemblea ha sempre indicato il Presidente della Regione in carica,
ma in questo caso, non avendo peraltro un'elezione di tipo
maggioritario, quindi non era Presidente eletto in una lista
maggioritaria... ma singolarmente è stato il Consigliere regionale
più eletto all'interno di questo Consiglio. Pensiamo quindi di
rispettare "in toto" la volontà popolare appoggiando con
convinzione tale proposta.
Per quanto riguarda la "Fédération Autonomiste", per rispondere
alla sollecitazione politica del collega Frassy ripresa dal collega
Sandri, non pare che il mandato che dobbiamo dare all'attuale
candidato, che deve poi andare a votare il Presidente della
Repubblica, sia un mandato di parte: non diamo mandato
all'Onorevole Caveri di andare a sostenere un Presidente
espressione del Centro Sinistra o del Centro Destra. Pensiamo che
il Presidente della Repubblica debba essere in linea con quanto voi
sollecitate nella direzione della "super partes"; pensiamo che il
Presidente della Repubblica debba essere, nel limite del possibile,
un Presidente che non rappresenta solo una componente politica a
livello nazionale, quindi il mandato che il nostro movimento dà al
Presidente Caveri è quello di andare a sostenere una figura "super
partes", che rappresenta tutti gli Italiani.
Président
- La parole au Conseiller Lattanzi.
Lattanzi (CdL)
- Per esprimere in maniera chiara e
trasparente la posizione del nostro gruppo per quanto riguarda
questa votazione, indipendentemente da come si svolgerà, se a
scrutinio segreto o a voto palese. La nostra posizione...
Presidente
- ... mi permetta, si voterà su scheda, quindi
non per voto palese... lei intendeva in cabina?
Lattanzi (CdL)
- ... sì, in cabina o meno. Intanto, ci
dispiace che il Presidente non abbia potuto rispondere - a volte si
fa quello che si vuole, a volte si fa quello che si può -, ne
prendiamo atto, così come prendiamo atto che tradizione vuole che
sia il Presidente della Regione a rappresentare la maggioranza che
rappresenta, quindi anche i valori di riferimento. A questo punto
dichiariamo una scheda bianca, per lasciare aperta una "porta" di
mandato a questo Presidente: quella di andare a rappresentare i
valori che maggiormente sono rappresentati in questo Consiglio.
Ad oggi prendo atto anche da parte della collega Squarzino,
piuttosto che del collega Sandri, che loro hanno vinto le
politiche, ma in questo Consiglio in questo momento governa una
Giunta che è alternativa alla Sinistra che voi rappresentate e
anche all'opposizione c'è una parte che è alternativa alla Sinistra
che voi rappresentate; in questo momento, e perlomeno fino al 2008,
se non ci saranno elezioni anticipate, voi siete in questo
Consiglio una minoranza. Chiedo quindi al Presidente Caveri di
andare a rappresentare non tanto delle persone - caro Lavoyer, non
è questione di andare a rappresentare questioni di Centro Sinistra
o di Centro Destra -, ma di andare ad appoggiare delle persone che
rappresentano dei valori e i valori sono diversi! I valori liberali
che tu dici devono essere rappresentati "super partes", certamente,
ma sono diversi da valori di tipo socialista, piuttosto che
addirittura come alcune candidature... si propongono... di D'Alema
o addirittura di estrema Sinistra. Non crediamo che il nostro Paese
abbia bisogno in questo momento di conflitto e di dura
contrapposizione di un ulteriore accorpamento di poteri alla
Sinistra più estrema del Centro Sinistra italiano, per cui
auspichiamo che il nostro Presidente, con libero mandato personale,
possa andare ad appoggiare quelle persone rappresentative di quei
valori che crediamo all'interno di questo Consiglio, in questo
momento storico e politico della nostra Regione, siano maggiormente
rappresentati, ossia quelli che sono alternativi alla Sinistra.
Presidente
- La parole al Consigliere Cesal, per
dichiarazione di voto.
Cesal (UV)
- Pour ce qui est de la déclaration de vote,
je ne peux que reconfirmer la proposition de début de cette séance
en la personne de M. Caveri. Je suis un peu déconcerté des
propositions qui sont venues du côté Gauche et je retiens les
considérations des Conseillers Squarzino et Sandri tout à fait
instrumentales en ce moment; cette Région est régie par une
majorité tout à fait légitime qui travaille et qui peut travailler
et exerce son rôle à tous les effets.
Pour ce qui est du tracas de M. Frassy, je crois que l'élection
du Président de la République doit être considéré en dehors de
l'opposition politique. M. Caveri je suis sûr qu'il saura
représenter de façon adéquate cette Région dans ce délicat passage
institutionnel, comme d'ailleurs s'est avéré toujours dans les 60
ans d'histoire de la République italienne et de la Région Vallée
d'Aoste.
Président
- La parole au Conseiller Venturella.
Venturella (Arc-VA)
- Collega Cesal, non volevo
intervenire perché è già intervenuto in maniera completa e
approfondita la mia Capogruppo Squarzino, ma correva l'anno domini
1992, cito dalla seduta del Consiglio regionale del 6 maggio:
"
la difficulté d'arriver au Parlement à courte échéance à
avoir un Gouvernement, n'oublions pas que le fait qu'on arrive
aujourd'hui à nommer le représentant du Val d'Aoste pour l'échéance
du 13 du mois de mai est due au fait que ce Parlement a des
difficultés à trouver un accord..."; "je crois que c'est
indispensable de réexaminer un système que sans doute les élections
du 6 avril..."
- on peut changer 9 et 10 avril maintenant -
"... ont évalué d'une façon négative. Je crois qu'unanimement
les forces politiques ont dit qu'il fallait prendre acte qu'il y a
eu un échec..."
- M. Caveri -
"... d'un système et que par
conséquent il fallait modifier certaines règles"
.
Anno domini 1992, prende la parola il Consigliere Augusto
Rollandin. La maggioranza proponeva il Presidente della Regione
Bondaz; Andrione, Rollandin, e quindi tutti i Consiglieri uniti
fortemente prendono la parola e chiedono che, invece del Presidente
della Regione, venga eletto a delegato regionale il Presidente del
Consiglio. Non è quindi una proposta peregrina, che salta fuori,
strumentale a cosa, collega Cesal? È chiaro che si ripropone oggi
la stessa cosa che si è proposta nel 1992: un disastro elettorale e
quindi politico per questa maggioranza, che era un disastro
elettorale e politico per la maggioranza di allora. La proposta
quindi è, ipotizzando - ma non è più un'ipotesi, è una tesi - che
non siate più rappresentativi della Valle d'Aosta, che non possiate
rappresentarla perché rappresentate una minoranza, perché vi siete
schierati in maniera aperta con una parte politica che ha perso le
elezioni, e che a rappresentare la Valle d'Aosta sia il Presidente
del Consiglio. Presidente del Consiglio che, per puro caso,
appartiene allo stesso partito del Presidente della Regione, ma
questo non ci interessa, ma è Presidente del Consiglio con la sua
funzione "super partes" che gli deriva dallo Statuto e dai
regolamenti. Il Presidente Caveri non rappresenta la Valle d'Aosta:
ecco perché crediamo che la candidatura del Presidente del
Consiglio sia più autorevole e corretta dal punto di vista
istituzionale e politico.
Presidente
- La parola al Consigliere Comé.
Comé (SA)
- Per esprimere a nome del gruppo il nostro
voto alla proposta che è stata formulata all'inizio di questa
seduta consiliare dal collega Cesal. Daremo il nostro voto e ci
sentiremo rappresentati come delegati della Valle d'Aosta per
l'elezione del Presidente della Repubblica dal Presidente della
Regione, Onorevole Caveri. Ho ascoltato le motivazioni che i
colleghi Squarzino e Sandri hanno dichiarato nel loro intervento,
ma una delle motivazioni della collega Squarzino era quella di dire
che il Presidente Caveri è stato sfiduciato dagli elettori perché
ha partecipato attivamente alla campagna elettorale per le
politiche. Le dico, collega, che comunque - e non per questo voglio
dire che bisogna sfiduciare anche il Presidente del Consiglio -
anche il Presidente del Consiglio ha partecipato attivamente alla
campagna elettorale per le politiche, quindi mi sembra che le
motivazioni che lei ha espresso non trovino rispondenza nei fatti.
Prima si è detto di avere il Presidente del Consiglio, perché
rappresenta l'uomo "super partes". Mi pare che questa proposta 7
anni fa non sia stata presentata da parte di altri gruppi
consiliari e si sia votato il Presidente della Regione.
Riaffermiamo il nostro voto, quale rappresentante alle elezioni
del Presidente della Repubblica, all'Onorevole Caveri.
Président
- La parole à la Conseillère Squarzino
Secondina.
Squarzino (Arc-VA)
- Abbiamo già detto come intendiamo
votare. Volevo ricordare al collega Comé che la proposta di una
figura istituzionale a rappresentare l'intera Regione nel momento
in cui la Valle d'Aosta è chiamata a partecipare all'elezione del
Presidente della Repubblica è stata fatta in quest'aula dai miei
precedenti colleghi: Riccarand nel 1992 e Curtaz nel 1999. È quindi
una proposta in linea con la nostra storia e con la consapevolezza
che chi rappresenta la Valle d'Aosta a Roma per un'elezione di
questo tipo - l'elezione di una personalità "super partes" -
dovrebbe essere una figura che è istituzionalmente "super partes" e
come tale ha un ruolo preciso che deve essere svolto. Un ruolo che
è diverso da quello del Presidente della Regione, che è un ruolo di
governo preciso, con una scelta politico-programmatica precisa, che
è altra cosa. In questo momento deve essere tutta la Valle d'Aosta
ad essere rappresentata lì a Roma e non solo una maggioranza di
governo.
Presidente
- Posso far distribuire le schede? La parola
alla Consigliera Squarzino Secondina.
Squarzino (Arc-VA)
- Mi sembra di aver capito che la
votazione avverrà tramite scheda e mi sembra sia stato prima
richiesto, seppure implicitamente dal collega Lattanzi, di poter
compilare la scheda in cabina. Se non è stato fatto prima, lo
chiedo adesso.
Presidente
- Non credo avesse fatto una richiesta di tale
tipo, ma non vi è alcuna difficoltà da parte della Presidenza ad
accettare questa richiesta.
La parola al Consigliere Tibaldi.
Tibaldi (CdL)
- Mi rivolgo al Presidente del Consiglio,
visto che è stata proposta anche la sua candidatura. Vorremmo
sapere se questa candidatura viene da lei accettata, oppure viene
rifiutata, per decidere come dobbiamo comportarci.
Presidente
- Collega, lei è libero di votare in
coscienza. Per quel che mi riguarda, mi atterrò all'esito della
votazione. Se non vi sono altri interventi, chiedo al Consigliere
Segretario di distribuire le schede e di procedere all'appello
nominale per la votazione.
Comunico l'esito della votazione:
Consiglieri presenti e votanti: 29
Schede valide: 29
Schede bianche: 3
Hanno riportato voti:
- Caveri Luciano: 20
- Perron Ego: 6
Presidente
- Dichiaro eletto quale delegato della Regione
autonoma Valle d'Aosta per l'elezione del Presidente della
Repubblica il Presidente della Regione, Luciano Caveri, al quale do
la parola per una dichiarazione.
Caveri (UV)
- Je voudrais tout simplement remercier le
Conseil de la Vallée pour la confiance qui m'a été donnée. Depuis
1948 pour 10 fois un représentant valdôtain, le Président de la
Région, comme on disait auparavant, a participé aux élections du
Président de la République. Pour moi ce sera la troisième fois, vu
que j'ai eu le plaisir en 1992 et en 1999 de participer pour
l'élection de MM. Scalfaro et Ciampi. Bien évidemment ce sera une
présence équilibrée, qui tiendra compte du fait qu'il y a un seul
représentant élu par le Conseil de la Vallée, bien sûr avec les
deux Parlementaires valdôtains qui participeront avec plein droit à
cette séance plénière du Parlement pour l'élection du Président de
la République. Ce n'est pas le cas aujourd'hui de revenir sur des
polémiques politiques. Chaque élection a son histoire. Quelqu'un a
cité 1992. Moi j'y étais en 1992, donc je rappelle tout à fait les
événements et même les polémiques politiques et la position des
différentes forces politiques à l'époque. Ce que je voudrais dire
c'est que le débat politique qui se tiendra dans le prochain
Conseil nous donnera la possibilité de mieux nous exprimer sur les
différentes questions. Je me permets tout simplement de souligner
qu'aujourd'hui le fait d'instrumentaliser sur le plan du Conseil
les événements des élections politiques pour l'élection du grand
électeur pour l'élection du Président de la République n'avait pas
de sens. Quand même je respecte pleinement la politique et les
polémiques qui sont étroitement liées à la politique, donc
j'essaierais dans mon rôle de grand électeur d'exprimer le maximum
de consensus et de représentativité pour ce qui est de ce rôle, en
sachant que le Président de la République doit être un homme, ou
une femme selon les décisions qui seront prises par le Parlement,
qui soit à même - et je profite de l'occasion pour remercier M.
Ciampi qui a su avec beaucoup de capacité tenir ce rôle de notaire
de la Constitution italienne - d'être représentatif de l'ensemble
et même de ceux qui ont voté différemment.
Il Consiglio
Premesso che l'articolo 83 della Costituzione stabilisce che
all'elezione del Presidente della Repubblica partecipano anche i
rappresentanti delle Regioni, eletti dai Consigli regionali e che
la Valle d'Aosta ha diritto ad essere rappresentata da un proprio
delegato,
Atteso che la Camera dei deputati ed il Senato della
Repubblica saranno convocati a breve per l'elezione del nuovo
Presidente della Repubblica;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Delibera
di eleggere, ai sensi dell'articolo 83 della Costituzione,
quale delegato della Regione autonoma Valle d'Aosta per l'elezione
del Presidente della Repubblica, il Sig. Luciano Caveri, Presidente
della Regione.
Président
- Nous avons terminé nos travaux. Je vous
remercie pour votre présence, le Conseil est convoqué pour la
semaine prochaine.
La séance est levée.
---
La session se termine à 17 heures 1.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK