Consiglio Regionale della Valle d'Aosta - Oggetto del Consiglio n. 132 del 15 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 132 del 15 giugno 1972 - Resoconto
OGGETTO N. 132/72 - Sistemazione della strada romana
Donnaz-Bard. (Interpellanza)
Montesano (P.S.D.I.)
- Vuole illustrare? No? Allora
risponde l'Assessore Milanesio.
Milanesio (P.S.D.I.)
- Effettivamente, quanto rammenta il
Consigliere Manganone è vero, noi tre settimane or sono abbiamo
provveduto con la raccomandata, a sollecitare l'impresa che aveva
costruito la variante alla Statale 26 di sgomberare la strada
romana di detriti e di altri oggetti che vi erano stati accumulati
e mi risulta che questo sia stato fatto e noi abbiamo preso
l'impegno successivamente, non appena da parte dell'impresa fosse
stata sgomberata la strada di queste cose, di intervenire a nostra
volta noi come Amministrazione regionale per ripulire questa strada
di tutti gli oggetti e di tutte le immondizie di cui è stata
riempita. Io colgo l'occasione però per ricordare che bisogna anche
sensibilizzare un po' gli amministratori locali, cioè le
amministrazioni comunali di quelle zone, perché certo è che la
strada è la famosa strada romana delle Gallie, vincolata, oggetto
di tutela da parte della Sovrintendenza, ma certi impedimenti a
discarica dovrebbero essere esercitati direttamente da parte dei
Sindaci delle Amministrazioni interessate, comunque dò
assicurazione al Consigliere Manganone, che noi provvediamo
immediatamente a ripulirla di tutto il resto che è rimasto dopo che
l'impresa l'ha ripulita per la sua parte.
Manganone (D.C.)
- Vorrei far presente all'Assessore che
non si tratta tanto della discarica lasciata dall'impresa quanto
per i rifiuti solidi che parecchi abitanti di Donnaz vanno a
scaricare ogni mattina e delle macchine in demolizione lasciate lì
sulla strada.
Vorrei pregare, chiedere l'attenzione dell'Assessore Milanesio,
perché c'è un tratto di strada che è completamente ostruita da una
... metallica, sarebbe opportuno anche aprire questo tratto di
strada perché è meta di passeggiate di parecchie migliaia di
persone, soprattutto di studenti che salgono da Bard a piedi e
attraverso la strada romana raggiungono poi Donnaz.
Io prendo atto della dichiarazione fatta dall'Assessore e mi
dichiarerò soddisfatto quando vedrò l'inizio dei lavori.
Montesano (P.S.D.I.)
- Oggetto n. 8.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK