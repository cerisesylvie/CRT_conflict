Consiglio Regionale della Valle d'Aosta - Oggetto del Consiglio n. 4073 del 18 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4073 del 18 dicembre 1992 - Resoconto
OGGETTO N. 4073/IX Approvazione del piano di riparto dei
finanziamenti da assegnare ai comuni e Consorzi per l'anno 1993, in
applicazione della legge regionale 15 dicembre 1982, n. 93 (Testo
unico delle norme regionali in materia di promozione di servizi a
favore delle persone anziane ed inabili).
Presidente
Do lettura della proposta di deliberazione
iscritta al punto 38 dell'ordine giorno.
Deliberazione Il Consiglio
- richiamata la legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili") con la quale la Regione
promuove interventi a favore delle persone anziane ed inabili
mediante l'assegnazione agli enti locali di finanziamenti per
l'istituzione, il potenziamento e la gestione dei servizi precisati
nella legge medesima;
- visti i programmi inoltrati da comuni e da Consorzi per
l'istituzione, il potenziamento e/o la gestione di servizi per
l'anno 1993;
- sentita l'Associazione dei Sindaci della Valle d'Aosta, nonché
la Consulta regionale delle organizzazioni sindacali dei
Pensionati;
- visto il parere della V Commissione consiliare permanente;
delibera
1°) di approvare il piano per l'anno 1993 di riparto dei
finanziamenti regionali, in applicazione della legge regionale 15
dicembre 1982, n. 93, come dagli allegati alla presente
deliberazione che ne formano parte integrante;
2°) di dare atto che la spesa complessiva i lire 27.548.445.000
graverà sui seguenti capitoli del bilancio di previsione per
l'esercizio finanziario 1993:
a) quanto a lire 27.164.445.000
(ventisettemiliardicentosessantaquattro-milioniquattrocentoquarantacinquemila)
sul capitolo del bilancio di previsione della Regione per l'anno
1993 corrispondente al Capitolo 58400 del bilancio preventivo della
Regione per l'anno 1992 "Contributi ai comuni nelle spese di
gestione di servizi sociali a favore delle persone anziane ed
inabili";
b) quanto a lire 384.000.000 (trecentottantaquattromilioni) sul
capitolo del bilancio di previsione della Regione per l'anno 1993
corrispondente al Capitolo 58460 del bilancio preventivo della
Regione per l'anno 1992 "Contributi ai comuni nelle spese di
investimento in servizi a favore delle persone anziane ed
inabili";
3°) di stabilire che gli Enti applichino nei confronti degli
utenti dei servizi le contribuzioni contenute nelle allegate
tabelle;
4°) di stabilire che agli impegni e alle liquidazioni dei
finanziamenti assegnati agli Enti provveda la Giunta regionale, con
successivi provvedimenti deliberativi, ai sensi dell'articolo 21
della legge regionale 15 dicembre 1982, n. 93;
5°) di stabilire che le modalità per l'utilizzazione dei fondi
assegnati con il piano di riparto dei finanziamenti, per le
modalità operative e per l'applicazione delle tabelle di
contribuzione siano comunicate agli Enti assegnatari con circolare
dell'Assessore alla Sanità ed Assistenza Sociale, tenuto conto
delle direttive generali approvate contestualmente al piano di
riparto;
6°) di demandare all'Assessore alla Sanità ed Assistenza Sociale
l'eventuale accoglimento delle richieste degli Enti gestori per
eventuali assunzioni di personale oltre l'organico assegnato nei
casi in cui ciò sia assolutamente necessario per assicurare lo
svolgimento dei servizi;
7°) di demandare alla Giunta regionale l'adozione dei
provvedimenti necessari per fronteggiare l'aumento delle spese
relative al personale derivanti dalle sostituzioni autorizzate nei
casi di malattia o gravidanza, nonché da eventuali adeguamenti
contrattuali;
8°) di sottoporre all'approvazione del Consiglio regionale la
concessione dei maggiori finanziamenti eventualmente necessari per
far fronte alle spese di cui ai precedenti punti 6°) e 7°).
Allegati (...omissis...)
Presidente
L'Assessore alla sanità ed assistenza
sociale Cout ha chiesto di poter illustrare la deliberazione; ne ha
facoltà.
Cout (PCI-PDS)
Gli emendamenti in corso di
distribuzione puntualizzano le competenze dell'Assessore, della
Giunta e del Consiglio nelle decisioni concernenti eventuali
sostituzioni del personale e sua assegnazione ai comuni oppure in
quelle concernenti i finanziamenti, perché ogni anno vengono
presentate richieste particolari che rendono necessarie queste
precisazioni.
Presidente
Ha chiesto la parola il Consigliere
Beneforti; ne ha facoltà.
Beneforti (DC)
Non abbiamo nulla da obiettare sulla
cifra di 28 miliardi, che è stata ricavata dai preventivi rimessi
dai comuni o dai Comitati di gestione delle microcomunità. Le spese
aumentano perché aumentano le strutture.
Vorrei chiedere all'Assessore se intende intervenire anche nel
recupero dei contributi a carico dei familiari degli anziani
ricoverati nelle microcomunità. Poiché alcuni familiari possono
contribuire economicamente al mantenimento degli anziani ospitati
presso gli enti pubblici, ritengo che debbano versare le quote
previste. Ecco quindi che bisogna fare un'azione nei confronti dei
comuni per cercare di recuperare quanto è possibile.
Anche se da poco tempo, quasi tutte le microcomunità sono state
dotate anche di personale amministrativo che io ritengo possa
cooperare con i comuni al recupero delle quote che dovrebbero
essere versate dai familiari degli anziani assistiti, perché le
spese ed i servizi continuano ad aumentare e potrebbero anche
raggiungere livelli insostenibili per il nostro bilancio. Non
potendo ridurre l'assistenza, bisogna cercare di recuperare dove è
possibile.
Sempre al fine di ridurre i costi, raccomando ancora
all'Assessore di intensificare l'assistenza domiciliare, perché
l'anziano preferisce rimanere nel proprio ambiente e presso la
propria famiglia, piuttosto che nelle microcomunità. Anche in
questo caso bisogna sollecitare i comuni a persuadere gli anziani a
restare nel loro ambiente, ma occorre anche rafforzare i servizi di
assistenza domiciliare, che costano meno.
Bisogna inoltre cercare di integrare l'assistenza domiciliare
con quella sanitaria. Oggi ci sono delle lacune in questa
integrazione, a causa dell'insufficiente numero di infermiere
professionali cui compete tale integrazione; del resto, conosciamo
tutti la situazione delle infermiere professionali del nostro
ospedale.
Vorrei però ricordare che non si può rimediare alla mancanza di
infermiere professionali semplicemente bandendo dei concorsi, come
mi sembra abbia detto il dirigente della sanità citato nella
relazione allegata, dove si legge: "Per i concorsi è intenzione
dell'Assessorato alla sanità ed assistenza sociale richiedere la
pubblicazione del bando per infermieri professionali". Stiamo
attenti a bandire i concorsi per infermiere professionali per le
microcomunità, perché corriamo il rischio di svuotare l'ospedale
regionale, dove la situazione è già abbastanza difficile, perché
molte infermiere professionali sarebbero tentate di andare a
lavorare nelle varie microcomunità, che sono più vicine alle loro
abitazioni, creando seri problemi all'ospedale, dove, specie nei
fine settimana, non si riusciranno più a fare i turni di
lavoro.
La Giunta precedente aveva fatto una convenzione con l'USL per
poter usufruire dei servizi di infermiere professionali che operano
all'interno dell'ospedale. Avevamo cominciato con il Comune di
Aosta, che aveva azzerato l'assistenza sul territorio, per
fornirgli le infermiere professionali per le sue esigenze
nell'ambito territoriale. Non so se questa convenzione è andata
avanti, però ritengo che questa convenzione con l'USL debba essere
rafforzata, perché, come abbiamo avuto modo di accertare presso
l'associazione delle infermiere professionali, tante infermiere
professionali sono disponibili a prestare la loro opera sul
territorio dopo il loro turno di lavoro.
Per quanto riguarda il personale delle microcomunità, cui ha
fatto cenno anche l'Assessore, vorrei dire che oltre alla
casistica, dobbiamo tener conto che nelle microcomunità vi sono
anziani autosufficienti ma anche non autosufficienti ed alcune
microcomunità stanno diventando dei veri e propri cronicari, per
cui è opportuno dotarle di personale adeguato e sufficiente allo
svolgimento di tale servizio. Pertanto, non si deve solo tener
conto della casistica o delle statistiche, ma ritengo che
l'Assessore debba garantire il personale necessario, almeno fino a
quando non saranno realizzate le residenze sanitarie assistenziali,
nelle quali potranno trovare accoglienza gli anziani non
autosufficienti.
Stiamo anche attenti ad un'altra cosa. Io ho letto questi
documenti ed ho sentito parlare del mansionario delle assistenti
domiciliari, nel quale si cerca di inserire anche le funzioni
infermieristiche. Stiamo bene attenti perché le funzioni
infermieristiche non possono essere esercitate dalle assistenti
domiciliari. Stiamo attenti, quindi, a non fare un mansionario che
poi...
(...Interruzione...)
... io parlo lo stesso e non guardo neanche... Io parlo perché
mi interessa dire queste cose che conosco. Ho letto tutta la
relazione ed ho visto certi accenni che, se vengono approvati così
come sono stati proposti, potremmo trovarci in difficoltà.
L'Assessore è libero di farne l'uso che crede, però in base alla
mia esperienza propongo di istituire un coordinatore dei vari
servizi all'interno delle singole microcomunità, per coordinare il
lavoro degli impiegati amministrativi, delle assistenti
domiciliari, delle assistenti sociali e di tutto quel personale che
opera in ogni microcomunità.
Queste erano le riflessioni che volevo fare su questo
provvedimento, per il quale voteremo a favore.
Presidente
Do lettura in blocco dei cinque emendamenti al
provvedimento, proposti dall'Assessore alla sanità Cout.
Emendamenti Il punto 1°) della deliberazione è sostituito dal
seguente:
"di approvare il piano per l'anno 1993 di riparto dei
finanziamenti regionali, in applicazione della legge regionale 15
dicembre 1992 n. 93, come dagli allegati A1 e A2 alla presente
deliberazione".
Il punto 3°) della deliberazione è sostituito dal seguente:
"di stabilire che gli enti applichino nei confronti degli utenti
dei servizi le contribuzioni contenute negli allegati da B1 a B7
alla presente deliberazione".
Il punto 6°) della deliberazione è sostituito dal seguente:
"di demandare all'Assessore alla Sanità ed Assistenza Sociale
l'eventuale accoglimento delle richieste degli enti gestori per
assunzioni di personale oltre l'organico assegnato nei casi in cui
ciò sia assolutamente necessario per assicurare lo svolgimento dei
servizi, per sostituzioni nei casi previsti di malattia o di
gravidanza e per eventuali adeguamenti contrattuali".
Il punto 7°) della deliberazione è sostituito dal seguente:
"di demandare alla Giunta regionale l'adozione dei provvedimenti
necessari per fronteggiare l'aumento delle spese relative al
personale nei casi di cui al precedente punto 6°), qualora tali
spese rientrino nei limiti dei finanziamenti assegnati ai singoli
Enti gestori".
Il punto 8°) della deliberazione è sostituito dal seguente:
"di demandare ad una successiva deliberazione consiliare la
concessione dei maggiori finanziamenti eventualmente necessari per
far fronte alle spese di cui al precedente punto 6°), qualora tali
spese non rientrino nei limiti dei finanziamenti assegnati ai
singoli enti gestori".
Presidente
Se nessuno chiede la parola, pongo in
votazione congiunta gli emendamenti testé letti.
Esito della votazione
Presenti, votanti e favorevoli: 27
Il Consiglio approva all'unanimità.
Presidente
Do lettura della deliberazione
emendata.
Deliberazione Il Consiglio
- richiamata la legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili") con la quale la Regione
promuove interventi a favore delle persone anziane ed inabili
mediante l'assegnazione agli enti locali di finanziamenti per
l'istituzione, il potenziamento e la gestione dei servizi precisati
nella legge medesima;
- visti i programmi inoltrati da comuni e da Consorzi per
l'istituzione, il potenziamento e/o la gestione di servizi per
l'anno 1993;
- sentita l'Associazione dei Sindaci della Valle d'Aosta, nonché
la Consulta regionale delle organizzazioni sindacali dei
Pensionati;
- visto il parere della V Commissione consiliare permanente;
delibera
1°) di approvare il piano per l'anno 1993 di riparto dei
finanziamenti regionali, in applicazione della legge regionale 15
dicembre 1992 n. 93, come dagli allegati A1 e A2 alla presente
deliberazione;
2°) di dare atto che la spesa complessiva i lire 27.548.445.000
graverà sui seguenti capitoli del bilancio di previsione per
l'esercizio finanziario 1993:
a) quanto a lire 27.164.445.000
(ventisettemiliardicentosessantaquattromilioniquattrocentoquarantacinquemila)
sul capitolo del bilancio di previsione della Regione per l'anno
1993 corrispondente al Capitolo 58400 del bilancio preventivo della
Regione per l'anno 1992 "Contributi ai comuni nelle spese di
gestione di servizi sociali a favore delle persone anziane ed
inabili";
b) quanto a lire 384.000.000 (trecentottantaquattromilioni) sul
capitolo del bilancio di previsione della Regione per l'anno 1993
corrispondente al Capitolo 58460 del bilancio preventivo della
Regione per l'anno 1992 "Contributi ai comuni nelle spese di
investimento in servizi a favore delle persone anziane ed
inabili";
3°) di stabilire che gli enti applichino nei confronti degli
utenti dei servizi le contribuzioni contenute negli allegati da B1
a B7 alla presente deliberazione;
4°) di stabilire che agli impegni e alle liquidazioni dei
finanziamenti assegnati agli Enti provveda la Giunta regionale, con
successivi provvedimenti deliberativi, ai sensi dell'articolo 21
della legge regionale 15 dicembre 1982, n. 93;
5°) di stabilire che le modalità per l'utilizzazione dei fondi
assegnati con il piano di riparto dei finanziamenti, per le
modalità operative e per l'applicazione delle tabelle di
contribuzione siano comunicate agli Enti assegnatari con circolare
dell'Assessore alla Sanità ed Assistenza Sociale, tenuto conto
delle direttive generali approvate contestualmente al piano di
riparto;
6°) di demandare all'Assessore alla Sanità ed Assistenza Sociale
l'eventuale accoglimento delle richieste degli enti gestori per
assunzioni di personale oltre l'organico assegnato nei casi in cui
ciò sia assolutamente necessario per assicurare lo svolgimento dei
servizi, per sostituzioni nei casi previsti di malattia o di
gravidanza e per eventuali adeguamenti contrattuali;
7°) di demandare alla Giunta regionale l'adozione dei
provvedimenti necessari per fronteggiare l'aumento delle spese
relative al personale nei casi di cui al precedente punto 6°),
qualora tali spese rientrino nei limiti dei finanziamenti assegnati
ai singoli Enti gestori;
8°) di demandare ad una successiva deliberazione consiliare la
concessione dei maggiori finanziamenti eventualmente necessari per
far fronte alle spese di cui al precedente punto 6°), qualora tali
spese non rientrino nei limiti dei finanziamenti assegnati ai
singoli enti gestori.
Allegati (...omissis...)
Presidente
Se nessuno chiede la parola, pongo in
votazione la deliberazione emendata testé letta.
Esito della votazione
Presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK