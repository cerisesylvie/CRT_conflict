Consiglio Regionale della Valle d'Aosta - Oggetto del Consiglio n. 294 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 294 del 24 novembre 1993 - Resoconto
OGGETTO N. 294/X - Situazione organizzativa della società
Coinca di Verrès. (Interpellanza)
Interpellanza - Visto la grave situazione occupazionale.
Visto gli innumerevoli fallimenti di aziende sostenute anche da
contributi erogati dall'Ente Regione sotto le varie forme di
leg­ge.
Considerato che la Società "COINCA S.p.A." con sede a Verrès
partecipata al 100 percento dalla "LAVAZZA S.p.A." aveva sti­pulato
una convenzione al fine di effettuare uno stoccaggio di caffè crudo
con relativo sdoganamento da effettuarsi in Valle.
Considerato l'importanza del ritorno finanziario a favore della
Regione Valle d'Aosta.
I sottoscritti Consiglieri regionali
Interpellano
la Giunta regionale per conoscere
1) qual è l'attuale situazione dalla pratica;
2) quali sono state ad ora le spese sostenute
dall'Amministra­zione regionale;
3) se la Regione ha già definito l'acquisto delle aree o a che
punto è il relativo iter;
4) quali sono gli intendimenti della Giunta al riguardo.
F.to: Viérin Marco?Marguerettaz?Lanièce
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC)
- Anche questa vicenda, che
riguarda li­velli occupazionali, è abbastanza grave perché da
notizie che si hanno sembra che le cose non procedano secondo i
tempi pre­visti.
Il discorso che si voleva iniziare era quello di verificare, in
prim'ordine, la situazione attuale, e si chiedeva una risposta in
merito a questo. Poi, l'aspetto finanziario che individuava la
convenzione con la Coinca era soprattutto riferito ai volumi di
importazione, onde venissero effettuate le procedure di
sdoga­namento per il famoso discorso dei 9/10 che rientravano nelle
casse della Regione.
Quindi il punto era anche di sapere se questi volumi sono stati
rispettati, come prevede la convenzione, e poi sapere anche se,
richiamandomi al punto precedente, questi 22 mesi che man­cano
saranno sufficienti a rispettare la convenzione. Altra cosa era la
situazione dei terreni del posto che pare che non siano ancora
tutti di proprietà regionale.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
La convenzione è stata
stipulata nel mese di ottobre 1992 fra la Regione e la Coinca e
modificava ed integrava precedenti con­venzioni. Prevedeva, fra
l'altro, la realizzazione a spese della Regione di un fabbricato da
adibirsi a stoccaggio di caffè crudo e di un nuovo stabilimento
dove trasferire l'attività che è già svolta all'interno
dell'abitato di Verrès, in un fabbricato prece­dentemente
utilizzato da un altro gruppo.
La costruzione di questo complesso industriale avrebbe dovuto
aver luogo in un'area sita in Verrès, accanto agli immobili dove
operano le imprese Veralco e Balzano, e tra la costruzione del
silos e la costruzione del nuovo stabilimento era previsto un
onere, che era quantificabile in 45 miliardi circa.
La Regione, per mantenere fede ai suoi impegni, ha acquisito
tutte le aree, ha ottenuto la disponibilità delle aree necessarie
alla realizzazione del complesso con la pronuncia di
espropria­zione di cui al decreto del Presidente della Giunta n.
1131 del 16 novembre 1992.
Quindi le aree sono integralmente della Regione e c'è una
stri­scia di circa 200mila mq che, a partire dalla Verrès S.p.A.,
arri­va fin oltre il luogo in cui è insediato lo stabilimento
Balzano, e comprende anche l'ulteriore parte verso est.
Il tempo trascorso nei primi sei mesi è stato impiegato per la
progettazione delle opere. C'è da dire che nel mese di luglio
l'azienda ha manifestato un orientamento diverso rispetto al
trasferimento del nuovo complesso industriale, ed ha fatto una
nuova proposta che stiamo esaminando dal punto di vista
tec­nico.
Quali sono le ragioni? Il silos era indispensabile perché
nell'ambito del silos doveva essere stoccato il caffè ai fini dello
sdoganamento; senonché, a livello europeo ci sono delle norma­tive
che hanno portato all'abolizione delle accise relative al caf­fè.
Vale dire: finora erano previsti circa 13,5 di kg., e su ogni chilo
c'erano accise per circa 1.700 lire e IVA per circa 300 lire;
attualmente sono state tolte le accise e l'IVA arriva a circa 600
lire. C'è quindi, rispetto alle entrate fiscali proprio in seguito
alle modifiche legislative e normative avvenute a livello
co­munitario e nazionale, una situazione diversa, per cui lo
sdo­ganamento non è più necessario perché non ci sono le accise,
mentre l'IVA può essere sdoganata a destinazione e compensa­ta sui
libri contabili.
C'è quindi una proposta da parte della società di rinunciare
alla costruzione del silos e di conseguenza allo spostamento del
nuovo stabilimento in prossimità dello stesso, e c'è una propo­sta
di lavori nuovi da fare nell'ambito della sede esistente. Cosa che
comporterebbe appunto il risparmio rispetto alle spese di
costruzione; finora le spese eseguite dall'Amministrazione
re­gionale sono relative alla progettazione.
Stiamo esaminando questa nuova proposta, per valutarne
complessivamente i riflessi. Da parte dell'azienda ci sono
pro­poste di ristrutturazione all'interno dello stabilimento
esistente di trasferimento di mense e spogliatoi, nella parte in
cui ci sono gli uffici, e di posizionamento di nuove linee,
all'interno dello stabilimento esistente, con investimenti molto
più ridotti ri­spetto a quelli previsti dalla precedente
convenzione.
C'è l'impegno al mantenimento dei livelli attuali di utilizzo
del caffè (intorno ai 7,5 milioni di kg.) e c'è l'impegno al
manteni­mento dei livelli occupazionali, che sono oggi di 75
dipendenti, di cui 50 residenti in Valle d'Aosta.
Stiamo esaminando questo, perché trattasi di decisione
impor­tante che coinvolge anche cifre notevoli.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC)
-
Posso ringraziare
l'Assessore perché ha fatto capire che la situa-zione è grave.
Proprio per le sue parole e proprio anche perché la convenzione
fatta un anno fa non ha più senso di esistere, in quan-to a livello
economico era basata quasi totalmente su un introito finanziario
per il bilancio della Regione. Quindi, a questo punto, sparisce
quasi in
toto
questa entrata per le casse della Regione e
sarà una ulteriore cosa di cui dovremo tener conto nella redazione
del prossimo bilancio, come altri fatti già discussi in aula.
Dico comunque all'Assessore che mi ha stupito che ci siano 50
Val-dostani che lavorano in questo stabilimento e che altri 25
lavora-tori non siano residenti in Valle; trovo strano tale fatto
per un di-scorso di convenzione stipulata con questa azienda. Su
detto ar-gomento lasceremo la possibilità al Governo regio­nale di
lavorarvi; però, sicuramente, a gennaio torneremo sulla questione
per sapere com'è la situazione, perché non è argo­mento di poco
conto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK