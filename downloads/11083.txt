Consiglio Regionale della Valle d'Aosta - Oggetto del Consiglio n. 2096 del 24 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2096 del 24 aprile 1991 - Resoconto
OGGETTO N. 2096/IX Studio di fattibilità di un collegamento
ferroviario fra la Valdigne e Bourg-Saint-Maurice
(Interpellanza).
Presidente Do lettura dell'interpellanza presentata dal
Consigliere Riccarand:
Interpellanza Ricordato che il Consiglio regionale,
nell'adunanza del 20 dicembre 1990, ha approvato, all'unanimità,
una mozione che impegnava l'As-sessore regionale all'Industria,
Commercio, Artigianato e Trasporti a:
1) prendere gli opportuni contatti con il Presidente del Conseil
Général de la Savoie per definire le modalità, i tempi e gli
impegni finanziari per realizzare uno studio di fattibilità di un
collegamento ferroviario fra la Valdigne e Bourg-Saint-Maurice;
2) tenere presente questa ipotesi nella prefigurazione del
futuro della linea ferroviaria Aosta - Pré-Saint-Didier e nelle
definizioni degli interventi di miglioramento della linea;
3) riferire alla IV Commissione consiliare permanente, entro
novanta giorni, sugli accordi raggiunti e gli impegni presi.
rilevato che i tre mesi sono trascorsi senza che sia stata
convocata la Commissione per la relazione sulle iniziative
assunte;
il sottoscritto Consigliere regionale del Gruppo Verde
Alternativo
interpella
l'Assessore regionale all'Industria, Commercio, Artigianato e
Trasporti per sapere:
1) quali contatti ci sono stati con il Presidente del Conseil
Général de la Savoie e quali ne sono stati gli esiti;
2) quando intende riferire in Commissione sugli accordi
raggiunti e agli impegni presi;
3) che cosa intende fare per permettere una rapida realizzazione
dello studio di fattibilità.
Presidente
Ha chiesto di illustrare l'interpellanza il
Consigliere Riccarand, ne ha facoltà.
Riccarand (VA)
Il Consiglio regionale, nell'adunanza
del 20 dicembre 1990, ha approvato all'unanimità una mozione che
impegnava l'Assessore regionale alla Industria, Commercio,
Artigianato e Trasporti a prendere contatti con il Presidente del
Conseil Général de la Savoie per definire modalità, tempi e impegni
finanziari per uno studio di fattibilità su un collegamento
ferroviario internazionale fra la Valdigne e Bourg-Saint-Maurice.
Inoltre in quella mozione si chiedeva di tener presente questa
ipotesi anche negli interventi di miglioramento della linea
ferroviaria Aosta - Pré-Sait-Didier, e si chiedeva infine di
riferire alla competente IV commissione consiliare, entro 90
giorni, sugli accordi che erano stati raggiunti ed eventuali
impegni sia della nostra Regione che del Conseil général de la
Savoie.
Essendo trascorso ormai il periodo di tempo indicato in tre mesi
da parte della mozione approvata il 20 dicembre, con questa
interpellanza vorremmo sapere a che punto sono questi contatti, se
accordi sono intervenuti, se decisioni concrete sono state assunte,
e se si è fatto un passo avanti nella verifica di questa
possibilità, tenendo presente che la mozione partiva dalla
constatazione che sul versante francese, sul versante della Savoia
esiste un interesse e una disponibilità rispetto a questa ipotesi
di collegamento ferroviario internazionale.
Presidente
Ha chiesto di parlare l'Assessore
all'Industria, Commercio, Artigianato e Trasporti Mafrica, ne ha
facoltà.
Mafrica (PCI-PDS)
La mozione approvata dal Consiglio
conserva tutta la sua validità. Erano stati presi dei contatti con
il Presidente del Conseil Général de la Savoie per un incontro, che
avrebbe dovuto aver luogo ai primi di aprile. Purtroppo per le
vicende politiche che proprio in quel periodo hanno impegnato
questo Consiglio, l'incontro è stato sospeso e sono stati ripresi i
contatti per averne uno nella prima metà di maggio.
Questo incontro risulta preliminare a tutti gli altri due punti
dell'interpellanza, quindi per il momento è da prevedere un certo
slittamento dei tempi, che non deve essere inteso come un
disinteresse per questo problema.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Mi dichiaro non soddisfatto della
risposta, perché al di là degli avvicendamenti degli Assessori,
rimane comunque il dato di fatto che la Giunta non ha rispettato un
impegno che le era stato affidato da parte del Consiglio. Credo che
non sia una cosa complessa e che richieda lunghi tempi il fatto di
prendere dei contatti, sapendo che c'è già un interlocutore
disponibile.
Quindi ci rammarichiamo dei ritardi nell'affrontare questa
que-stione e ci auguriamo che questa nuova scadenza, che è stata
indi-cata nella prima metà di maggio, sia rispettata, in modo che
si possa procedere quanto meno ad una verifica sulla possibilità e
sull'interesse che può avere questo tipo di collegamento
ferroviario.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK