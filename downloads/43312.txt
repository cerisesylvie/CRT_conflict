Consiglio Regionale della Valle d'Aosta - Oggetto del Consiglio n. 713 del 23 giugno 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 713 del 23 giugno 2021 - Resoconto
OGGETTO N. 713/XVI - Interrogazione: "Notizie in merito
all'adesione al Concorso Capitale Europea del Turismo Intelligente
2022".
Bertin (Presidente) -
Punto 10 all'ordine del giorno.
Risponde l'assessore Jean-Pierre Guichardaz, ne ha facoltà.
Guichardaz J. (PCP) -
Grazie, collega Brunod, le confesso
che non sapevo dell'esistenza di questo bando, quindi dopo la sua
interrogazione ho verificato le condizioni e l'eventuale interesse
pubblico. Poi, come ha scritto bene lei, comunque l'interesse
dovrebbe eventualmente essere manifestato dal Comune di Aosta, però
ovviamente le sinergie potrebbero fare in modo che anche la Regione
possa servire da facilitatore, da sollecitatore.
I miei dirigenti ai quali ho chiesto informazioni, mi hanno
riferito il motivo per cui questo bando non è stato posto alla
nostra attenzione. Il motivo è che la partecipazione al concorso
Capitale europea del turismo intelligente è riservato alle sole
città, intese come aree urbane riconducibili a un'unica
municipalità, con più di centomila abitanti. Questo criterio di
ammissibilità prevede peraltro limitatissime eccezioni come, ad
esempio, quella per gli stati che non abbiano città con più di
centomila abitanti, come per esempio Malta, nessuna delle quali
però ricade nella situazione dello stato italiano, che supera il
milione di abitanti e può accedere a questo bando solo attraverso
criteri che prevedono comunque che la città abbia almeno centomila
abitanti, che non è il caso specifico della città di Aosta.
Naturalmente lei si chiederà come mai il bando è stato
pubblicato sul sito della Regione. È perché la Regione, tra i suoi
adempimenti, ha proprio quello della pubblicazione dei bandi
europei, al di là poi della fattibilità o della ricaduta specifica
sul territorio. Ho chiesto: è proprio un onere e un adempimento che
è previsto, quindi solo quello. Sarebbe stato un bando interessante
e sicuramente da approfondire, ma non abbiamo le condizioni, non
esistono le condizioni.
Presidente -
Per la replica, il consigliere Brunod.
Brunod (LEGA VDA) -
Dispiace un po' avere queste
limitazioni. Lei sicuramente, come assessorato, ha più strumenti in
mano di noi e quindi non ero a conoscenza di questo limite a
livello di numeri per la partecipazione. Sarebbe stata sicuramente
una grande occasione perché, come ha potuto vedere, le tematiche da
mettere in risalto, i valori aggiunti che la nostra Regione poteva
promuovere a livello internazionale erano la sostenibilità,
l'accessibilità, la digitalizzazione, il patrimonio culturale, la
creatività, che sono sicuramente dei punti che possediamo
fortemente e quindi sarebbe stata una grande occasione, un'ottima
vetrina per mettere in risalto queste qualità.
Purtroppo, come ha detto lei, c'è questo inghippo che bisogna
pubblicare i bandi, ma poi non si può partecipare. Credo che, come
abbiamo già detto in passato altre volte, forse nel Consiglio
precedente, in occasione della seduta europea, siano dei fondi
molto importanti e strategici, ma al tempo stesso molto complicati,
quindi magari sarebbe anche il caso di cercare di evitare di
complicare le cose con il fatto far apparire dei bandi su un sito e
poi purtroppo non potervi partecipare.
Volevo anche far notare un piccolo errore sul sito regionale,
piccolo che potrebbe essere anche grande, in questo caso
fortunatamente non si può aderire. Sul punto "Quando presentare la
proposta di candidatura" sul sito regionale, la Valle d'Aosta e
l'Europa, la scadenza per la presentazione delle domande è fissata
al giorno 16 luglio 2021, quando invece sul sito della Commissione
Europea dell'Unione europea per il relativo bando la scadenza è
indicata al 16 giugno 2021 entro le ore 17:00. Quindi magari una
piccola attenzione anche alle scadenze dei bandi, visto la loro
importanza strategica, sarebbe ottimale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK