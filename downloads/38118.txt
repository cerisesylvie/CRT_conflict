Consiglio Regionale della Valle d'Aosta - Oggetto del Consiglio n. 1725 del 20 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1725 del 20 gennaio 2016 - Resoconto
OGGETTO N. 1725/XIV - Interpellanza: "Modalità di
conferimento di servizi di informazione all'Agenzia ANSA".
Viérin M. (Presidente) -
Punto 12 dell'ordine del giorno.
La parola al Consigliere Cognetta.
Cognetta (M5S) -
Grazie Presidente.
Con quest'interpellanza vorrei avere alcuni ragguagli rispetto
alla delibera fatta dal Governo (n. 1139 del 23 dicembre 2015), con
la quale si affida in modo diretto all'Agenzia ANSA, per un importo
di 403.526 euro per due anni, quindi dall'inizio di quest'anno a
fine 2017, la possibilità di promuovere e informare all'esterno le
attività di questa Regione: il perché di quest'affido diretto,
perché, al di là dello sconto formale del 5 percento richiesto
rispetto alla trattativa dell'anno scorso, non c'è un reale sconto.
Per esempio, io ho fatto un calcolo sui canoni annuali, nella
passata delibera il canone era di 7 mila euro a postazione, in
questa passa a 10 mila a postazione, anche se scende il numero di
postazioni, ma di fatto le paghiamo singolarmente di più.
Le cose che chiedo con quest'interpellanza sono anche altre: per
esempio, l'efficacia del modello comunicativo scelto. Viene
misurata poi? È effettivamente un servizio fatto in modo efficace?
Questo vale sia in Italia che fuori dall'Italia, perché un altro
servizio acquistato è, ad esempio, quello di trasmettere fuori
confine quello che accade in questa regione. Il punto fondamentale
è perché è stato scelto l'affido diretto quando ci sono anche altre
agenzie di stampa, mi viene in mente l'Adnkronos, piuttosto che
l'AGI, che non sono state interpellate. Magari facendo una gara si
potevano avere dei risparmi maggiori.
Ci sono poi altre considerazioni, ma prima di esporle, vorrei
capire la risposta della Giunta e su questa riservarmi di fare
ulteriori commenti.
Presidente -
Grazie. Per la risposta, la parola al
Presidente della Regione.
Rollandin (UV) -
Grazie Presidente.
Per quanto riguarda la prima domanda, le strutture competenti
dell'Amministrazione segnalano che, rispetto alla passata
convenzione per il servizio richiesto all'ANSA di un notiziario
generale e regionale, le postazioni sono state ridotte, come lei
accennava, da nove a tre, con una spesa che passa annualmente dai
67.400 euro ai 30.932 euro, quindi siamo sotto la metà. Va anche
evidenziato che per la fornitura di questi servizi la prima
postazione ha sempre un costo maggiore, nel caso pari ad euro 23
mila 500, mentre le altre sono proposte a tariffe ridotte: 4500
euro l'una, in base al numero. Diminuendo le postazioni, il costo
per ciascuna quindi è chiaramente maggiore.
"In che maniera sinora l'efficacia di questo strumento di
comunicazione è stata valutata...": l'Agenzia ANSA è oggettivamente
la principale agenzia di informazioni italiana e, insieme alla RAI,
l'unica infrastruttura informativa presente e diffusa in tutte le
regioni e a livello internazionale: per esempio, il traffico
mensile medio è di circa 125 milioni di pagine viste sul portale
"ansa.it" con oltre 12 milioni di visitatori unici. A livello
regionale la pagina ANSA Valle d'Aosta è una delle più visitate con
in media 200.000 pagine viste al mese e 50.000 visitatori unici. Al
15 gennaio scorso le visualizzazioni delle principali notizie su
ANSA Valle d'Aosta avevano superato quota 200.000. Sono registrati
inoltre 4100
followers
su
Twitter
e circa 5200 su
Facebook
. La
partnership
con l'Agenzia ANSA significa
pertanto garantire alla Valle d'Aosta una visibilità e una presenza
mediatica che altrimenti sarebbe difficile da avere. ANSA fornisce,
infatti, notizie alla maggior parte delle testate giornalistiche,
TV, radio e siti di informazione, veicolando le informazioni
relative alla Valle d'Aosta a livello nazionale e internazionale.
Eventi come, ad esempio, l'inaugurazione della funivia
Skyway
non avrebbero la medesima rilevanza in Italia e
all'estero senza la veicolazione garantita da ANSA, com'è possibile
riscontrare attraverso i numerosi articoli sui
media
tradizionali o su
web
, ripresi integralmente dalle notizie
pubblicate dall'Agenzia ANSA.
Per quanto riguarda il terzo punto: "quali riscontri potrebbero
produrre i risultati di comunicazione oltre confine...", per quanto
riguarda questo, l'ANSA ha sedi e corrispondenti in vari Stati
europei ed extraeuropei. In particolare, le redazioni di Parigi e
Bruxelles possono assicurare la copertura strategica delle attività
politiche e amministrative che riguardano la Valle d'Aosta. Ad
esempio, ANSA sarà presente la settimana prossima a Parigi in
occasione
de L'arbre de Noël
e dell'incontro che avremo con
il Presidente della
Association
des émigrés
valdôtains
à l'étranger
, a cui farà seguito
l'inaugurazione dell'esposizione dell'artista Luciano Regazzoni
presso la
Maison du Val d'Aoste
.
Sul quarto punto: "perché essendovi altre agenzie di stampa
nazionali e internazionali, questo servizio di comunicazione non è
stato oggetto di una gara, bensì di un affido", dal punto di vista
amministrativo, l'affido è avvenuto, come per tutte le Regioni che
hanno stipulato la convenzione con l'ANSA, mediante procedura
negoziata ai sensi dell'articolo 57, comma 2, del decreto 12 aprile
2006, n. 163, che recita testualmente: "qualora per ragioni di
natura tecnica o artistica ovvero attinenti alla tutela di diritti
esclusivi, il contratto possa essere affidato unicamente ad un
operatore economico determinato". Gli uffici hanno ritenuto che
l'ANSA sia al momento l'unico soggetto in grado di assicurare i
servizi in questione con i requisiti tecnici e con il grado di
perfezione richiesto. Ciò sulla base dei dati e dei riscontri di
cui si è già detto, sia sulla base delle esperienze avute con altre
agenzie di informazione che in passato non hanno ottenuto le
ricadute attese. Credo che le altre che lei citava siano delle
agenzie che hanno sicuramente una ricaduta molto inferiore a quella
dell'ANSA e credo che questo sia considerato non solo dalla nostra
Regione, ma da tutte le Regioni un dato oggettivo, oltre alla
qualità del servizio che finora è sempre stata ottimale, quindi
questo ci ha permesso di fare una valutazione che va nella logica
che ho appena spiegato. Grazie.
Presidente -
La parola al Consigliere Cognetta.
Cognetta (M5S) -
Io ritengo invece che un'indagine andava
fatta. Ritengo che, al di là della storia, perché ormai è
trentennale l'accordo della Regione con l'ANSA, andava comunque
fatta un'indagine per capire se ci sono altre agenzie che stanno
emergendo, che ci sono, tra l'altro, e che possono offrire un
servizio altrettanto valido, anche perché il costo in sé è
piuttosto oneroso e ci obbliga per due anni a mantenerlo.
Un altro aspetto importante dell'affido diretto è che, qualora
fosse stata fatta una gara, ci sarebbe stata poi da parte di chi la
vinceva anche la garanzia fideiussoria al rispetto di tutte quante
le cose contenute nella gara, cosa che invece nell'affido diretto
non c'è. Io quindi penso che per le prossime gare comunque andrebbe
fatta un'indagine su che cosa sta succedendo nel mondo
dell'informazione che è cambiato e sta cambiando. Anziché affidarsi
all'usato sicuro o comunque ai rapporti trentennali che ci sono,
andrebbero fatte delle indagini ulteriori per capire se ci sono
società emergenti che magari possono offrire lo stesso servizio ad
un prezzo decisamente inferiore, perché poi c'è da fare un
ragionamento ulteriore. Quello che lei dice siamo passati da tre
postazioni, la prima costa 23 mila euro e così via, le posso fare
un esempio molto semplice: c'è il Consiglio, non la Giunta, il
Consiglio regionale della Regione Abruzzo che spende 30 mila euro
l'anno per avere un servizio simile. Anche il Consiglio
dell'Abruzzo ha delle licenze, ma se spende solo per una licenza 23
mila euro, è strano che per tutto il resto ne spenda solo 7 mila.
C'è una questione, secondo me, di scarso approfondimento da parte
degli uffici rispetto all'offerta pervenuta. Andava fatto un
ragionamento più approfondito, ci si è accontentati del semplice 5
percento di legge di ribasso, quando si potevano fare ragionamenti
ulteriori per spuntare un prezzo migliore, anche mettendo in
concorrenza l'ANSA con le altre agenzie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK