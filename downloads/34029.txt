Consiglio Regionale della Valle d'Aosta - Oggetto del Consiglio n. 1986 del 4 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
CAVE, MINIERE E TORBIERE
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1986 del 4 ottobre 2011 - Resoconto
OGGETTO N. 1986/XIII - Interpellanza: "Concessione in uso
alla Fondation Grand Paradis dell'edificio adibito a bar
caffetteria e ristorante sito nel villaggio minatori del Comune di
Cogne".
Interpellanza
Preso atto che in data 26 febbraio 2009 la Fondation Grand
Paradis ha chiesto di procedere alla stipula della concessione in
uso dell'edificio n. 7 destinato a bar caffetteria, ristorante e
locali accessori, dell'ex Villaggio Minatori nel comune di Cogne di
proprietà regionale;
Vista la delibera di giunta n. 1269 del 3 giugno 2011 che
dopo due anni approva la concessione alla Fondation Grand Paradis
dell'edificio adibito a bar caffetteria e ristorante nonché delle
attrezzature di proprietà regionale sito nel villaggio minatori del
comune di Cogne;
Preoccupati che la struttura, ultimata e completa di arredi,
non sia ancora utilizzata;
il sottoscritto Consigliere regionale
Interpella
l'Assessore competente per conoscere:
1) quali sono i motivi per cui la struttura ultimata ad oggi
non sia ancora utilizzata;
2) quali procedure si intendono adottare per affidare a terzi
il bar caffetteria, ristorante e locali accessori;
3) entro quale termine ritiene si possa concludere l'intera
procedura di affidamento del bene citato in premessa.
F.to: Chatrian
Président
- La parole au Vice-président Chatrian.
Chatrian (ALPE)
- Grazie Presidente. Nel 2007
l'Amministrazione regionale ha approvato la prima di numerose
delibere proprio per dare in concessione alla Fondation Grand
Paradis una serie di edifici ristrutturati direttamente
dall'Amministrazione regionale e concessi in uso alla Fondation.
Nel 2007 e inizio 2008 i primi grandi fabbricati: gli edifici n. 3
e n. 4, poi successivamente l'edificio n. 5; sono stati fatti in
questi ultimi 10 anni oserei dire grandi interventi, grandi risorse
pubbliche messe in campo e la Fondation sta utilizzando tali
beni.
Detto questo, qual è lo spirito di questa nostra iniziativa?
L'Amministrazione regionale sta ultimando ulteriori fabbricati,
importanti a livello sia di ordine di grandezza, sia strategici.
Nel febbraio 2009 la Fondation ha chiesto di procedere alla stipula
della concessione relativa all'edificio n. 7, mi spiego meglio: si
tratta di un edificio di circa 300 metri quadri, ristrutturato a
nuovo e adibito a bar, caffetteria, ristorante, ristrutturato,
arredato e nel 2008 questo fabbricato è stato reso agibile da parte
delle strutture regionali. Due anni dopo il Governo regionale ha
deliberato di approvare la concessione alla Fondation Grand Paradis
di tale fabbricato, adibito a bar, caffetteria, ristorante e tutti
i locali accessori; questo è lo stato dell'arte.
Noi chiederemmo all'Assessore in prima battuta:
"quali sono i
motivi per cui la struttura ultimata ad oggi non sia ancora
utilizzata"
, ci sembra che ad oggi non ci sia ancora l'atto
formale, quindi sottoscritto fra Fondation e l'Amministrazione
regionale; in seconda battuta:
"quali procedure si intendono
adottare per affidare a terzi il bar caffetteria..."
e
"entro quale termine ritiene si possa concludere l'intera
procedura di affidamento del bene"
.
Permettetemi una considerazione: questa iniziativa va in quella
direzione proprio in un momento in cui il sistema pubblico nel suo
complesso deve non solo dare delle risposte, ma, secondo il nostro
gruppo, non deve sprecare le risorse pubbliche e cercare di far
funzionare al meglio le iniziative messe in campo negli ultimi
anni: ecco perché oggi chiediamo con questa iniziativa la
situazione, quali sono state e quali sono le difficoltà.
Grazie.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie Presidente. Rispondo a questa
iniziativa del gruppo ALPE, in quanto Assessore al bilancio,
finanze e patrimonio, che poi è il soggetto terminale di tutta una
trattativa, perché compito nostro è quello di gestire il contratto
di affidamento.
Evito le premesse, che sono state correttamente illustrate
dall'interpellante. La Regione infatti assicurava mediante comodato
d'uso per la durata...della Fondazione...gli immobili e le porzioni
di immobili di proprietà regionale, siti nell'area del villaggio
minerario di Cogne, interessati dall'attività della fondazione, con
le relative pertinenze, gli arredi e gli allestimenti; questo in
base alla legge recante: "Nuova disciplina della Fondazione Grand
Paradis. Abrogazione delle leggi regionali n. 14 del 1998 e n. 34
del 1999".
"Quali sono i motivi per cui la struttura ultimata ad oggi
non sia ancora utilizzata"
: a seguito dei contatti con la
Fondation per la sottoscrizione della relativa concessione relativa
alla caffetteria, tra l'altro già allestita, la stessa Fondation ha
manifestato recentemente alcune perplessità in ordine al fatto che
paiono essere mutate alcune condizioni inizialmente ipotizzate, che
avrebbero reso l'edificio n. 7 (per intendersi, l'edificio della
caffetteria) funzionale al progetto di riqualificazione
dell'area.
Da quanto ho potuto capire, informandomi sui vari incontri che
hanno avuto, - dove peraltro l'Assessorato del bilancio, finanze e
patrimonio non partecipa, ma partecipano la Fondation, il Comune, i
rappresentanti dell'Agricoltura -, le motivazioni sono legate al
fatto che, essendo cambiata l'Amministrazione comunale, volendo
sviluppare questo progetto in accordo con la stessa e anche con gli
operatori turistici della zona, che devono non solo accettare
questa soluzione, ma condividerla...a quanto mi risulta - a detta
del Consigliere Bieler, Presidente della Fondation -, ci sono
alcuni aspetti da chiarire nei rapporti con gli operatori
turistici. Nella sostanza siamo in dirittura di arrivo, perché la
convenzione è scritta, manca solo la firma; nella sostanza la
Fondation già in questo momento gestisce l'immobile, avendolo
arredato e reso fruibile, deve solo essere posta la firma
definitiva, quindi manca l'aspetto tecnico, mentre, sotto l'aspetto
formale, la struttura è gestita dalla Fondation.
"Quali procedure si intendono adottare..."
: nella
convenzione, come penso il collega sappia, è previsto che nel
momento in cui verrà sottoscritta la convenzione, secondo cui la
Fondation ha in gestione questa struttura, seguirà un affidamento a
terzi tramite una procedura aperta che permetterà l'analisi delle
varie candidature, quindi anche su questo aspetto c'è stato un
confronto. Chiaramente gli introiti, gli utili dell'affidamento
saranno a favore della Fondation, come è stato specificato nella
convenzione, che dovranno essere reinvestiti nella Fondation
stessa.
"Entro quale termine ritiene si possa concludere l'intera
procedura di affidamento..."
: diciamo che la procedura di per
sé è conclusa; la formalizzazione e la chiusura avviene con le
firme dell'accordo...il Presidente della Fondation mi ha
sottolineato un aspetto: che stanno ancora esaminando con il Comune
e con gli operatori turistici locali il progetto nel suo complesso
affinché questa sia considerata un'iniziativa di sviluppo del
turismo, non fine a sé stessa e non concorrenziale, ma che si
inserisca in un progetto più articolato. Penso che il tutto possa
essere terminato in tempi brevi, adesso non voglio dire a novembre
o a dicembre, ma penso a tempi brevi perché tutto è già
predisposto. Mi pare sia corretto il confronto che sta facendo la
fondazione: avendo questa struttura insieme a tutto il villaggio
minerario di Cogne una funzione importante su quel territorio, è
bene che ci sia il più possibile un approfondimento con gli
operatori locali.
Président
- La parole au Vice-président Chatrian.
Chatrian (ALPE)
- Grazie Presidente. Ringrazio
l'Assessore per la risposta che ci ha dato. Il nostro spirito non
vuole essere polemico, vuole essere, se possibile, di aiuto. La
Fondation ha chiesto la stipula della concessione due anni e mezzo
fa, quando lei era a conoscenza che tutto era già pronto,
fiammante, arredato e, come vede, nella nostra iniziativa al punto
n. 3 si chiede:
"entro quale termine ritiene si possa concludere
l'intera procedura..."
. Sappiamo bene che l'iter della
procedura amministrativa regionale si conclude nel momento in cui
si firma l'atto, il nostro obiettivo era quello di sapere quando si
utilizzerà questo bene.
Lei oggi ci ha detto che il Presidente della Fondation si sta
confrontando con l'Amministrazione comunale e con l'Assessorato
dell'agricoltura, penso che in tre anni qualcosa di più si poteva o
si doveva fare. Lei gentilmente mi ha citato anche il cambio di
rotta, o il cambio di maggioranza della Giunta comunale di Cogne,
che è avvenuto nel maggio 2010, mentre la delibera è stata
approvata nel giugno 2011...riteniamo opportuno un cambio di rotta
da parte del Governo regionale, se fosse possibile, o della
Presidenza e di tutta la Fondation Grand Paradis proprio per
utilizzare al meglio questi grandi finanziamenti: parliamo di
centinaia di migliaia di euro. Solo sull'edificio n. 7 lei mi ha
dato una non risposta dicendo che ci si sta ancora confrontando.
Nel momento in cui una Giunta regionale approva un atto di tale
importanza, penso che tutti i confronti siano stati fatti a monte e
che oggi si parli ancora di confronto, di difficoltà eventuali sul
discorso della concorrenza con il territorio...di questo si parlava
già tre anni fa, nel momento in cui l'iter procedurale è stato
chiuso con la relativa agibilità. Chiederemmo, come gruppo ALPE, un
cambio di marcia per utilizzare al meglio i grandi investimenti che
il pubblico ha fatto; soprattutto poi bisogna fare delle scelte,
perché, se non si sceglie, il bene perde di valore, le risorse
messe in campo non vengono utilizzate e non scegliendo facciamo
comunque un danno a tutta la comunità valdostana e a quella di
Cogne. Domando anche un po' di onestà intellettuale, ripeto: il
nostro obiettivo è di aiutare e, se possibile, non solo dare delle
risposte, ma utilizzare questi "gioielli di famiglia" - li
chiamerei quasi così -, però non nascondiamoci dietro un ipotetico
confronto quando sappiamo che la Fondation ha chiesto tale bene due
anni e mezzo fa e oggi ci sentiamo rispondere dal Governo
regionale: "ci stiamo ancora confrontando"...
(interruzione dell'Assessore Lavoyer, fuori
microfono)
...Avanziamo la nostra iniziativa al Governo regionale...voi
affermate che di più non potete fare e allora direi che c'è
qualcosa di grave se nel momento in cui un bene di proprietà
regionale fiammante, pronto, arredato...solo perché non si hanno
idee, non si vuole assolutamente utilizzare, rimaniamo proprio
senza parole! Chiediamo uno sforzo alla Presidenza della Regione di
dare corso ai grandi investimenti che sono stati fatti negli ultimi
anni in quella località come ad esempio l'edificio n. 7 adibito a
caffetteria; penso che in questo momento l'esempio che il pubblico
deve dare è proprio l'opposto di quello che sta dando. Ritorneremo
quindi su questo argomento, ma non per sapere se sarà firmato o no
l'atto concessorio, ma per appurare se il bene sarà utilizzato,
oppure no. La nostra preoccupazione è che questo bene, da tre anni
ultimato e agibile, non venga utilizzato. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK