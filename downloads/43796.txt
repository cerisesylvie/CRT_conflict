Consiglio Regionale della Valle d'Aosta - Oggetto del Consiglio n. 965 del 3 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 965 del 3 novembre 2021 - Resoconto
OGGETTO N. 965/XVI - Interrogazione: "Notizie in merito alle
chiamate pubbliche per l'assunzione di bidelli".
Bertin (Presidente) -
Punto n. 15 all'ordine del giorno.
Risponde il Presidente della Regione.
Lavevaz (UV) -
Con questa interrogazione si chiedono le
motivazioni tecniche dell'assenza dei candidati summenzionati
nell'elenco di quelli idonei e in subordine, in caso di mancato
accertamento della lingua francese, le motivazioni delle assunzioni
senza la prescritta idoneità.
Relativamente alla chiamata del 7 luglio 2021 per 177 bidelli e
accudenti, il Dipartimento personale e organizzazione precisa di
aver provveduto d'ufficio a esonerare dalla prova di accertamento
linguistico di cui al regolamento regionale n. 1/2013 i candidati
in possesso di diploma di licenza media conseguito presso una
scuola della Valle d'Aosta a partire dall'anno scolastico 96/97,
del diploma di maturità valido per l'iscrizione all'Università
conseguito presso una scuola della Valle d'Aosta a partire
dall'anno scolastico 98/99, con la sezione riservata
all'attestazione della piena conoscenza della lingua francese,
oppure di un accertamento linguistico valido per le assunzioni di
cui trattasi, superato in concorso, selezioni o procedure non
concorsuali bandite dalla Amministrazione regionale.
A seguito delle verifiche, il Dipartimento personale e
organizzazione ha pubblicato sul sito della chiamata pubblica
l'elenco dei candidati che, sulla base delle informazioni in
possesso, dovevano essere sottoposti alla prova di accertamento
linguistico con l'indicazione del calendario della prova e la
pubblicazione del seguente avviso.
Cito testualmente "Il candidato che è in possesso di una
certificazione valida ai fini dell'esonero alla presente prova di
accertamento di francese, è pregato di contattare tempestivamente"
eccetera con i recapiti.
Le persone convocate per la prova di accertamento linguistico
non risultanti nell'elenco idonei della prova stessa e convocati
successivamente per la scelta del posto, sono pertanto persone che
hanno presentato all'ufficio concorsi, nei giorni antecedenti la
prova, regolare attestazione di esonero alla prova di francese in
quanto già in possesso di accertamenti linguistici sostenuti presso
enti del comparto della Valle d'Aosta o in possesso del diploma
DELF.
Si chiede poi se il divieto di partecipazione alle selezioni
della chiamata pubblica in questione sia un errore materiale di
compilazione e, in caso affermativo, se siano state pubblicate
altre chiamate con il medesimo errore materiale.
Per quanto riguarda invece la chiamata pubblica del 20 ottobre
per numero tre bidelli, in merito alla quale si chiedono
delucidazioni sul requisito di partecipazione, "possesso del green
pass derivante da ciclo vaccinale completo o avvenuta guarigione",
tale chiamata non è di competenza dell'Amministrazione regionale,
in quanto il datore di lavoro richiedente l'avviamento di tale
personale risulta essere l'Unité des Communes Valdigne-Mont
Blanc.
Presidente -
Per la replica, il consigliere Manfrin ne ha
facoltà.
Manfrin (LEGA VDA) -
Posso essere chiaramente soddisfatto
della risposta fornita alla prima parte dell'interrogazione, quindi
ovviamente può immaginare i dubbi che sono stati evocati dalle
persone che hanno partecipato alle selezioni e che vedono che
qualcuno era indicato tra coloro che dovevano avere l'accertamento
e la conoscenza della lingua francese e poi vedono che queste
persone non sono convocate e non appaiono nemmeno tra gli idonei.
Quindi non essendo presenti nell'elenco dei candidati idonei,
avendo loro presentato una certificazione del fatto che appunto
conoscevano il francese, tutto questo è risultato abbastanza
curioso nel senso che come è possibile che siano stati convocati e
poi non siano fra gli idonei ma siano tra gli assunti?
Quindi lei giustamente mi dice è stata fornita un'esenzione e
siamo a posto.
La questione della chiamata pubblica invece è una questione
secondo me molto più interessante.
Io credo che la risposta non possa essere data semplicemente
dicendo: "Va beh, ma non ci riguarda, siamo a posto così". La
chiamata è pubblicata sul sito della Regione autonoma Valle
d'Aosta, il regolamento che viene utilizzato è il regolamento
regionale 1/2013, in virtù appunto sia del regolamento sia di
delibere di Giunta che sono state pubblicate, e questo è
sicuramente un qualcosa che viene dato come avviamento rispetto
all'istituzione scolastica di una comunità montana, ma è
altrettanto vero, Presidente che, se ci fosse una criticità nel
merito, forse dovrebbe risponderci nel merito di assunzioni di
personale perché, vede, lei può evitare la domanda, ma qui si fa un
grosso torto a persone perfettamente e legittimamente in possesso
di una certificazione che non è quella da ciclo vaccinale o da
avvenuta guarigione.
Quindi io, fossi stato in lei, avrei fatto i dovuti
approfondimenti, verificando per quale motivo sia stata scritta una
cosa di questo tipo, perché una cosa di questo tipo, lei sa
benissimo, può essere tranquillamente passibile di ricorso, perché
se io tra i requisiti vedo che non mi è permesso accedere con un
qualcosa che invece mi è riconosciuto a livello nazionale da una
norma, è chiaro che io faccio ricorso.
Quindi, Presidente, io le chiedo per cortesia di prendere atto
di quello che viene scritto, che è assolutamente fuori da ogni
norma, perché l'unica vaccinazione obbligatoria che può essere
richiesta è quella del personale sanitario, nessun'altra, quindi
chiedere... o rettificare la chiamata pubblica e ripubblicarla
all'ente competente, in maniera che possano partecipare tutti
quelli che rispettano i requisiti pubblicati, altrimenti c'è un
grave vulnus sulle chiamate. Ne abbiamo già visto uno con il
collega Aggravi, mi sa che qui facciamo il bis.
Competenza Regione, non competenza Regione, altro ente?
Le norme che devono essere rispettate sono quelle regionali, le
delibere di Giunta sono quelle regionali e l'impiego è similare
rispetto alle chiamate pubbliche dei 167 bidelli. Veda lei,
Presidente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK