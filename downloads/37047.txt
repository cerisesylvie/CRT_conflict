Consiglio Regionale della Valle d'Aosta - Oggetto del Consiglio n. 923 del 17 dicembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 923 del 17 dicembre 2014 - Resoconto
OGGETTO N. 923/XIV - Interpellanza: "Notizie in merito
all'utilizzo, da parte dell'Assessorato dell'istruzione e cultura,
di un locale situato ad Aosta, in via Croce di Città".
Presidente
- Per l'illustrazione, la parola al
Consigliere Ferrero.
Ferrero (M5S)
- Grazie Presidente.
Ci chiedevamo, passando tutti i giorni in via Croce di Città -
io ci passo tutti i giorni per motivi di lavoro, vengo in ufficio -
come mai fosse sempre chiuso quel negozio al civico n. 18 con la
scritta:
Infoculture
-
Spazio alla Cultura
, con un
orario di apertura al pubblico di mattina. Abbiamo chiesto anche lì
in giro. Io avevo riscontrato questo da circa un 6 mesi, ma
sembrerebbe che la questione vada avanti da oltre un anno...adesso
sarà poi più preciso l'Assessore che ci illuminerà sulla questione.
Da quello che si può vedere dal vetro, all'interno ci sono
accumulati degli scatoloni, probabilmente di
dépliant
; ci
sono dei cartelli che fanno riferimento a manifestazioni o comunque
iniziative che riguardano il
patois
. Tuttavia, non c'è anima
viva! Ogni tanto c'è qualche lettera di un corriere che non ha
trovato nessuno, e quindi è rimasta lì, probabilmente qualcuno poi
andrà a ritirarla successivamente. Non è chiaro, non lo so e volevo
saperlo, a che cosa serve quel negozio. Non è chiaro, e mi
interessava saperlo, se l'Amministrazione regionale paga un canone
di affitto per quel negozio o se è un negozio di proprietà. Non è
chiaro perché venga tenuto vuoto, quando c'è carenza di uffici e,
ad esempio, l'Assessorato del turismo è stato sbattuto giù vicino
alla discarica di Pollein, quando magari, anche dal punto di vista
dell'immagine, era meglio tenere alcuni uffici in stabili del
genere. Aspetto quindi le delucidazioni dell'Assessore per poi fare
alcune considerazioni.
Presidente
- Per la risposta da parte del Governo, la
parola all'Assessore Rini.
Rini (UV)
- Grazie Presidente, e grazie collega Ferrero,
perché ci permette di affrontare un tema che noi, anche con tutta
franchezza e sincerità, le confidiamo essere un tema delicato e che
sicuramente stiamo cercando di risolvere.
Tanto per rispondere puntualmente alle sue domande, la prima
domanda ci chiede:
"da quanto tempo non risulta aperto"
; il
locale è sito, come ricordava lei, in via Croce di Città n. 18 e
non risulta più aperto al pubblico dal mese di giugno 2013.
"Qual è il soggetto con cui è stato stipulato il
contratto"
: il proprietario dell'immobile è la Fondazione
École Maternelle Monseigneur Jourdain
, l'Asilo Principe
Amedeo, e il contratto di locazione è stato stipulato in data 10
agosto 2010.
Ancora:
"a quanto ammonta la spesa annua di locazione"
;
qui, guardi, le do un dato che è impreciso, perché l'importo del
canone di locazione è di 52.000 euro, ma per tutto l'immobile,
quindi non ho il calcolo preciso di quel locale, glielo farò avere
in maniera puntuale.
Allora:
"se si ipotizzano da parte del competente Assessorato
utilizzi alternativi"
: per quanto riguarda utilizzi alternativi
del locato sito a piano terreno, sono state effettivamente valutate
diverse ipotesi, anche nell'ultimo anno. Il tutto, però,
considerato anche...prima lei giustamente faceva delle
osservazioni...consideriamo però che stiamo parlando di un locale
veramente minuscolo e dalle caratteristiche anche molto
particolari, è quasi un corridoio molto stretto e lungo... Ecco,
dicevo, sono state fatte alcune ipotesi: si parlava per esempio di
fare un punto di
infopatois
invece che
infoculture
;
tuttavia, stante anche soprattutto l'attuale periodo di crisi
economica...veniamo anche dall'approvazione di un bilancio della
scorsa settimana...non si ritiene però di poter dar corso a nuovi
progetti e quindi cercheremo di optare - stiamo andando in questa
direzione, anche negli ultimi mesi stiamo mettendo in atto quelle
che sono le verifiche - per andare nella via della dismissione del
locale stesso.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Direi che la risposta è un po' disarmante, nel senso che non
sappiamo...sappiamo che ci sono 52.000 euro, magari del locale - io
ipotizzo, vado a spanne - di competenza saranno 20.000 euro
almeno...beh, 20.000 euro all'anno non penso che siano...ecco,
sennò glielo affitto io e lo subaffitto a qualcuno se me lo fate ad
un prezzo inferiore, eh! Non ci sono problemi per quello, lo
affitto io dalla Regione...no, perché bisogna essere anche seri!
Fatto sta...il fatto è che ormai da mesi e mesi questo locale è
vuoto, vuoto, vuoto a far niente. I soldi comunque sono buttati;
fossero anche solo 20.000 euro, sono 20.000 euro che sono buttati,
buttati dalla finestra, come sono buttati, a questo punto, i soldi
della retribuzione di risultato data al Signor Saverio Favre, che è
il Direttore del BREL, e che non è in grado di capire che se c'è un
locale vuoto, questo costa! E questo si becca 4.309 euro di
indennità di retribuzione di risultato! Ma che risultato ha avuto?
Ma chi è che gli ha dato questa retribuzione di risultato? Chi è
che gliel'ha data? Chi è? Ecco, io mi chiederei questo, perché, a
questo punto, oltre ad aver buttato i soldi dalla finestra per il
locale ci sono anche i soldi buttati dalla finestra per una
retribuzione di risultato quando il risultato non c'è! Perché in
effetti nessuno ha controllato. Ci deve andare casualmente un
"pirla" di Consigliere regionale che guarda e vede una scritta sul
negozio e si chiede il perché! Non c'è nessuno all'interno degli
uffici...con fior di cariche, con fior di Assessori...ma vi fate
una passeggiata ogni tanto in centro, voi? Ma...sì, "stiamo
lavorando per voi", l'abbiamo già sentito, anche quelli della
Telcha lo dicono.
Il problema è che se smetteste un po' di lavorare per noi, noi
saremmo anche contenti, noi cittadini, perché se continuate a
lavorare così è meglio che stiate fermi! Questa l'abbiamo sentita,
non funziona più questa del "stiamo lavorando per voi". Io vorrei
sentire: "stiamo lavorando bene per voi"! Allora, vorrei sentire
una data in cui ci si toglie il locale, questo locale ce lo
togliamo perché, se non viene utilizzato, è inutile che lo
paghiamo. Che si faccia anche una valutazione su quello che è il
risultato conseguito dal Dirigente! Perché qui tutti saltano su e
io sono il primo a dire che non bisogna buttare gli stracci con la
seta e fare una specie di mescolanza, però bisogna iniziare a fare
delle distinzioni! Perché se qualcuno ha delle responsabilità
bisogna prenderlo e distinguerlo dagli altri, perché "meritocrazia"
vuol dire distinguere chi non è in grado di fare il proprio lavoro
e di assumersi le proprie responsabilità dagli altri. Questo è uno
dei tanti casi. Ma se mettete 20.000 da una parte, 10.000
dall'altra, 50.000 dall'altra...guardate che vengono fuori milioni
di euro, quelli che state cercando, quelli che avete tagliato!
Perché noi abbiamo detto: "nel bilancio manca il taglio agli
sprechi"? Perché il taglio agli sprechi è una risorsa da
reinvestire! È facile tagliare, è più difficile andare a fare i
tagli!
E poi vi anticipo questo: è un inizio! Andremo a fare una
spending review
su tutti i locali che sono affittati, e
dietro ci vedremo sempre il nome di qualche fondazione e di qualche
persona particolare a cui possiamo mettere un marchio, un marchio
di fabbrica. Laggiù hanno le cooperative rosse e noi abbiamo le
"cooperative rossonere". Avete fatto tutto, di più e di meglio;
però è venuto il momento di terminare!
Presidente
- Punto 5 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK