Consiglio Regionale della Valle d'Aosta - Oggetto del Consiglio n. 1552 del 4 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Inquinamento
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1552 del 4 novembre 2015 - Resoconto
OGGETTO N. 1552/XIV - Interpellanza: "Individuazione di
agevolazioni a favore dei proprietari di automobili che passano da
un'alimentazione a benzina a quella a metano".
Presidente
- La parola al Consigliere Nogara.
Nogara (UVP)
- Merci Président.
Farò una breve introduzione di quest'interpellanza che abbiamo
voluto presentare, perché abbiamo voluto presentarla? Perché è
un'interpellanza rivolta a chi...diciamo, cerca di riconoscere a
chi in qualche modo non inquina e si è adoperato e lo fa per un
rispetto dell'ambiente...io mi sono un po' interessato di questa
cosa, perché l'avevo trovata, mi aveva incuriosito e allora, come
gruppo UVP, abbiamo provato a prendere un po' di documentazione per
capire.
Per quanto riguarda la Valle d'Aosta, ho avuto un po' di
difficoltà per trovare gli incentivi che vengono dati e sono stati
dati. Ho trovato delle delibere che nel 2009-2010 davano un
incentivo sull'acquisto appunto di macchine, però ho trovato degli
articoli, della documentazione dove in diverse regioni d'Italia si
applicano degli
agréments
per chi passa da un veicolo che
funziona a benzina o a gasolio al GPL o al metano. Volevo solo
farvi un po' di esempi: ci sono delle Regioni come la Liguria, dove
non si paga la tassa di proprietà per cinque anni dal giorno in cui
è stato collaudato l'impianto; in Piemonte le auto fino a 100
chilowatt sono esenti dal bollo per cinque anni; in Toscana vi è
l'esenzione triennale dal bollo per le vetture trasformate a gas
nel 2015. Ci sono poi anche tante altre innovazioni, nel senso che
non è detto che non gli si debba far pagare il bollo: per esempio,
si pensa di non fargli pagare la tassa per il posteggio per tutto
l'anno, oppure di togliere il 50 percento di quello che devono
pagare per i posteggi blu per la città.
Si voleva solo porre l'attenzione su questo fatto. Visto che,
usando le macchine alimentate a metano o a GPL, per l'ambiente c'è
un beneficio essendo noi una Valle...come sapete, quando magari fa
un po' freddo, si vede questa cappa quando non c'è vento, ci sono
magari dei problemi di polveri fini, di inquinamento...alle persone
che trasformano le auto a benzina o a gasolio in auto a metano o
GPL in qualche modo pensiamo che sia anche giusto riconoscere loro
un qualcosa. Come le dicevo, Assessore, non è che devono essere
pagati dei contributi oppure dati dei soldi perché hanno queste
auto, però magari anche arrivare solo al fatto di aiutarle sotto
l'aspetto dei parcheggi nel centro di Aosta sarebbe una cosa buona
per noi. Grazie.
Presidente
- La parola all'Assessore Donzel.
Donzel (PD-SIN.VDA)
- Grazie Presidente.
Gentile collega, lei ha posto in modo molto corretto la
questione e anch'io ho verificato che effettivamente ci sono delle
Regioni che intervengono con la leva fiscale attraverso la
questione del bollo auto. Mi premeva ricordare l'impegno che
comunque in questi anni l'Amministrazione regionale ha messo in
campo sulla questione specifica metano-GPL con oltre 12 milioni di
euro in veste di contributi dati tra il 2007 e il 2010. Altre
importanti normative sono state messe in campo per incentivare le
imprese, cioè i distributori che si attrezzavano e si adeguavano
alla distribuzione in quel senso. Da questo punto di vista,
nonostante gli importanti impegni che erano messi in campo, non c'è
stata quella risposta adeguata non per quanto riguarda il GPL,
perché alcuni di questi contributi sono andati...purtroppo è troppo
rigida la regola, per esempio, che riguarda la distribuzione del
metano che prevede che non ci sia il
self service
. Ormai
tantissimi distributori funzionano con quella modalità, ci vuole
l'omino e quindi molti non ritengono economicamente vantaggioso
mettere quel tipo di pompa. Per dare l'idea di quello che dico, in
tutta la provincia di Bolzano, che pure è molto attenta
all'ambiente che lei stesso ha citato, esiste un solo distributore
a metano e in tutta la provincia di Bolzano esistono 15
distributori GPL, quindi, facendo le dovute proporzioni, cioè non è
che si sia investito in quella direzione proprio per questi
problemi anche di tipo...non tanto dell'utenza, che ha una
sensibilità e che va incoraggiata - direi che alcuni dei suoi
suggerimenti sono sicuramente da raccogliere - ad andare in quella
direzione...
Che cosa fa l'Amministrazione regionale? L'Amministrazione
regionale ha intenzione di varare a brevissimo un piano importante
per la posa di tutta una serie di colonnine elettriche nella zona
di Aosta, nel bacino di Aosta, ma su tutto l'asse centrale della
Valle d'Aosta e nelle valli laterali, facendo della nostra regione
la prima regione con una copertura elettrica così diffusa. In
questo modo torneremmo ad essere competitivi rispetto agli amici di
Bolzano che hanno lanciato la sfida dell'idrogeno, che pure ha non
pochi problemi anche da loro e che in questo momento tocca soltanto
anche da loro soprattutto i veicoli per quanto riguarda alcuni
pullman e pochissime automobili.
Per quanto riguarda invece anche il settore della mobilità
pubblica, sono stati fatti degli importantissimi investimenti,
perché almeno nella città di Aosta esistono i veicoli a metano. La
prospettiva quindi è sicuramente verificare queste possibilità di
agevolazione per quanto riguarda un sistema tariffario diverso,
verificare la sostenibilità di questo tipo di proposta, sapendo che
però qualche difficoltà c'è rispetto all'installazione di impianti
come quelli a metano. Per quanto riguarda invece la mobilità
elettrica, io spero, mi auguro di presentare, entro la fine
dell'anno, una proposta di bando che ci farà davvero fare un grande
salto in avanti, tant'è che c'è anche l'interesse di alcune
importanti case produttrici che stanno guardando al modello Valle
d'Aosta che potrebbe venire fuori nella direzione dell'elettrico e
quindi nella direzione che lei auspica di una mobilità più
sostenibile. Guardano con interesse ai progetti che stiamo portando
avanti, quindi non stiamo fermi, stiamo investendo in quella
direzione sfruttando le potenzialità di finanziamenti
nazionali.
Président
- Merci. La parole au Conseiller Nogara.
Nogara (UVP)
- Merci Président.
Voglio ribadire che quest'interpellanza non era un'interpellanza
che voleva puntare il dito su niente e su nessuno, ma era appunto
di collaborazione, per vedere se si poteva fare un qualcosa. Le
dico che sono rimasto colpito perché non pensavo che fossero stati
impegnati in due anni 12 milioni di euro per...ma dal 2007 al
2009?
(interruzione dell'Assessore Donzel, fuori microfono)
...2010, comunque è già una cifra importante per...
(nuova interruzione dell'Assessore Donzel, fuori
microfono)
...sì, se è così, la trovo una cifra importante, complimenti,
non so come devo dire... Io però mi riferivo soprattutto a quel
trasporto M1, che è il trasporto di persone, perché adesso tutti
questi contributi erano sempre dati per mezzi promiscui,
soprattutto e solo per mezzi promiscui, sarebbe importante
allargare anche ai mezzi per trasporto di persone e come le
dicevo...lei mi diceva prima di Bolzano, a Bolzano infatti per tre
anni non fanno pagare il bollo quando si ha, o si trasforma, o si
compra una macchina a metano o GPL.
Il fatto che si voglia anche con le colonnine elettriche e tutto
è una cosa positivissima anche questa, soprattutto per la tutela
dell'ambiente, mi sembra che recepisca anche una mozione che era
stata fatta in questo senso. Siamo contenti che questa mozione sia
stata recepita dal Governo regionale per aumentare un po' questo
rispetto dell'ambiente, in una regione turistica come la nostra ne
abbiamo sempre più bisogno. La ringrazio ancora.
Presidente
- Punto 26 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK