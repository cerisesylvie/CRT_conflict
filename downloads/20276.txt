Consiglio Regionale della Valle d'Aosta - Oggetto del Consiglio n. 262 del 1° dicembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 262 del 1° dicembre 2003 - Resoconto
OGGETTO N. 262/XII - Soggetti interessati alla ristrutturazione
della "Centrale laitière S.p.A." contattati dall'Amministrazione
regionale. (Interrogazione)
Interrogazione
Richiamato il contenuto della risoluzione sul tema della
crisi della Centrale Laitière d'Aoste approvata dal Consiglio
regionale in data 6/11/2003;
Appreso dagli organi di stampa di un interessamento da parte
della Società COOPERLAT di Jesi (sebbene non fosse chiaro se
l'interessamento riguardasse solo all'attività dell'ABIT o anche a
quella delle società dalla medesima controllate);
Osservato che intorno all'Azienda e all'attività di Gressan
sembrano muoversi anche ditte e personaggi di discutibile
affidabilità;
Creduto necessario avere informazioni al riguardo,
i sottoscritti Consiglieri regionali
Interrogano
l'Assessore competente per sapere:
1) con quali soggetti la Regione, direttamente o tramite
FINAOSTA S.p.A., ha attivato contatti per la soluzione della crisi
alla Centrale Laitière d'Aoste;
2) se si tratta di soggetti interessati a proseguire
l'attività lattiero-casearia o ad avviare altre attività;
3) quali sono stati i risultati finora raggiunti nelle
trattative.
F.to: Curtaz - Squarzino Secondina
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Brevemente per rispondere ai tre quesiti
posti.
Primo quesito: "con quali soggetti la Regione ha attivato
contatti", abbiamo attivato contatti su mandato della Giunta
regionale solo con quello che riteniamo essere il referente
istituzionale, cioè la Cooperativa latte e fontina, che è
interessata a proseguire il filone lattiero-caseario, perché questo
è il mandato che è stato conferito. "Quali sono i risultati finora
raggiunti": siamo in una fase di interlocuzione, perché la
cooperativa ha esaminato la nostra proposta durante un consiglio di
amministrazione riunitosi solo martedì scorso. Il consiglio di
amministrazione ha valutato positivamente la proposta della Giunta
regionale e si è riservato di valutare in termini operativi e
tecnici la fattibilità dell'operazione che, se si conclude come noi
auspichiamo, avrà i connotati di un'operazione di minima per
raccogliere tutta la poca disponibilità di latte attualmente sul
mercato valdostano e far ridecollare il sistema con pochissime
unità di personale. Questa è la situazione ad oggi. Sappiamo che il
consiglio di amministrazione ha deliberato di mettere in
liquidazione la Centrale laitière, la messa in liquidazione
dovrebbe essere approvata mercoledì prossimo. Valuteremo quale
procedura seguire per subentrare nell'attività, se la Cooperativa
latte e fontina riuscirà entro 10-15 giorni a fare un progetto
aziendale credibile e che non abbia risvolti negativi nel prossimo
futuro. La nostra preoccupazione non è tanto che non vi sia
soluzione di continuità ma che, nel momento in cui riparte
l'attività, questa abbia i connotati di una ripartenza basata su
basi solide.
Président - La parole au Conseiller Curtaz.
Curtaz (Arc-VA) - Che dire? Non penso sia questione di
timidezza, ma oggi trovo che gli Assessori siano particolarmente
poco loquaci. È vero che ci aspetta una lunga seduta di Consiglio
con la finanziaria, però non ci state dicendo niente! Ho fatto dei
quesiti abbastanza puntuali, anche perché se le domande non sono
specifiche, ci rimproverate di fare iniziative troppo generiche
poi, se facciamo delle domande specifiche, ci si risponde con un
"sì", un "no" o un "non so" come sui questionari, per cui non
riesco a capire qual è il nostro ruolo. Mi sembra poco dignitoso
per tutti, sia per chi fa le domande, sia per chi risponde, fare
dei Consigli così, e non mi riferisco solo a questa ultima
risposta. Mi pare - a partire dalle comunicazioni del Presidente ad
arrivare a quest'ultima risposta - che i problemi, più che
affrontati, vengano elusi! Sarebbe magari più onesto dire: "siamo
di fronte a una trattativa, non diciamo niente al Consigliere
Curtaz, perché non è il caso di farlo durante una trattativa".
Questo mi sembrerebbe più serio! Vorrà dire che il prossimo
Consiglio farò un'altra iniziativa in cui le chiederò le cose che
lei oggi, legittimamente, non mi ha detto.
Ho capito che alle tre domande ha risposto, però un po' di
premessa, un po' di dati… ad esempio
lei ha parlato di una cosa molto importante: ha fatto riferimento
alle pochissime unità di personale che verrebbero salvaguardate,
però sappiamo che alla Cooperativa laitière d'Aoste lavorano 16
persone per cui, considerando un poco di indotto, ci troviamo di
fronte ad oltre 30 dipendenti o lavoratori autonomi. Lei parla di
poche unità, secondo me sarebbe stato il caso di capire cosa vuole
dire: vuole dire 5 persone, 10 persone, 15? Alle altre persone che
oggi lavorano alla Centrale laitière cosa succederà? Anche il
discorso della messa in liquidazione meritava un piccolo
approfondimento, la Regione ha dei crediti nei confronti di questa
società, cosa ne è di questi crediti? Tutti i Consigli facciamo
un'interpellanza o un'interrogazione per sentirci rispondere con il
contagocce!
Termino dichiarando la mia insoddisfazione e al prossimo
Consiglio, Assessore, si troverà un'altra mia iniziativa in cui le
chiederò notizie che oggi lei ha preferito non dare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK