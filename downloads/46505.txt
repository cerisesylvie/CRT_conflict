Consiglio Regionale della Valle d'Aosta - Oggetto del Consiglio n. 2920 del 8 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2920 del 8 novembre 2023 - Resoconto
OGGETTO N. 2920/XVI - D.L. n. 125: "Riconoscimento dei debiti
fuori bilancio della Regione e modificazioni alla legge regionale 2
agosto 2023, n. 12".
Bertin (Presidente) -
Punto n. 5 all'ordine del giorno.
Il disegno di legge n. 125 è composto da tre articoli ed è stato
acquisito il parere del Collegio dei Revisori dei conti. Il
relatore è il collega Malacrinò, Presidente della seconda
Commissione: si è prenotato e ha facoltà di intervenire.
Malacrinò (FP-PD) -
Grazie Presidente, buongiorno a
tutti. Il disegno di legge n. 125 che ci accingiamo a votare si
compone di tre articoli:
articolo 1: dispone il riconoscimento dei debiti fuori
bilancio;
articolo 2: dispone le modifiche alla legge regionale 2 agosto
2023 n. 12;
articolo 3: reca la dichiarazione d'urgenza.
Come sappiamo, si tratta di un atto necessario; viene infatti
riconosciuta, come previsto dalle norme, la legittimità dei debiti
fuori bilancio della Regione autonoma Valle d'Aosta.
Si applica ai sensi dell'articolo 73 comma 1 lettera a) e
lettera e) del decreto legislativo 118/2011 per i debiti derivanti
da acquisizione di beni e servizi e per sentenze esecutive per le
quali è necessario effettuare i relativi impegni di spesa entro
l'anno 2023.
Negli allegati A e B vengono elencati gli importi dei debiti che
corrispondono ad euro 3.286,54 per l'acquisizione di beni e servizi
e ad euro 2.645 per le sentenze esecutive.
Tale somma aggiuntiva trova una copertura mediante l'utilizzo di
stanziamenti già iscritti nel bilancio di previsione finanziario
della Regione per il triennio 2023-2025.
Il disegno di legge n. 125, concernente il riconoscimento di
debiti fuori bilancio della Regione e modificazioni della l.r. 2
agosto 2023 n. 12, è stato esaminato in data 30 ottobre 2023 dalla
seconda Commissione consiliare permanente che ha espresso a
maggioranza parere favore.
Presidente -
Con la relazione che è stata ora illustrata,
possiamo aprire la discussione generale. La discussione generale è
aperta. Chi intende intervenire, si prenoti, grazie. Non vedo
richieste d'intervento; chiudiamo la discussione generale. La
discussione generale è chiusa. Repliche da parte del Governo? Non
vi sono repliche. Se non vi sono ulteriori interventi, mettiamo in
votazione il disegno di legge. Passiamo pertanto alla votazione
dell'articolo n. 1. La votazione è aperta. La votazione è
chiusa.
Presenti: 34
Votanti: 19
Favorevoli: 19
Astenuti: 15 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano).
L'articolo n. 1 è approvato.
Articolo n. 2, 3: stesso risultato.
ALL. A, B: stesso risultato.
Mettiamo ora in votazione la legge nel suo insieme. La votazione
è aperta. La votazione è chiusa.
Presenti: 34
Votanti: 19
Favorevoli: 19
Astenuti: 15 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Perron, Planaz, Restano)
Il disegno di legge n. 125 è approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK