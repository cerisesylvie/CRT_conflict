Consiglio Regionale della Valle d'Aosta - Oggetto del Consiglio n. 752 del 7 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 752 del 7 luglio 2021 - Resoconto
OGGETTO N. 752/XVI - D.L. n. 28: "Disposizioni in materia di
funzionamento e limiti ai compensi degli organi societari di
Finaosta S.p.A., nonché di operazioni societarie. Modificazioni
alla legge regionale 16 marzo 2006, n. 7.".
Bertin (Presidente) -
Passiamo al punto n. 4 all'ordine
del giorno. Su questo disegno di legge sono stati depositati 2
emendamenti della II Commissione e 3 emendamenti dell'assessore
Caveri. Il relatore del disegno di legge è il presidente della II
Commissione, consigliere Malacrinò, a cui passo la parola.
Malacrinò (PCP) -
Il disegno di legge che andremo a
licenziare si compone di sette articoli e recepisce alcune
modifiche legislative dettate dal decreto del Ministro
dell'economia n. 169 del 23 novembre 2020. Come per altre norme già
approvate nel corso di questa legislatura, si tratta di un
necessario adeguamento normativo. Il citato decreto ministeriale
inserisce dei criteri più stringenti in materia di requisiti,
idoneità, competenze e professionalità per lo svolgimento di
incarichi affidati a esponenti di banche, intermediari finanziari,
criteri che sono dunque applicabili anche alla nostra finanziaria
regionale.
Con l'articolo 1 si estende l'oggetto sociale di Finaosta S.p.a.
affinché possa svolgere legittimamente la propria attività anche in
favore dei liberi professionisti, lavoratori autonomi e persone
fisiche al fine di favorire lo sviluppo delle attività
imprenditoriali della nostra Regione.
Con gli articoli 2 e 3 si specificano sia la composizione del
Cda e la relativa durata, sia i criteri di idoneità e
professionalità che devono possedere i candidati che si propongono
quali componenti del Consiglio di amministrazione.
Con l'articolo 4 si stabiliscono nuovi criteri per effettuare le
nomine degli organi sociali in coerenza con quanto previsto dalla
disciplina ministeriale.
L'articolo 5 contiene delle disposizioni transitorie per le
nomine degli organi sociali in scadenza. L'articolo 6 vi è la
clausola di invarianza finanziaria.
L'articolo 7 vi la dichiarazione di urgenza.
Il disegno di legge n. 28: "Disposizioni concernenti il
funzionamento di Finaosta S.p.a., modificazioni alla legge
regionale n. 7 del 16 marzo 2006, è stato esaminato dalla II
Commissione, che ha espresso all'unanimità parere favorevole.
Ringrazio i colleghi che hanno partecipato ai lavori.
Presidente -
La discussione generale è aperta. Si è
prenotato il consigliere Aggravi, ne ha facoltà.
Aggravi (LEGA VDA) -
Solo per fare alcune considerazioni
sul tema o, meglio, su alcuni aspetti che ritengo essere utili
soprattutto per il futuro e da indirizzare principalmente a chi ha
l'onere della gestione delle società partecipate visto che
sicuramente questo DL permette di adeguare delle necessarie
disposizioni previste dall'Autorità di vigilanza e nello stesso
momento anche predisporre le condizioni necessarie per poter
adeguare il percorso di rinnovo dei componenti degli organi
aziendali, sia amministrativo che di controllo. Sono stati poi
presentati degli emendamenti nuovi che incidono in maniera
importante sul DL, ma su cui poi ci soffermeremo prossimamente in
particolare sulla dichiarazione finale.
Quello che mi premeva puntualizzare era più una serie di
considerazioni sul futuro perché questo può essere, come ci ha
detto l'Assessore in Commissione, un primo passo per un rinnovo,
una
mise à jour
dell'organizzazione della nostra finanziaria
regionale, ma sicuramente bisogna porre l'attenzione su alcuni
aspetti molto importanti. È in corso una riorganizzazione della
finanziaria regionale di cui oggi ancora la Commissione, o comunque
il Consiglio non ha avuto occasione di poter approfondire, ma ci
sarà sicuramente un momento in cui andare più nel dettaglio quando
sicuramente poi verrà presentato il prossimo PEA ufficiale, ma ci
sono dei passaggi che meritano una particolare attenzione
considerato anche il momento e considerata anche l'incidenza che
alcune misure anticrisi hanno sulla finanziaria regionale, perché
abbiamo spesso approvato provvedimenti, ce ne sarà poi anche un
altro, sulla gestione dei mutui da parte della finanziaria
regionale, ma bisogna considerare che negli ultimi anni, proprio
anche per stessa indicazione nei documenti societari che sono resi
pubblici si sottolinea il fatto che anche le proiezioni future su
tutto il 2020 e in avanti... la tendenza è quella di una riduzione
del margine di intermediazione della finanziaria. Questo è un
elemento molto importante per cui va cercata anche l'origine, in
particolare come dice la stessa finanziaria in un passaggio del
PEA, l'ultimo PEA che non è stato approvato ma che comunque è
pubblicato sul sito e comunque riporta delle considerazioni
importanti... concorrono le minori commissioni per effetti relativi
alla revisione delle basi di calcolo e condizioni applicate e poi
ovviamente ci sono dei minori rendimenti della liquidità, ma quello
è anche un po' un problema di sistema, perché sappiamo che i minori
tassi hanno un effetto anche inverso, non solo positivo sui mutui
per i clienti finali, ma in particolare per chi investe ovviamente
un'incidenza in più. È probabile quindi, anzi, è necessario
valutare la
mission
oggi della società e in prospettiva
anche capire quali possono essere degli spazi che permettano di
invertire questa rotta e soprattutto permettano a una realtà che
sta dando corso a un'importante riorganizzazione, quella di essere
sostenibile ed efficiente a sostegno della nostra economia. Un
occhio quindi sui costi e in particolare sul commissionale io mi
auguro che chi ha l'onere della vigilanza o comunque del governo
della finanziaria regionale focalizzi la sua attenzione.
È importante però poi considerare che vi è una parte importante
di attività fatta dalla finanziaria che spesso viene considerata in
secondo piano, ma che in realtà è importantissima, che è appunto
anche quella della
governance
del governo delle partecipate
indirette su cui, ripeto, spesso viene data come un dato di fatto,
come una cosa scontata, ma in realtà è un'attività molto importante
e che dovrà essere sicuramente potenziata, perché un aspetto che
spesso viene sottolineato dagli organi di vigilanza è appunto
quello di un controllo maggiore e anche se vogliamo un'attività di
reportistica di prospettiva soprattutto considerato che i prossimi
anni, purtroppo per effetto della pandemia, non saranno sicuramente
facili e porteranno sicuramente anche a dover prendere delle
decisioni importanti non soltanto su misure o su sostegni
all'economia, ma anche su attività che la finanziaria conduce e può
condurre a supporto delle imprese e dell'economia valdostana.
Quello che ci auguriamo è che, perché spesso è un po' il rischio
che si è visto e si vede anche in tendenza in molte strutture
similari nell'arco nazionale delle finanziarie regionali, che
alcune hanno più una vocazione pubblicistica, altre più un'altra
natura che si avvicina più al sostegno dell'economia locale anche
con esempi di finanza innovativa che, secondo me, possono
costituire una buona base di confronto e di valutazione per il
futuro della nostra finanziaria... di evitare appunto una
sclerotizzazione e un appiattimento dell'organizzazione
dell'attività della finanziaria sul corrente e sicuramente, com'è
già capitato di dirsi in quest'aula, andrà fatto un ragionamento su
tutto l'universo mutui io immagino della finanziaria e la gestione
della sola attività creditizia, bisogna anche fare qualcosa di più
e su questo aspetto io penso che le prospettive di supporto anche
consulenziale a favore della Regione, a favore delle imprese, a
sostegno appunto della nascita e del consolidamento di alcune
realtà di prima importanza che sono presenti sul nostro territorio
meritino un'attenzione particolare.
Non voglio dilungarmi, ma volevo dare alcuni spunti che penso
possano essere utili per alimentare un dibattito anche futuro sulla
riorganizzazione, ripeto, non soltanto in termini di personale mi
auguro, ma anche in termini di attività e di efficienza e anche di
controllo, perché spesso e volentieri, quando si parla di -
passatemi il termine - attività di
business
o attività di
supporto all'economia, ci si dimentica che poi comunque sia ci sono
anche delle attività di controllo estremamente interessanti e
importanti non soltanto per le autorità di vigilanza, ma anche
soprattutto per l'efficienza e per anche una forma di miglioramento
interno che avviene nelle realtà come può essere la realtà
finanziaria regionale, perché una buona struttura di controllo dà
sicuramente certezza dell'azione, una garanzia nei confronti anche
dei soggetti esterni, anche soprattutto dell'utenza e ovviamente
verso l'Autorità di vigilanza, che comunque ha attenzionato e
attenzionerà la nostra finanziaria.
Quello che mi auguro quindi è che ci possa essere in Commissione
un dibattito e una presentazione della riorganizzazione interna, ma
anche dei servizi della finanziaria, anche per evitare situazioni
un po' spiacevoli, ma, ripeto, ci torneremo come la presentazione
di emendamenti volanti, che ci mettono un po' in difficoltà
soprattutto quando si parla di operazioni estremamente importanti
per il futuro delle nostre partecipate.
Presidente -
Ha chiesto la parola il consigliere
Chatrian, ne ha facoltà.
Chatrian (AV-SA) -
Qualche considerazione su questo
documento, su questa legge. Da una parte vi è l'obbligatorietà di
approvare certe modifiche, vi è la necessità comunque di modificare
alcune regole del gioco, le prime, com'è stato detto dal relatore
Malacrinò, sono quelle dei criteri per poter poi accedere al
Consiglio di amministrazione e poi vi sono modifiche obbligatorie
anche a seguito del decreto del Ministro dell'economia del 23
novembre 2020. Penso che questo sia un primo tassello che va a
modificare da una parte le regole del gioco, ma, dall'altra, a
obbligarci probabilmente nei prossimi mesi a - perché no? - se non
rivedere, accompagnare la nostra principale società, che in questo
momento, da una parte, deve essere probabilmente ristrutturata al
suo interno e resa forse anche più dinamica, dall'altra, penso che
l'assessore Caveri possa sicuramente mettere in evidenza quali sono
le necessità per far funzionare meglio la macchina pubblica, perché
così si tratta e quindi è importante e fondamentale che, da una
parte, ci siano le condizioni e, dall'altra, che ci sia l'utilità
per il nostro tessuto socio-economico, quindi per le nostre
imprese, pertanto dinamicità, controllo, coerenza da una parte e,
dall'altra, però, che sia utile a sostenere i nostri piccoli,
grandi e medi imprenditori.
Io penso che è su questo che dovremo sicuramente non solo
approfondire, ma trovare delle soluzioni, accompagnare comunque la
nostra principale finanziaria e soprattutto forse avere anche il
coraggio di decidere chi fa che cosa all'interno
dell'Amministrazione pubblica, quindi quello che si decide di farlo
all'interno dei nostri venti-ventuno dipartimenti e quello che
invece si decide di utilizzare, valorizzare al meglio la nostra
finanziaria.
Magari sono fuori tema su questo ultimo passaggio, ma penso che
sia fondamentale vista anche la situazione socio-economica, io
ritengo che in questo momento i nostri imprenditori si aspettino -
ed è giusto che sia così - che la macchina pubblica sia più
performante, che a domanda ci siano delle risposte, che ci siano
dei tempi certi e che ci siano eventualmente anche dei "no", ma che
ci siano dalla parte del pubblico, della macchina regionale - e in
questo caso della nostra principale finanziaria - non solo le
regole del gioco, ma che si accompagni comunque il nostro tessuto
produttivo in modo che sappiano che c'è un punto di riferimento, ma
un punto di riferimento che può accompagnare e può essere utile ai
nostri imprenditori.
Più tardi affronteremo un altro importante disegno di legge: il
disegno di legge n. 31, io penso che è questa sia una bella
risposta a delle criticità che in questo momento ci sono.
Presidente -
Altri vogliono intervenire in discussione
generale sul DL n. 28? Se non vi sono altri interventi, chiudiamo
la discussione generale. Per il Governo, ha chiesto la parola
l'assessore Caveri, ne ha facoltà.
Caveri (VdA Unie) -
Occuparsi di partecipate non è
certamente un compito semplice, il Dipartimento nascente che
abbiamo messo in piedi con il Governo Lavevaz si deve ancora
irrobustire per avere, da una parte, un dialogo fruttuoso con il
mondo delle partecipate, sia quelle dirette che quelle indirette
che sono state citate anche dal collega Aggravi, e anche per avere
un dialogo fattivo, in particolare con la Sezione di controllo
della Corte dei conti, che, come voi sapete, ha un ruolo di
particolare guardiania nei confronti dell'applicazione della
cosiddetta "legge Madia". Da questo punto di vista, va detto che un
recente incontro organizzato dal Presidente della Regione con il
Presidente della Sezione di controllo con la presenza anche dei
nominati in questo organo da parte del Consiglio regionale è stato
un incontro molto interessante che sembra far ripartire anche quel
dialogo che è necessario nel momento in cui si devono varare tutti
quei provvedimenti che consentono a noi e alla Sezione del
controllo di esercitare quel controllo che è necessario sulle
società partecipate, naturalmente con l'auspicio devo dire che il
Governo Draghi si possa occupare di questa materia perché più si
scava all'interno della legge Madia e più ci si rende conto di
quanto questa legge sia stata scritta in alcuni passaggi con i
piedi, per cui tutte le volte che ci si trova di fronte a un
problema giuridico da risolvere bisogna andare a scavare nelle
interpretazioni di questa norma, che è tutt'altro che semplice,
devo dirvi che spesso è persino contraddittoria in diversi articoli
di questo provvedimento a cui però dobbiamo rifarci.
Così come era indispensabile per noi rifarci - ed è stato fatto
opportunamente dal presidente Malacrinò nel presentare questa
proposta - al contenuto del decreto ministeriale in tema di nomine
e questo in qualche maniera responsabilizza ulteriormente le forze
politiche nella scelta che dovrà essere fatta degli amministratori
del Consiglio di amministrazione immaginando che questo non sia
come esiste sempre il rischio una sorta di spartizione politica, ma
alle esigenze di equilibri, che certo ci devono sempre essere
bisogna far corrispondere una logica di
civil servant
, cioè
persone che anche all'interno del Consiglio di amministrazione
siano comunque sempre corrispondenti al bene comune quale noi tutti
ovviamente ci ispiriamo nella nostra azione politica.
Finaosta ha bisogno di aspetti di ammodernamento e di
efficientamento, chi l'ha vista nascere sa che per anni siamo stati
i primi, la finanziaria regionale della Valle d'Aosta è stato un
esempio per molte altre finanziarie regionali, negli anni forse si
è un po' incrostata, ci sono stati degli irrigidimenti, un certo
conservatorismo e le cose sono certamente peggiorate, anche se non
può suonare come un alibi rispetto proprio alla necessità di
innovazione con l'esodo di alcuni dirigenti cardine che sono andati
in pensione tutti assieme e questo ha in qualche maniera
"azzoppato" l'attività della nostra finanziaria. È bene pertanto
discutere tutti assieme in prospettiva sulla
mission
della
Finaosta, è positivo il fatto che si sia finalmente reagito con dei
concorsi all'impoverimento della struttura, sapendo che Finaosta è
e resta uno strumento molto importante per la nostra economia, ma,
come diceva il consigliere Chatrian, bisogna naturalmente dare
gambe a questa nostra ambizione e in qualche maniera anche i
colleghi di Giunta, ma sia i Consiglieri di maggioranza che di
opposizione hanno visto come forse anche nella questione dei
ristori se noi avessimo potuto contare su di una struttura pronta
anche a una reazione più vigile e più attenta, certamente le cose
sarebbero state più semplici, mentre abbiamo fortemente appesantito
le strutture della nostra Amministrazione.
Aggiungerei solamente che questa scelta anche di un
rafforzamento degli emolumenti che noi abbiamo messo in legge è una
premessa a una riflessione sulla legge n. 20, bisogna avere il
coraggio di dire che non si può pensare di avere persone di elevato
profilo, come sarà in particolare con l'applicazione del decreto
ministeriale e pensare che le persone vadano ad assumere ruoli di
responsabilità così significativi e anche con responsabilità
pesanti anche in caso di errore come può sempre capitare e non
avere un equivalente di tipo economico.
Se il Presidente lo consente, io approfitterei di questo mio
intervento anche per presentare brevemente i tre emendamenti su cui
naturalmente ci sarà poi la discussione. Il consigliere Aggravi li
ha chiamati "emendamenti volanti", io non posso negare che un po'
volano, ma è del tutto evidente che, quando c'è bisogno di una
certa sveltezza nella presentazione di alcune questioni, dal punto
di vista della tecnica legislativa, bisogna anche avere il coraggio
di andare a cercare i vettori che in qualche maniera consentano di
poter reagire, altrimenti, in caso di mancata approvazione di
questi emendamenti, noi avremmo dovuto rinviare alla fine
dell'estate, o forse meglio all'inizio dell'autunno due questioni
che giacciono da un certo periodo. Si sarebbero potuti inserire
nella manovra finanziaria, ma i funzionari delle Finanze che
vigilano sulla regolarità ci hanno precisato che sarebbe stato
inopportuno farlo, parleremo anche di un collegato, ma la certezza
di poter avere queste norme in tempo utile non c'era, quindi è
abbastanza coerente, come si vede anche dall'emendamento n. 1 che
modifica il titolo, c'è una coerenza di materia, si tratta di una
materia che comunque concerne il ruolo della nostra
finanziaria.
L'emendamento n. 2, come avete visto dalla relazione tecnica che
è stata presentata, affronta il tema di una riflessione sul futuro
di Aosta Factor per tagliare un po' il cordone ombelicale nei
confronti di Finaosta, che manterrà però un ruolo significativo
all'interno della società, ma con l'arrivo attraverso naturalmente
un bando di soci privati che garantiscano anche il mantenimento di
Aosta Factor sulla Valle d'Aosta, con tutti i vantaggi che noi
conosciamo anche dal punto di vista fiscale, ma soprattutto dando
corpo a una professionalità importante che nella materia trattata
da Aosta Factor si è inserita nel tessuto economico della nostra
Valle. Questo emendamento quindi serve appunto a chiarire questa
questione, cioè la possibilità di cessione parziale della presenza
di Finaosta all'interno di questa società, che, lo ripeto, in
questi ultimi anni ha anche ottenuto dei risultati importanti e
significativi dal punto di vista economico e finanziario.
L'emendamento n. 3 invece si occupa di una questione che sta
molto a cuore in particolare ai Segretari comunali e ai revisori
dei Comuni di Brissogne e di Pollein: la cessione di quella quota
minuscola di partecipazione all'interno della società Autoporto,
che in qualche maniera è significativo dal punto di vista di una
serie di operazioni, che dovrebbero essere svolte in prospettiva e
che riporta in capo al pubblico ma non ai Comuni la piena
disponibilità, in particolare in capo a Finaosta, di questa
società.
Mi permetto pertanto di dire che in un mondo migliore avremmo
trovato un altro vettore, in questo mondo realistico in cui
purtroppo siamo sempre pressati dalla ricerca di soluzioni che in
qualche maniera siano soluzioni rapide, mi permetto di chiedere
all'Aula di votare questi emendamenti perché sicuramente vanno in
tempi utili a rispondere a delle necessità reali.
Presidente -
Passiamo adesso all'analisi del testo
partendo dall'emendamento n. 1, che interviene sul titolo del
disegno di legge. Se non vi sono interventi su questo emendamento
che è già stato illustrato dall'assessore Caveri, possiamo passare
alla votazione. La votazione è aperta. La votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'emendamento è approvato.
Possiamo passare all'articolo 1. La votazione è aperta. La
votazione è chiusa.
Presenti, votanti e favorevoli: 35
L'articolo 1 è approvato all'unanimità.
All'articolo 2 c'è il primo emendamento della II Commissione,
che metto in votazione. La votazione è aperta. La votazione è
chiusa.
Presenti, votanti e favorevoli: 35
L'emendamento è approvato all'unanimità.
Posso dare lo stesso risultato per l'articolo 2 emendamento
compreso? Stesso risultato. Passiamo all'articolo n. 3 sul quale vi
è il secondo emendamento della II Commissione, che metto in
votazione. La votazione è aperta. La votazione è chiusa.
Presenti, votanti e favorevoli: 35
L'emendamento è approvato all'unanimità.
Posso dare lo stesso risultato per l'articolo 3? Stesso
risultato. Articolo 4. Stesso risultato. All'articolo 4bis vi è il
secondo emendamento dell'assessore Caveri. Il consigliere Aggravi
ha chiesto la parola.
Aggravi (LEGA VDA) -
Solo per fare una precisazione a
nome del mio gruppo, anche per rispondere e per dare corpo a quello
che ho annunciato. Su questo emendamento il nostro voto sarà di
astensione non nel merito della questione, anzi, liberare da un
giogo del gruppo finanziario Aosta Factor è cosa buona e giusta
come mantenere una partecipazione strategica importante per la
Valle d'Aosta e per tutto il gruppo finanziario pubblico Regione
autonoma Valle d'Aosta, però mi perdoni, Assessore, è bene
specificare che
est modus in rebus
come lei direbbe, e
quindi un'attenzione particolare a operazioni di questo tipo è
necessaria, sarebbe stata necessaria, noi avevamo dato tempo a
seguito della presentazione del DEFR per poterne parlare, se si
ricorda, glielo dissi in Commissione, ciò non è avvenuto, io
capisco che ci sia la necessità di fare il prima possibile, però,
visto che siamo tutti freschi da una partita calcistica, questo
emendamento è un po' volante in "zona Cesarini", quindi
sinceramente avremmo e anche per il futuro ci auguriamo che
iniziative e argomenti di tale importanza meritino l'attenzione
particolare e più attenta di tutti i membri del Consiglio e
soprattutto degli organi deputati, ripeto, la Commissione
in
primis
.
Presidente -
Ha chiesto la parola il consigliere Carrel,
ne ha facoltà.
Carrel (PA) -
Anche a nome del nostro gruppo, ci
asterremo su questo emendamento non perché non condividiamo la
ratio
, ma perché ovviamente ci è stato presentato nel fine
settimana e, dopo aver approvato la legge in Commissione ed
effettuato un iter in Commissione, essendo un emendamento che
comunque va a modificare sostanzialmente la vita di una
partecipata, crediamo che avrebbe meritato un approfondimento
maggiore anche da parte nostra come Commissari della II
Commissione. Per questo motivo quindi annuncio che il nostro gruppo
si asterrà su questo emendamento.
Presidente -
Ha chiesto la parola il consigliere
Testolin, ne ha facoltà.
Testolin (UV) -
Solo per esprimere evidentemente un
sentimento di approvazione rispetto alla presentazione di questi
due emendamenti da parte dell'assessore Caveri, pur rispettando
quella che sarà l'astensione dei gruppi di minoranza, sottolineo
invece le necessità di intervenire con urgenza in merito alle
tematiche toccate dai tre emendamenti e qualche volta deve essere
sacrificabile la tipologia del percorso a fronte invece del
risultato finale, che è un risultato che arriva in seguito a un
dialogo che non è partito da oggi, ma è conosciuto probabilmente
già dai tempi, quando il collega Aggravi era ancora Assessore alle
finanze, quindi sono tematiche che sono state "masticate"
dall'Amministrazione in un periodo importante e che oggi trovano
una conclusione che dà delle risposte puntuali e opportune. Il
nostro pertanto sarà sicuramente un voto di assoluta condivisione
di questo emendamento.
Presidente -
Se non vi sono altri interventi, metto in
votazione il secondo emendamento dell'assessore Caveri. La
votazione è aperta. La votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'emendamento n. 2 dell'assessore Caveri è approvato.
Vi è l'emendamento n. 3 dell'assessore Caveri. Metto in
votazione anche questo emendamento. La votazione è aperta. La
votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'emendamento n. 3 è approvato.
Metto in votazione l'articolo 5. La votazione è aperta. La
votazione è chiusa.
Presenti, votanti e favorevoli: 35
L'articolo 5 è approvato all'unanimità.
Metto in votazione l'articolo 6. La votazione è aperta. La
votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo 6 è approvato.
Metto in votazione l'articolo 7. La votazione è aperta. La
votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo 7 è approvato.
Adesso metto in votazione la legge nel suo insieme... per
dichiarazione di voto c'è la richiesta del consigliere Aggravi.
Aggravi (LEGA VDA) -
Per dichiarazione di voto, in
coerenza con quanto dichiarato e quanto votato sugli emendamenti
introdotti dall'Assessore, non ritorno sul tema, ma solo preciso
che, considerato che il testo di legge è significativamente
modificato da questi emendamenti, il voto del gruppo Lega Vallée
d'Aoste sarà un voto di astensione sull'intero testo di legge.
Presidente -
Ha chiesto la parola il consigliere Carrel
per dichiarazione di voto, ne ha facoltà.
Carrel (PA) -
Anche per il gruppo Pour l'Autonomie, in
base a quanto votato e in base all'astensione apportata agli
emendamenti dell'assessore Caveri, visto che il testo di legge
comunque è stato modificato, ci asterremo nel complesso nonostante
avessimo votato e abbiamo votato gli articoli che riguardano
appunto la finanziaria e l'adeguamento che deve essere apportato
per le nuove nomine, quindi anche il gruppo Pour l'Autonomie nel
complesso della legge si asterrà.
Presidente -
Non vedo altre richieste di dichiarazioni di
voto, metto in votazione la legge nel suo complesso. La votazione è
aperta. La votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il disegno di legge è approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK