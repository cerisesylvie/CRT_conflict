Consiglio Regionale della Valle d'Aosta - Oggetto del Consiglio n. 304 del 11 giugno 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 304 del 11 giugno 1981 - Resoconto
OGGETTO N. 304/81 - PROBLEMI VIABILI IN PONT-SAINT-MARTIN E
PIANO LAVORI DELL'ANAS CONCERNENTI LA VALLE D'AOSTA.
(Interrogazione)
Presidente
- Do lettura dell'interrogazione:
INTERROGAZIONE
Il Consigliere regionale del PSDI, Piero Minuzzo;
INTERROGA
l'Assessore ai LL.PP Borbey Giuseppe per conoscere:
1) quali iniziative ha intrapreso e quali intende
intraprendere per risolvere il problema della circonvallazione di
Pont-Saint-Martin e quello dell'illuminazione del tratto di strada
che va dalla SS 26 al Casello autostradale;
2) in quale misura è stato realizzato il piano lavori ANAS
del triennio 79/81 e quali opere di rilievo sono state
effettuate;
3) quando intende portare all'esame del Consiglio il piano
lavori ANAS per il triennio 82/84 ben sapendo che prima deve essere
predisposto dall'ANAS.
Presidente
- Risponde l'Assessore ai Lavori Pubblici,
Borbey. Ne ha facoltà.
Borbey
(DC)
- Per quanto riguarda il piano
triennale dell'ANAS 1979/81. Questo non comprendeva, in prima fase,
la realizzazione della circonvallazione di Pont-Saint-Martin. La
Giunta regionale nella propria deliberazione di approvazione del
piano triennale della casa, aveva, invece, inserito la richiesta di
realizzazione di questo tratto di strada, nei primi mesi del 1980.
Il sottoscritto ebbe degli incontri con l'allora Capo di
Compartimento Piemonte-Valle d'Aosta, Ing. De Luise e con il
Sindaco del Comune di Pont-Saint-Martin Mannini. Da parte dell'Ing.
De Luise c'è stato un parere negativo al progetto che il Comune
aveva fatto redigere da un progettista, un professionista privato,
poiché diceva che non era una circonvallazione, ma una strada
interna e l'ANAS non era disposta ad eseguire delle strade interne.
Il progetto comprendeva l'allacciamento dall'uscita del casello
autostradale di Pont-Saint-Martin e l'attraversamento del Lys fino
alla statale 26. L'Ing. De Luise, aveva allora obiettato che
...
Omissis (pagina bianca)
... 300 milioni, il prolungamento del paramassi a Chaissin, dove
stanno lavorando attualmente, sono appaltati i lavori di
allargamento della Statale 26 dell'uscita dal casello autostradale
sino al cavalcavia, i lavori sono già stati consegnati alle Imprese
Cave di Florence e Bertinoli, che hanno preso l'appalto, il costo
dell'opera è di 2.700.000, i lavori sono in fase di picchettamento
ed inizieranno il mese di settembre. Ieri, infatti, abbiamo fatto
un sopralluogo con i Sindaci della zona, i Sindaci di Aosta,
Saint-Christophe e Quart, e con i funzionari dell'ANAS per studiare
nei dettagli la viabilità secondaria e tutto quello che comporta,
poiché questo progetto prevede una strada a quattro corsie con
guard-rail centrale, in base al progetto ANAS, chi viene da Torino
e vuole andare al Centro Commerciale dell'America deve venire fino
al semaforo - è prevista una zona semaforizzata al bivio di
St-Christophe per ritornare indietro sino alla zona commerciale, lo
stesso chi proviene da Aosta o da Bellesolo se vuole recarsi in
altre zone deve andare quasi sino allo svincolo dell'autostrada per
ritornare indietro.
Altre opere appaltate sono il paravalanghe, previsto nel piano
triennale di Cervinia, della lunghezza di 600 metri, del costo di
circa 3 miliardi, e un paravalanghe che ha preso in appalto una
ditta di Roma con il 14% di ribasso. Sono al corrente che l'ANAS
non vuole assegnare il lavoro a questa ditta, poiché ritiene che il
ribasso sia troppo alto ed inoltre anche la ditta ha fatto delle
obiezioni poiché non essendosi recata sul posto non era quindi al
corrente che in Valle d'Aosta, a Cervinia, la sabbia costa 20
milioni al metro cubo. Si tratta di un lavoro appaltato, ed è in
fase di definizione a chi assegnare i lavori.
Altri lavori in fase di appalto sono tre, e precisamente: la
variante di Réchanté nella Strada Statale del Lys dove è previsto
un viadotto e una galleria, la circonvallazione di Gignod ed il
paravalanghe sulla Statale 26 bis di La Thuile al chilometro 142,
cioè il prolungamento dell'attuale galleria. Non sono ancora
appaltati i due paravalanghe di Cogne, l'altro paravalanghe in
località Thoran al chilometro 128 della Statale 26 bis di La Thuile
ed inoltre, lo svincolo a Saint-Vincent, in quella zona intorno a
San Valentino di cui mi sfugge la denominazione.
Per quanto riguarda il secondo piano triennale, l'ANAS ha già
fatto pervenire, in via ufficiosa, un elenco di opere per il futuro
piano triennale 1982/'84, però non ha avuto altre notizie per
ufficializzare la cosa, stiamo iniziando a fare incontri con gli
Amministratori locali. L'ANAS, infatti, il prossimo mercoledì avrà
una riunione nel Comune di Donnas con tutta la Comunità Montana n.
7 per stabilire quali possono essere le opere da inserire in un
futuro piano triennale.
Presidente
- Risponde il Consigliere Minuzzo. Ne ha
facoltà.
Minuzzo
(PSDI)
- Innanzitutto, chiedo scusa al
Signor Presidente e ai Colleghi per il ritardo dovuto al fatto di
aver smarrito gli allegati dell'ordine del giorno del Consiglio
regionale, che sono dovuto andare a recuperare.
Per quanto riguarda la mia interrogazione, devo dichiararmi
soddisfatto della risposta fornitami dall'Assessore ai Lavori
Pubblici Borbey, nell'augurarmi che per il prossimo piano triennale
dell'ANAS vengano inserite, con priorità, tutte quelle opere che
maggiormente sono necessarie per la Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK