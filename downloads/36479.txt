Consiglio Regionale della Valle d'Aosta - Oggetto del Consiglio n. 551 del 26 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 551 del 26 giugno 2014 - Resoconto
OGGETTO N. 551/XIV - Interrogazione: "Previsione di un piano
straordinario per l'esame delle istanze volte ad ottenere la
concessione di contributi a favore di soggetti non
autosufficienti".
Presidente
- Ha chiesto la parola l'Assessore Fosson per
la risposta per il Governo, ne ha la facoltà.
Fosson (UV) -
Sì, grazie Presidente.
Rispondo volentieri a questa questione che è molto concreta,
operativa.
La risposta alla sua domanda, se è stato predisposto dal punto
di vista organizzativo un nuovo livello più ampio...è affermativa.
Come lei sa, il 18 aprile è stata portata in Giunta la delibera sui
contributi alle badanti, poi è stata passata al CELVA e
successivamente è stata ferma fino a quando la crisi si è conclusa.
La Commissione competente si è riunita rapidamente il 12 giugno
2014 e ringrazio i componenti di questa disponibilità, e la stessa
ha poi dato il via all'approvazione definitiva il venerdì stesso,
in Giunta.
Dal punto di vista operativo è stata portata fuori sacco, quindi
con una procedura d'urgenza. La struttura competente si è subito
attivata e sul piano organizzativo, abbiamo messo due risorse in
più, una che è arrivata nuova dall'esterno e che è stata subito
dirottata lì, e l'altra è una risorsa dell'Assessorato; poi se
vuole proprio dare completezza alla mia risposta, le posso fornire
i nomi.
Formalmente, sono già stati predisposti degli atti
amministrativi ed è necessario inviare, a chi ha già fatto la
domanda, un'informativa che arriverà entro fine mese sugli
accertamenti e i documenti da allegare. Su questo devo dire che
siccome sono assegni di cura rivolti a persone che ne avevano già
in passato, molti hanno già una procedura pronta, e direi che
l'unica novità è quella dell'ISEE, perché è la prima volta che è
prevista una contribuzione, da chi ha un ISEE al di sopra di 35
mila euro.
Non penso ci sia un tempo molto lungo su questo, anche perché,
come le dicevo, molti aspettavano da tempo questo provvedimento e
avevano già tutti i documenti pronti. Poi ci vorrà un arco
temporale per la valutazione pratica delle domande, ma anche qui è
stato raddoppiato il personale, e a seconda dell'andamento per la
priorità organizzativa vogliamo rispondere con tutte le nostre
forze per recuperare il tempo. Grazie.
Presidente
- Grazie. Ha chiesto la parola per la replica
il collega Ferrero, ne ha la facoltà.
Ferrero (M5S) -
Grazie Presidente.
Le rassicurazioni dell'Assessore sono gradite, ovviamente, dopo
la gestione di questa pratica, tra virgolette, badanti, che è stata
una gestione disastrosa. Si poteva effettivamente fare qualcosa di
meglio, sono state lasciate sostanzialmente le persone per sette
mesi nel dubbio, se avessero poi ottenuto i contributi o meno,
questo poteva essere tranquillamente evitato, si poteva continuare
a corrispondere i contributi, come erano dati in precedenza, per
non bloccare il tutto. Si sapeva benissimo che andava bloccato il
tutto...ma solo un passo indietro, come direbbe il presidente
Rollandin, per capire alcune cose.
I criteri, che sono stati adottati, sono dei criteri a nostro
avviso veramente iniqui per un semplice fatto: voi, come peraltro
il Governo nazionale, ormai state distinguendo i cittadini italiani
in tre categorie, i morti di fame, la classe media e i
privilegiati. Qui, se una persona è riuscita con sacrifici ad
acquistare un alloggio, magari anche dopo il mutuo e a mettersi due
risparmi da parte, chiamiamo questi la classe media,
automaticamente diventa un borghese a cui deve venir portato via
tutto. Ci troviamo di fronte, quindi, a casi in cui con l'ISEE, che
sarà fornito da parte dei famigliari, sostanzialmente persone che
non sono ricche, ma che stanno sbarcando il lunario, magari con dei
figli, con le spese per la casa, perché sappiamo che adesso anche
chi ha una casa di proprietà in pratica paga un affitto allo Stato,
ci troveremmo di fronte a persone che saranno in difficoltà perché
la riduzione del contributo per le badanti sarà cospicua. Ecco che
sostanzialmente con questo tipo di criteri che avete inserito, voi
andate direttamente nella direzione di ridurre anche la classe
media a dei morti di fame. Perché qui non è che si cerca di
migliorare la situazione, si cerca di ridurre, di togliere a tutti
e alla fine di trovarci tutti con il sedere per terra.
Quindi, questa è stata una mossa effettivamente che poteva
essere evitata: si trattava sostanzialmente di reperire 300-400
mila euro per mantenersi sul livello di contribuzione che veniva
dato negli anni scorsi, anche perché bisogna considerare una cosa.
I nostri genitori hanno pagato, ai tempi, i contributi, noi stiamo
pagando i contributi, i servizi di assistenza, se non abbiamo le
microcomunità, se non abbiamo un aiuto anche per le badanti, allora
questi contributi per cosa li abbiamo pagati? Indipendentemente dal
reddito ci sono dei diritti che devono essere garantiti. Qui si va
a fare un discorso generalizzato di togliere e di abbassare,
certamente un sacrificio, ma il sacrificio che è stato richiesto è
iniquo, anche perché centinaia di migliaia di euro vengono buttati
in manifestazioni, ad esempio della Presidenza del Consiglio, 300
mila euro, 350 potevamo dare un esempio. Noi come consiglieri
regionali potevamo abbassarci di milleduecento euro lo stipendio
mensile, ho fatto il calcolo, toglievamo 200 mila euro, ma neanche,
180 mila dal fondo a disposizione del Presidente del Consiglio per
quelle cavolo di manifestazioni, soldi veramente buttati per la
donna dell'anno, le donne del vino, ma insomma, ma ci rendiamo
conto? Veramente non è stato adottato nulla in quella direzione.
Potevamo fare veramente una bella figura, si è persa l'ennesima
occasione. Vi assumete ovviamente, come maggioranza, tutta la
responsabilità delle scelte che avete fatto.
Le solite storie, non ci sono i soldi, Assessore, non ci
convincono e io sono molto arrabbiato con lei, perché a differenza
di altri suoi colleghi, lei è una persona intelligente ed è una
persona che capisce le cose perché ha cognizione di causa, quindi a
qualcun altro potrei anche lasciarle passare queste cose, a lei
no.
Presidente -
Ha chiesto la parola l'Assessore Fosson per
una precisazione, ne ha la facoltà.
Fosson (UV) -
Mi scusi Consigliere Ferrero, sempre per la
stessa considerazione di rispetto, lei mi ha fatto un'interpellanza
in cui mi chiede se è stato previsto a livello organizzativo, per
cui ho risposto solo a questo. Se, quindi, l'interpellanza era in
questo senso, non sono entrato sui criteri. La ringrazio comunque
della sua presenza, ne abbiamo parlato tanto anche in Commissione.
Grazie.
Presidente -
Punto undici all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK