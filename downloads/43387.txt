Consiglio Regionale della Valle d'Aosta - Oggetto del Consiglio n. 773 del 8 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 773 del 8 luglio 2021 - Resoconto
OGGETTO N. 773/XVI - Interpellanza: "Riduzione dei termini
procedurali per il rilascio dell'autorizzazione paesaggistica per
interventi di modesta entità.".
Bertin (Presidente) -
Punto n. 21. Per l'illustrazione,
ha chiesto la parola il consigliere segretario Distort, ne ha
facoltà.
Distort (LEGA VDA) -
Conosco la storia di Don Chisciotte
e della battaglia contro i mulini a vento, però la speranza è
l'ultima a morire e comunque attraverso questa interpellanza io
vorrei indirizzare, individuare delle linee che potrebbero essere
assunte in modo virtuoso per razionalizzare un funzionamento.
Allora parliamo dell'autorizzazione paesaggistica, sappiamo
perfettamente che costituisce un atto autonomo e presupposto
rispetto al permesso di costruire o altri titoli legittimanti per
un intervento edilizio urbanistico ed è obbligatoria per tutti gli
interventi su immobili e aree di interesse paesaggistico tutelate
dalla legge ai termini del decreto legislativo n. 42/2004, il
Codice dei beni culturali del paesaggio, e nel nostro caso
specifico dalla legge regionale n. 56 del 10 giugno 1983. Questo è
l'inquadramento. Vorrei inquadrare anche con una premessa
assolutamente doverosa, voglio chiarire, a scanso di qualunque
equivoco che la
ratio
di questa mia interpellanza non
contiene minimamente un intendimento di effettuare una reprimenda
nei confronti dell'attività del personale degli uffici della nostra
Soprintendenza ai beni culturali e ambientali. Ho lavorato per anni
relazionandomi con il personale della Soprintendenza e ho potuto
constatare puntualmente il confronto con personale disponibile e
preparato e conto di continuare la mia attività sullo stesso stile,
però qual è il
casus belli
di questa interpellanza?
Allora sicuramente in questo periodo si sommano almeno due
elementi che costituiscono un po' gli elementi di una tempesta
perfetta. Noi abbiamo in questo periodo di Covid una somma legata
alle misure anti-Covid che rendono molto più difficili i contatti
tra i tecnici liberi professionisti e i tecnici e il personale
tecnico degli uffici. Procedimento assolutamente virtuoso che è
stato proprio per anni e anni l'elemento forte, proprio la
virtuosità del nostro sistema, legato sicuramente ai numeri della
popolazione e quindi ha un effetto di prossimità che diventa
spontaneo tra l'Ente pubblico e il cittadino attraverso in questo
caso i liberi professionisti, però questo contatto tra i liberi
professionisti e il personale operante, funzionari, dirigenti
operanti in Sovrintendenza è stato l'elemento che ha permesso la
velocizzazione delle pratiche di fatto, perché, nel momento in cui
c'è un incontro, un confronto diretto tra il professionista e il
funzionario che poi porta in Commissione la pratica per poi
esprimere il parere su cui poi si sviluppa e si formula
l'autorizzazione, è una velocizzazione, è una buona prassi che ha
permesso lo snellimento, il vero snellimento delle procedure.
In più c'è un altro fatto: con il Covid questi incontri sono
stati limitati in maniera evidente, non sto a elencare, così come
anche la presenza del personale operante negli uffici con le
convenzioni cosiddette "
smart working
", forse più
correttamente
home working
, che quindi impediscono
ulteriormente questo rapporto, ma impediscono anche il rapporto,
una sinergia e quindi un'ottimizzazione dei rapporti tra i vari
componenti degli uffici. Questo è un primo elemento.
Il secondo elemento è legato non tanto al Covid ma legato agli
eventi accaduti in quest'ultimo anno. Sono eventi legati al
cosiddetto "super bonus", che per sua natura si applica su edifici
esistenti e, andando a lavorare e aumentare l'entità degli
interventi edilizi a carico degli edifici esistenti, è chiaro che
aumenta la probabilità attraverso la quale si opera su edifici che
sono sottoposti a vincolo di parere della Soprintendenza sia dal
punto di vista della natura, della classificazione dell'edificio,
sia agli effetti della localizzazione in ambito di pregio
paesaggistico. Ora, l'insieme di queste situazioni che cosa ha
generato? Ha generato, da un lato, l'aumento della mole di lavoro a
carico degli uffici della Soprintendenza e, dall'altro lato, la
diminuzione di presenza effettiva di persona del personale e i
contatti con i professionisti. Ecco, tutto questo è comprensibile,
però mi permetta, Assessore, non giustificabile, tutto questo ha
creato un rallentamento, un disservizio dove non c'è un colpevole,
ma c'è un'evidenza, un fatto, un'evidenza che si impone, una
criticità e una criticità, che, tra l'altro, rischia di diventare,
se non è già diventata, occasione di conflittualità perché è chiaro
che questa situazione, le situazioni critiche generano la
complessità dei rapporti e, di conseguenza, il mondo dei liberi
professionisti o degli imprenditori o dei soggetti privati che
portano avanti le iniziative di interventi per i quali è necessario
un parere della Soprintendenza si sentono penalizzati da
prolungamenti dei tempi.
È vero che esiste un assetto normativo che prevede tutta una
serie di tempi, che, messi insieme, arrivano fino ai famosi 180
giorni di tempo entro i quali l'ufficio, la struttura di
riferimento è tenuta a emettere il proprio parere, però è chiaro
che, quando soprattutto noi ci troviamo, tornando al discorso delle
misure del
super bonus
, a dover regolarizzare delle
situazioni, delle anomalie, di cui abbiamo già parlato in questa
sede per altri provvedimenti legislativi, regolarizzare delle
situazioni chiamiamole minori, situazioni comunque di modesta
entità... è chiaro che per il soggetto richiedente o libero
professionista che lo assiste, sentirsi dire: "ci sono 180 giorni
di tempo, porta pazienza. Io un posso fare altro, il personale
disponibile in parte è in smart working, in parte è presente, ci
sono difficoltà di questo tipo". Ecco, la difficoltà non è fatta
per abbattere, è fatta per essere abbattuta e questa è la dinamica,
questo è l'ambito che compete a lei, Assessore, come
primum
inter pares
o addirittura
super pares
, e tutta la
struttura che segue nell'ambito della Sovrintendenza. Questa è la
difficoltà, questa è una difficoltà che va risolta. Il modo
attraverso cui va risolta non è di competenza dell'opposizione, con
questo mi sembra assolutamente chiaro che non si vuole esprimere
una posizione da Pilato che se ne lava le mani, ma purtroppo è
così, le dinamiche sono queste: è lei l'Assessore, è lì la Giunta,
questi sono i banchi dei Consiglieri e combinazione io sono tra i
banchi dell'opposizione.
Da questo punto di vista, quindi io esplicito questa situazione
a lei, Assessore, aspettandomi ma non tanto io come soggetto, ma
aspettando le risposte dovute per tutto il mondo che opera
all'esterno nel mondo dell'edilizia e con i beni culturali.
Presidente -
Risponde l'assessore Jean-Pierre Guichardaz,
ne ha facoltà.
Guichardaz J. (PCP) -
Grazie collega Distort, non avevo
dubbi sulla sua correttezza e sulle sue buone intenzioni. Tra
l'altro, come le ho già avuto modo di dire più di una volta,
apprezzo anche la sua modalità di porre le questioni sempre in
un'ottica costruttiva, che peraltro mi dà modo anche di
approfondire tematiche, che, come lei può immaginare, non sono
propriamente tematiche di cui ho diretta conoscenza anche per la
complessità della normativa, delle procedure, della codificazione
che queste tematiche presuppongono, quindi grazie per questa
iniziativa che mi ha dato modo proprio di approfondire il tema e di
confrontarmi anche con gli uffici rispetto ai tempi e alle
modalità. Adesso le leggerò anche la relazione che abbiamo
concordato insieme nella speranza che possa servire a chiarire e
poi le confermo comunque in ogni caso sempre la disponibilità sia
mia, sia degli uffici a cercare eventualmente delle soluzioni o
delle... diciamo modalità di miglioramento del servizio.
Il rilascio delle autorizzazioni paesaggistiche di cui
all'articolo 146 del Codice dei beni culturali e del paesaggio,
decreto legislativo n. 42/2004 in riferimento agli articoli 134,
136 e 142 del Codice stesso, è in capo alla Struttura Patrimonio
paesaggistico e architettonico della Soprintendenza per i beni e le
attività culturali come lei ha accennato. Le norme regionali che
fanno riferimento indiretto o diretto al Codice per il rilascio di
autorizzazioni e pareri sono la legge regionale n. 56/1983, tutela
dei beni culturali, la legge regionale 13/1998, il piano
territoriale paesistico regionale, la legge regionale n. 24/2009,
la cosiddetta "legge casa", la legge regionale n. 13/2015 relativa
alla prestazione energetica nell'edilizia, la legge regionale n.
11/1998 articoli 17 e 31, 90bis e 90ter riguardanti l'ampliamento
di strutture ricettive commerciali, la legge regionale n. 18 del
1994, che delega ai Comuni funzioni amministrative in materia di
tutela del paesaggio, che sicuramente è una normativa che lei
conosce molto bene e che ho diciamo evocato solo per chi ci ascolta
e per chi ha necessità di avere il quadro normativo completo.
Le autorizzazioni e i pareri devono essere rilasciati di norma
entro sessanta giorni. In ogni caso, salvo casi di interruzione dei
termini dell'istruttoria, quando si tratti di pratiche da integrare
incomplete e non chiare, ma qui la responsabilità non è degli
uffici, ma evidentemente dei professionisti, le pratiche ordinarie
sono evase entro i sessanta giorni dalla richiesta e in
numerosissimi casi, stante le richieste di varia urgenza, quindi
accesso ai mutui o contributi, atti di compravendita, interventi
legati alla stabilità degli edifici e/o all'incolumità di persone,
interventi per le attività commerciali, ricettive o artigianali,
adeguamento per barriere architettoniche imprese edili prenotate da
tempo per l'inizio lavori, opere pubbliche di interesse regionale,
sono definite di fatto in tempo reale, almeno così mi dicono, ma
queste situazioni positive ovviamente di solito non vengono
evidenziate dai professionisti o dall'opinione pubblica.
Si fa presente per contro che gran parte delle attività edilizie
di modesta entità richiamate nell'interpellanza risultano delegate
rispetto al rilascio di autorizzazione paesaggistica direttamente
ai Comuni, tramite l'esperto in materia di tutela del paesaggio,
oppure addirittura non necessitano di autorizzazione alcuna, né
comunale, né regionale, qualora ricadano all'interno della
casistica per gli interventi di cui alla legge n. 18 del 1994,
articolo 4, per cui le tempistiche in questo caso non possono
essere ovviamente imputate agli uffici regionali.
Piuttosto il riferimento alla richiamata tempistica di
centottanta giorni per l'espressione del parere della
Soprintendenza o, meglio, dell'accertamento di compatibilità
paesaggistica di cui al capo 2bis della legge regionale n. 1/2004,
è invece da riferirsi a casi di abusi edilizi più o meno rilevanti
e della conseguente determinazione dell'importo delle sanzioni
applicabili rispetto agli illeciti stessi. È pur vero quindi che in
alcuni di questi casi, ancorché residuali e quantificabili in circa
il 5-8 percento del totale, per le richieste di sanatoria,
soprattutto negli ultimi mesi, si sono raggiunte le tempistiche
massime, ma ciò è principalmente dovuto a cascata alle norme
nazionali relative, come lei sa bene, ai vari bonus per l'edilizia
che concentrano in tempi ristrettissimi quelle tutte le incombenze
per tutti i soggetti interessati, quindi i proprietari,
professionisti, imprese, uffici pubblici, al fine di ottenere i
benefici fiscali previsti, che ovviamente non possono ottenere in
caso di irregolarità edilizia. La conseguenza è che tutte queste
pratiche concentrate in un periodo breve, sei mesi-un anno,
diventano urgenti con l'effetto indotto che, quando tutto è
urgente, la gestione dell'urgenza stessa diventa particolarmente
difficile, sommata poi alla gestione delle pratiche ordinarie di
autorizzazione preventiva dei progetti, tutto ciò fatto ovviamente
iso
risorse, quindi con lo stesso personale.
Inoltre a priori tali norme nazionali costringono gli
interessati o i professionisti incaricati a effettuare accessi agli
atti per conoscere il pregresso delle pratiche al fine di sanarne
gli eventuali illeciti, per cui si intasa anche il lavoro del
personale degli archivi comunali e regionali, in particolare quelli
della Soprintendenza, i quali riguardano tutto il territorio e
l'edilizia della Regione, contengono progetti dal dopoguerra ad
oggi e molte volte costituiscono l'unica fonte di riscontro
dell'evoluzione edilizia al fine di poterne dichiarare la
conformità ottenuta o derivata dal tempo trascorso e dalle
verifiche amministrative sedimentatesi negli anni.
In ultimo si evidenzia che gli uffici della Struttura Patrimonio
paesaggistico dall'inizio della pandemia ad oggi, nonostante le
problematiche che presenta lo
smart working
in un settore
tecnico, modalità di lavoro peraltro resa obbligatoria dai vari
DPCM che si sono succeduti, hanno dato esito a tutte le richieste
in presenza o a distanza, seppure con difficoltà, ma senza
soluzione di continuità, considerando anche la già evidenziata
crescita di pratiche progettuali inviate soprattutto negli ultimi
mesi. Le do solo due dati: nell'anno 2019 sono state fatte 3.237
pratiche edilizie, che è il 5,65 in più rispetto al 2018; nel 2020
3.173, che è circa il 2 percento in meno rispetto al 2019; nel 2021
1.439 pratiche nei primi quattro mesi, che è circa il 26 percento
in più rispetto ai primi quattro mesi del 2020, e qui evidentemente
l'effetto bonus è decisamente evidente.
Per quanto riguarda invece il rilascio delle autorizzazioni per
i beni culturali di cui all'articolo 22 del Codice dei beni
culturali e paesaggio, in riferimento agli articoli 2 e 10 del
Codice stesso e della legge n. 56/1983, per interventi relativi a
fabbricati classificati dai piani regolatori come documenti e
monumenti, le medesime sono direttamente in carico al Dipartimento
Soprintendenza per i beni e le attività culturali. Contrariamente
alle autorizzazioni paesaggistiche, per i beni culturali non è
prevista dal Codice la possibilità, come lei sa bene, agli Enti
locali di delega.
L'autorizzazione deve essere resa entro centoventi giorni dalla
ricezione dell'istanza, tale termine risulta ampiamente rispettato
per la quasi totalità delle pratiche progettuali trasmesse.
Sempre più spesso peraltro tale termine viene addirittura
ridotto a circa sessanta o addirittura trenta giorni soprattutto
per interventi di modesta entità quali piccole varianti a progetti
complessivi già autorizzate in precedenza, oppure incarichi di
progettazione già preventivamente concordati con i professionisti
nelle varie fasi di implementazione e ancora per le istanze di
messa in sicurezza dei beni tutelati.
Talvolta, a causa di domande correlate da documentazione
insufficiente e inadeguata, oppure, qualora le proposte presentate
siano del tutto incompatibili con le esigenze di tutela, accade che
si superino i sessanta giorni, ma in questi rari casi comunque i
tempi di istruttoria per norma si interrompono finché le pratiche
non sono regolarizzate dai professionisti, i quali possono sempre
confrontarsi con gli uffici direttamente oppure tramite mezzo
telefonico con comunicazione scritta. Risulta evidente che i
termini di cui sopra non possono essere ulteriormente contratti
soprattutto in relazione alla sempre più complessa valutazione
degli elaborati progettuali ed è sempre crescente il numero di
istanze che sono trasmesse a questo Dipartimento.
Poi, se vuole, le posso dare i numeri ma non c'è tempo per
leggere.
Presidente -
Per la replica, ha chiesto la parola il
consigliere Distort.
Distort (LEGA VDA) -
Grazie Assessore per la risposta, la
ringrazio anche per l'elenco... dell'organo legislativo che
comunque esprime la correttezza e la completezza della risposta. Mi
conforta una cosa, dalla sua risposta emerge questo: concordiamo
sulle problematiche, lei me le ha ribadite, me le ha ripetute.
Capisco anche che il suo ruolo di Assessore è anche un ruolo -
ed è un complimento quello che le faccio - che assume una sorta di
atteggiamento paterno nei confronti delle proprie strutture e
quindi cerca di difendere ricordando ed evidenziando tutta la massa
del lavoro, il numero di pratiche evase e tutto quanto. Va bene,
però l'obiettivo è questo: i problemi, come dicevo prima, generano
delle occasioni per fare dei passi in avanti e devono essere colti
con la ricchezza, con un senso di ricchezza e o vengono colti in
questo modo, altrimenti noi non facciamo altro... "noi" in senso
retorico, però non fate altro che mettere delle toppe o nascondere
delle problematiche.
Bisogna assolutamente risolvere con chiarezza, anche perché io
le dico e ribadisco: tutto questo non va minimamente a influire sul
mio giudizio assolutamente positivo riguardo al personale della
Soprintendenza che ho avuto la fortuna di conoscere personalmente
per tante questioni lavorative, quindi questo è chiarito. Risulta
però il problema; tra l'altro, questo problema mi viene evidenziato
dai miei colleghi che io conosco da una vita, sono persone della
cui obiettività sono certo, non sono persone isteriche che sono
stressate dal lavoro e vengono a dire: "adesso tutto questo tempo
della Sovrintendenza...". Sono fatti reali, allora vuol dire che
c'è un problema a monte. Tra l'altro, sono persone che hanno
operato da anni, che possono effettuare un confronto tra come
funzionava prima e come funziona adesso... e si scopre questo. Io
ho ipotizzato il problema relativo al Covid, relativo ai contatti
con il personale esterno, relativo alla presenza di personale
operante di persona, anziché in
smart working
. Queste sono
problematiche.
Faccio una piccola parentesi, l'ho già detto in premessa ma lo
ribadisco: credetemi, creda, Assessore, che il contatto tra il
professionista e il funzionario che ha in capo la pratica permette
di ridurre i tempi. Non è un aggravio dei tempi e un
congestionamento, assolutamente no, perché si parlano due persone
che parlano la stessa lingua, che in un quarto d'ora possono
individuare un problema e, di conseguenza, individuare già una
risposta.
Allora il discorso è questo: sicuramente si tratta piuttosto di
pensare a una riorganizzazione e potenziamento dell'organico degli
uffici, quindi rivedere questa questione dello smart working, ma
non dico di portare dentro tutti quelli che probabilmente non
aspettavano altro... in senso virtuoso dello smart working, però i
dirigenti, chi gestisce i soggetti in smart working deve essere
all'altezza di fare in modo che il lavoro di smart working sia
assolutamente redditizio, cioè funzioni, che renda, questo è nella
reciproca dignità, anche di chi lavora in smart working.
Se non basta questo, bisogna pensare a un incremento di
personale e su questo dovete pensarci voi.
Altro aspetto è una revisione, io continuo a dire - e non è più
di sua competenza, è di un suo collega Assessore - dell'assetto
urbanistico, perché, fintanto che noi non prendiamo in
considerazione una certa visione urbanistica, non riusciamo a
superare dei confini. È vero che la tutela dei beni culturali è di
competenza ministeriale, ma è altrettanto vero che l'urbanistica
come disciplina riveste tanti ambiti, quindi, siccome noi abbiamo
competenza primaria in urbanistica, noi dobbiamo sfruttare ma
essere all'altezza, essere capaci di sfruttare esattamente questo
ampio perimetro dell'urbanistica, questo ampio perimetro che prende
insieme economia, sociologia, antropologia, tante discipline che
concorrono all'interno di questo grande ambito che è l'urbanistica.
Noi dobbiamo giocarci questa carta, ovviamente dobbiamo conoscere
l'urbanistica, dobbiamo saperla gestire e dobbiamo portare avanti
questa buona battaglia: questo deve fare un Governo che sia
all'altezza.
Presidente -
Sospendiamo i lavori per arieggiare i locali
e riprendiamo tra una decina di minuti.
La seduta è sospesa dalle ore 11:08 alle ore 11:32.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK