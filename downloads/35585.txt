Consiglio Regionale della Valle d'Aosta - Oggetto del Consiglio n. 72 del 25 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 72 del 25 luglio 2013 - Resoconto
OGGETTO N. 72/XIV - Comunicazione di provvedimenti
amministrativi di variazione al bilancio.
Presidente -
Ci sono richieste sul punto? La parola al
collega Viérin.
Viérin L. (UVP) -
Viene prima lui.
Presidente
- Ah, scusi, allora annulliamo...ha chiesto la
parola il collega Grosjean.
Grosjean (UVP)
- Merci.
Solo alcune informazioni su questi movimenti di capitali sulla
delibera, credo sia l'oggetto n. 658 del 19 aprile 2013,
riguardanti appunto il capitolo 43992, questi 41 mila euro che sono
stati spostati sul capitolo...15014 e sul capitolo 41805, 130 mila
euro destinati ai consorzi, ho visto che sono stati...e vorrei
capire come sono stati suddivisi in questi vari punti. Merci.
Presidente
- Grazie. La parola all'Assessore Baccega.
Baccega (SA)
- Grazie Presidente.
Rispetto al quesito posto dal Consigliere Grosjean, euro 41 mila
sono stati determinati per una variazione in aumento che si è resa
necessaria per l'approvazione di interventi di manutenzione agli
immobili in ambito agricolo. Sono immobili di proprietà regionale
inseriti nel piano operativo dei lavori pubblici per l'anno
2013.
Per quanto riguarda invece la variazione di bilancio di 130 mila
euro, appunto sempre Dipartimento dell'agricoltura, la motivazione
è articolata su quattro interventi: 53.638 euro per finanziare
alcune richieste di contributo di alcuni consorzi per opere di
miglioramento fondiario giacenti presso gli uffici, 11 mila euro
per finanziare l'organizzazione della manifestazione promozionale
di interesse agricolo vertente sulle erbe officinali, che sarà in
programma nel prossimo mese di giugno...che è stata in programma
nel mese di giugno a Saint-Vincent; euro 41.362 per la concessione
di contributi ad enti per l'organizzazione di manifestazioni di
interesse agricolo nel periodo primavera-estate 2013 e 24 mila euro
- quindi la somma è 130 mila - per finanziare le richieste di
contributo già pervenute, in quanto la somma precedentemente
stanziata era già stata interamente impegnata, quindi si trattava
di rifinanziare il capitolo dei contributi per il Dipartimento
dell'agricoltura. Spero di essere stato esaustivo.
Presidente
- La parola al collega Grosjean.
Grosjean (UVP)
- Se ho capito bene, dall'agricoltura ai
lavori pubblici i primi 40 mila euro...
(interruzione dell'Assessore Baccega, fuori
microfono)
...okay, visto che l'agricoltura è già in un momento che
veramente mi sembra abbastanza misero, prendo atto che...parlava di
lavori pubblici?
(nuova interruzione dell'Assessore Baccega, fuori
microfono)
...sì, quindi non si capisce bene se agricoltura o lavori
pubblici...poi dopo mi farò spiegare meglio, ho ancora qualche
difficoltà a capire questi passaggi, comunque grazie.
Presidente
- Ci sono altri Consiglieri? La parola al
collega Donzel.
Donzel (PD-SIN.VDA)
- Grazie Presidente.
Vorrei, cortesemente, un chiarimento dall'Assessore al bilancio,
dall'Assessore competente rispetto alla delibera di Giunta n. 587,
perché mi pare uno spostamento da spese per acquisizione di beni e
servizi a spese per incarichi di collaborazione. Siamo sempre un
po' ad un tema...magari una collaborazione necessaria, volevo solo
capire se siamo alle solite collaborazioni che chiediamo di ridurre
regolarmente, o se invece in questo caso si tratta di una
questione...
Presidente
- La parola per la risposta all'Assessore
Baccega.
Baccega (SA)
- Ancora grazie Presidente.
Qui non si tratta di finanziare nessun incarico, bensì è una
variazione di 2.850 euro del Dipartimento difesa del suolo e
risorse idriche che si rende necessaria per coprire la differenza
di IVA dal 20 al 21 percento, semplicemente questo. La
maggiorazione di 1 percento di IVA rispetto ad un impegno già
preso...era un impegno già preso di supporto scientifico al
Politecnico di Torino e ovviamente lo spostamento di aliquota ha
determinato un maggior onere per l'Amministrazione, non è un
ulteriore...
Presidente
- Vuole replicare? La parola al collega
Donzel.
Donzel (PD-SIN.VDA)
- Ho capito, è una questione tecnica.
La ringrazio Assessore, naturalmente...ecco, per quanto ci
riguarda, in questo caso la collaborazione era antecedente, quindi
non poteva che ottemperare a quest'incarico, ma l'indicazione
nostra che rimane è di cercare di evitare in futuro di attribuire
queste consulenze, perché poi abbiamo anche queste sorprese,
chiaramente non è responsabilità sua, lei ha dovuto ottemperare ad
una disposizione tecnica, però chiaramente noi rimaniamo sulla
linea che meno collaborazioni attribuiamo all'esterno...cercando di
sfruttare di più le competenze dei tecnici e ce ne sono anche di
bravi nell'amministrazione.
Presidente
- La parola al collega Nogara.
Nogara (UVP)
- Grazie Presidente.
Assessore Baccega, volevo chiedere un chiarimento sull'oggetto
1019, sono spese ed iniziative di formazione professionale, sono
720 mila euro, sono state spostate dal capitolo 26030 al 26050;
ecco, se cortesemente mi può spiegare per l'assunzione di quali
lavoratori...suddivisi in questi due capitoli...grazie.
Presidente
- Per la risposta, la parola all'Assessore
Baccega.
Baccega (SA)
- Sì, grazie Presidente.
Sì, la delibera è del 14 giugno 2013, politiche della formazione
e dell'occupazione, la motivazione della variazione di bilancio,
che vede 720 mila euro per l'anno 2013 e 16 mila euro per il 2014,
è volta al reperimento di maggiori fondi per gli incentivi
all'assunzione di lavoratori svantaggiati e in situazione di
disagio sociale da parte delle imprese sia in regime di
de
minimis
, che in esenzione, ai sensi del regolamento CE
800/2008, in quanto il numero delle domande di accesso agli stessi
eccede l'attuale disponibilità di bilancio, quindi si va a
rifinanziare un capitolo di bilancio che era carente a quel
momento.
Presidente
- Vuole replicare? Si prenoti solo...collega
Nogara, ha la parola.
Nogara (UVP)
- Grazie. Se era possibile sapere quali sono
questi lavoratori svantaggiati...delle imprese?
(interruzione dell'Assessore Baccega, fuori
microfono)
...solo un chiarimento. Grazie.
Presidente
- Ci sono altri? La parola al collega
Viérin.
Viérin L. (UVP)
- Merci Présidente.
Je voudrais avoir des éclaircissements, Monsieur l'Assesseur,
sur la délibération 660 pour ce qui est des dépenses de chauffage
de la remontée mécanique de Buisson, si je ne me trompe pas, et
donc savoir ce qui en est dans la diminution...sur la répartition
de ces frais de gestion qui probablement n'étaient pas prévus et
qui ont été par contre prévus à travers cette variation du budget.
Merci.
Presidente
- Per la risposta, la parola all'Assessore
Baccega.
Baccega (SA)
- Sì, questa è una variazione di 11 mila
euro per l'anno 2013, che vede la necessità di aumentare il
capitolo al fine di consentire l'impegno per il pagamento di oneri
connessi a contratti di locazione già in essere adibiti ad uffici e
servizi, quindi...è questo.
Président
- Pour la réplique, la parole au collègue
Viérin.
Viérin L. (UVP) -
Forse mi sono espresso male, la
richiesta era sulla variazione che passa dalla diminuzione
all'aumento...sulla questione della gestione del calore degli
impianti di riscaldamento della funivia Buisson-Chamois.
Presidente
- La parola all'Assessore Baccega.
Baccega (SA)
- Sì, chiedo scusa al Consigliere Viérin,
avevo perso un pezzo. In effetti, l'importo totale della delibera è
molto più alto, in quanto 38.385 euro si sono resi necessari per
dare copertura alle maggiori spese di riscaldamento appunto per la
gestione del calore degli impianti di riscaldamento presso la
funivia Buisson-Chamois, 21.785 sono il saldo 2012 e 16.600 euro
per l'anno 2013.
Presidente
- Grazie. La parola al collega Viérin.
Viérin L. (UVP)
- Sì, poi passo ad un'altra richiesta. La
richiesta era perché la sua risposta è contenuta nella motivazione
della delibera, della medesima, cioè la mia richiesta è sapere
quali sono questi maggiori oneri e se è successo qualcosa, nel
senso che di solito, quando ci sono maggiori oneri, è perché, oltre
all'ordinaria amministrazione, probabilmente è successo qualcosa e
quindi nell'UPB si è resa necessaria una variazione di fondi in
merito.
Presidente
- La risposta all'Assessore Baccega.
Baccega (SA)
- Sicuramente non è esplicitato nella
delibera, ma non è esplicitato neanche nelle note. Evidentemente
non ha fatto molto caldo quest'inverno, ma, al di là di questo, mi
riservo di approfondire con gli uffici...le darò una risposta.
Presidente
- La parola al collega Viérin.
Viérin L. (UVP)
- Oui, l'autre requête, Monsieur
l'Assesseur, est sur la délibération n° 700, sur le Polytechnique
de Verrès, l'ex Brambilla, et nous voudrions si possible comprendre
cette question de refinancer de 310.000 euros pour le 2013 le
Polytechnique, qui agit à travers budgets, qui agit à travers
conventions et on voudrait comprendre là aussi, vu que nous parlons
souvent de difficultés, de problèmes, si ces dépenses étaient et
sont nécessaires et, en ce qui concerne le mérite, quelles sont ces
dépenses majeures. Merci.
Président
- Merci. Pour la réponse, la parole à
l'Assesseur Baccega.
Baccega (SA)
-
Je vais demander quelques minutes parce
que je n'ai pas la délibération, elle n'est pas là...
non c'è,
mi dia qualche secondo per rileggerla, è l'unica che manca nel
dossier delle delibere, porti pazienza, se l'avessi approvata io
nella Giunta di allora probabilmente avrei ricordato qualcosa, ma,
dovendo rivedere il tutto, diventa complicato. È anche piuttosto
articolata, se non le dispiace, le farei una risposta scritta
successivamente per evitare di...
Presidente
- Ha chiesto la parola il collega Viérin.
Viérin L. (UVP)
- Sì, non c'è problema per la risposta,
cercherò solo di ricostruire una parte di delibera, nel senso che è
la vecchia questione delle borse di studio. Qui si parla di una
riduzione a seguito delle borse di studio dell'Amministrazione
regionale, erano le famose borse per studenti che provenivano dai
Paesi africani e che avevamo deciso, effettivamente, di rivedere e
qui con nota si dice che il rettore chiede ulteriori fondi. Qui
vengono imputati a spese di personale, allora volevo semplicemente
capire come questi fondi erano stati traslati e perché, a fronte di
un impegno di riduzione su una certa parte che viene giustificata
su un argomento, vengono invece trasferiti fondi su un altro
argomento e poi invece non troviamo fondi per altre questioni di
cui abbiamo dibattuto ieri, ecco, semplicemente per capire bene,
perché nella delibera, al di là della spiegazione, la motivazione
tecnica è questa, ma nel merito non si entra nel dettaglio, quindi
se magari anche solo domani...non c'è problema.
Presidente
- La parola al Presidente Rollandin.
Rollandin (UV)
- Questa delibera era stata concordata con
il rettore e, come diceva bene, sempre nell'ambito del budget loro
hanno accettato di ridurre il numero di borse di studio per gli
studenti che avevano questa destinazione, difatti sono rimasti a 8
e loro erano d'accordo. Chiedevano però di poter comunque
utilizzare questi fondi, 310.000 euro, nell'ambito di quella che è
la loro programmazione, collegata anche con quello che è il fatto
della ricerca e quindi gli abbiamo lasciato questi 310 mila.
Presidente
- Grazie. Ci sono altre richieste? La parola
al collega Gerandin.
Gerandin (UVP)
- Merci Président.
Volevo solo chiedere delucidazioni in merito alla delibera 1021,
nella quale c'è una nuova istituzione: trasferimenti correnti per
altri interventi di finanza locale che fa riferimento ad una
variazione in aumento relativa all'annualità 2010. Volevo capire
come mai annualità 2010 e a che fondi era riferita questa necessità
di variazione in aumento. Grazie.
Presidente
- Per la risposta, la parola all'Assessore
Baccega.
Baccega (SA)
- Sì, il provvedimento deliberativo vede una
variazione in aumento necessaria per l'iscrizione di fondi
assegnati dello Stato per 687.500 euro che ovviamente ai sensi
della legge 296...al fine di erogare contributi a favore di
soggetti non autosufficienti, invece, quanto chiedeva lei, la
motivazione per cui si rende necessaria la variazione di bilancio
in aumento: per l'iscrizione e l'assegnazione relativa
all'annualità 2010 per il finanziamento dei servizi alla prima
infanzia...anche qui ai sensi della legge 296...
Presidente
- Per la replica, la parola al collega
Gerandin.
Gerandin (UVP)
- Merci. Mi interessava solo sapere come
mai il riferimento, soprattutto per quel trasferimento alla prima
infanzia riferito al 2010, ma eventualmente me lo farà sapere.
Presidente
- La parola al collega Viérin.
Viérin L. (UVP)
- Sì, c'era un'altra questione, al di là
del fatto dell'università...e quindi la questione di questi soldi
che effettivamente vengono stornati per altre finalità, che
probabilmente non erano effettivamente necessarie, perché, se si
era deciso di ridurre sulle borse di studio...questo per dire che
nei vari settori alcuni fondi si possono ancora trovare per
finanziare certe attività, forse sono anche più urgenti rispetto
alle spese di personale, perché qui sono definite così. Vorremmo
capire, sempre nella citata variazione di bilancio - questo sempre
per domani - la questione della variazione necessaria per
l'iscrizione in bilancio dei fondi assegnati allo Stato nell'ambito
del PAR FAS, sempre nella stessa...
L'altra questione che volevo richiedere è sulla delibera 1111
sugli oneri fiscali e legali, questa questione del pagamento spese
di lite dal Tribunale di Torino con sentenza...nei confronti di
So.fi.lo e Gea Alessandra Masi, quindi la causa...grazie.
Presidente
- Per la risposta, la parola al Presidente
Rollandin.
Rollandin (UV)
- Per rispondere, dovremmo risalire un po'
nel tempo, questa è la causa legata, tanto per cambiare, al casinò
e quindi, dopo la sentenza definitiva, c'è stata la richiesta del
pagamento di quanto previsto dal tribunale e questa è la delibera
per dare attuazione al deliberato a cui facevo riferimento.
Presidente
- Altre richieste d'intervento? Non ci sono
altre richieste? Il Consiglio quindi prende atto.
Passiamo al punto 54 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK