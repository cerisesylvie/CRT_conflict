Consiglio Regionale della Valle d'Aosta - Oggetto del Consiglio n. 670 del 10 giugno 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 670 del 10 giugno 2004 - Resoconto
OGGETTO N. 670/XII - Reiezione della proposta di legge:
"Modificazioni della legge regionale 14 gennaio 1998, n. 1 (Regime
del canone di locazione dei beni immobili di proprietà regionale
utilizzati da imprese industriali e da cooperative di produzione e
lavoro)".
Articolo 1
(Sostituzione del titolo)
1. Il titolo della legge regionale 14 gennaio 1998, n. 1
(Regime del canone di locazione dei beni immobili di proprietà
regionale utilizzati da imprese industriali e da cooperative di
produzione e lavoro), è sostituito dal seguente:
"Regime del canone di locazione dei beni immobili di
proprietà regionale utilizzati da imprese industriali e artigiane e
da cooperative di produzione e lavoro".
Articolo 2
(Modificazione dell'articolo 1)
1. Il comma 1 dell'articolo 1 della l.r. 1/1998 è sostituito
dal seguente:
"1. La presente legge disciplina, ad integrazione della legge
regionale 10 aprile 1997, n. 12 (Regime dei beni della Regione
autonoma Valle d'Aosta), il canone di locazione degli immobili di
proprietà regionale utilizzati da imprese industriali e artigiane e
da cooperative di produzione e lavoro.".
Articolo 3
(Modificazione dell'articolo 2)
1. Il comma 1 dell'articolo 2 della l.r. 1/1998 è sostituito
dal seguente:
"1. Il canone di locazione degli immobili utilizzati da
imprese industriali e artigiane è stabilito nella misura annua del
due per cento del valore risultante dal conto di patrimonio della
Regione.".
Président - La parole au Conseiller Tibaldi, pour déclaration de
vote.
Tibaldi (CdL) - In sede di dichiarazione di voto sulla nostra
proposta di legge, intendo ribadire brevemente i principi che hanno
ispirato questa iniziativa legislativa. Innanzitutto un criterio di
equità e di accessibilità paritaria alla possibilità di locazione
del patrimonio immobiliare regionale destinato ad usi produttivi. I
canoni, nella misura del 2%, così come indicati nella legge n.
1/1998 a favore delle imprese di natura industriale, a nostro
avviso devono essere estesi anche alle imprese artigianali le
quali, per natura dimensionale, occupazionale o patrimoniale,
sviluppano un'attività aziendale tale che merita una maggiore
considerazione da parte dell'ente pubblico.
Questa proposta si innesta sulla legge n. 1/1998, che ha avuto
alterne vicende: da una parte, è stata apprezzata dal comparto
industriale; dall'altra, è stata ostacolata da una burocrazia che
ne ha condotto spesso e volentieri a fenomeni di contenzioso e di
controversie fra le parti. Vorrei ricordare, e qui anche per
tacitare, non so se una volta per tutte certe "fantasie"
dell'Assessore, che prima di ostentare tanta sicurezza nel fare
proclami di diverso tipo, si legga perlomeno le osservazioni fatte
dall'AVI al suo disegno di legge, dove dice (cito):
"In merito
ci permettiamo di esprimere il nostro disappunto per la mancata
applicazione della legge regionale n. 1/1998, che ha generato
purtroppo forti criticità per il settore industriale"
. Cos'è
che ha generato le forti criticità per il settore industriale? Non
la legge n. 1/1998, ma la mancata applicazione di quella legge,
Assessore! L'AVI, per il tramite del suo Presidente Bordon,
continua:
"I tempi amministrativi e, in parte, l'inerzia della
pubblica amministrazione hanno infatti comportato la
disapplicazione delle norme e quindi una dilatazione degli oneri
aggiuntivi per le imprese utilizzatrici che, invece, avrebbero
potuto essere compressi se alla legge fosse stata data attuazione
in tempi ragionevoli"
.
Il problema non è la legge n. 1/1998; il problema è l'inerzia
della pubblica amministrazione nell'applicarla! E 20 milioni di
euro di crediti che vantate nei confronti delle imprese sono il
frutto di questa vostra incapacità, perché se non venivano
sollevati grazie ad un'interrogazione del nostro gruppo, passava
tutto sotto silenzio! Lo scorso anno, un'interrogazione presentata
dal nostro gruppo ha evidenziato per prima questo "buco
macroscopico", di cui voi non avreste fatto cenno!
Il nostro progetto di legge si innesta quindi sull'impalcatura
della legge n. 1/1998, che meriterebbe applicazione e poi
l'estensione alla categoria degli artigiani, finora alquanto
trascurata dalla legislazione regionale; non ci sembra che
particolare attenzione venga rivolta ad essa nella legge regionale
n. 21, oggi in esame!
Naturalmente il voto del nostro gruppo su questa proposta sarà
favorevole.
Président - S'il n'y a pas d'autres Conseillers qui veulent
intervenir sur ce projet de loi, je soumets au vote l'article
1er:
Conseillers présents: 31
Votants: 5
Pour: 5
Abstentions: 26 (Borre, Caveri, Cerise, Cesal, Charles Teresa,
Curtaz, Ferraris, Fey, Fiou, Fosson, Isabellon, La Torre, Lavoyer,
Maquignaz, Marguerettaz, Nicco, Pastoret, Perrin, Perron,
Praduroux, Riccarand, Salzone, Sandri, Squarzino Secondina,
Vicquéry, Viérin Adriana)
Le Conseil n'approuve pas.
Président - Je rappelle que, le cas où le premier article d'un
projet de loi soit refusé, la proposition toute entière est
refusée.
Le Conseil n'approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK