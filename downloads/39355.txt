Consiglio Regionale della Valle d'Aosta - Oggetto del Consiglio n. 2597 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
INDUSTRIA
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2597 del 7 febbraio 2017 - Resoconto
OGGETTO N. 2597/XIV - Interpellanza: "Revisione dell'accordo
stipulato con lo Stato in merito alla definizione delle risorse
finanziarie spettanti alla Regione a titolo di accisa".
Rosset (Presidente) -
Punto n. 12 all'ordine del girono.
Ha chiesto la parola il consigliere Gerandin, ne ha facoltà.
Gerandin (GM) -
Questa interpellanza è il seguito di
quella già da me presentata a settembre del 2015, in cui si
chiedeva di capire qual era l'intenzione del Governo regionale in
merito all'accordo sottoscritto con l'azienda Heineken con scadenza
al 2026.
Ritengo opportuno fare una piccola ricostruzione della vicenda
Heineken, che negli anni ha rappresentato un importante fattore
economico per il bilancio regionale. Nel 2012 Heineken cede lo
stabilimento a Vallée d'Aoste Structure per 20 milioni di euro. La
stessa Heineken sigla un contratto d'affitto con la società Sima,
il cui capitale sociale appartiene al 49 percento a Finaosta e al
51 percento a Heineken Italia, con un canone annuo di 600 mila
euro, ma prevede anche che Sima, società partecipata, paghi a
Heineken 450 mila euro forfettari annui, oltre al rimborso dei
costi di materiale tecnico di consumo, delle parti di ricambio
degli impianti e dei macchinari di cui si rendesse necessaria la
sostituzione. Si tratta sicuramente di un contratto di favore, ma
una giustificazione c'è, perché comunque per anni Heineken ha
rappresentato una parte molto importante: si parlava di un quinto
delle risorse del bilancio regionale che derivavano da imposte e
accise pagate da Heineken.
Succede però, a seguito del ricorso alla Corte costituzionale
per quello che riguarda la legge della Sardegna, che per la parte
relativa alle accise c'è una novità, legata al fatto che le risorse
erogate annualmente o che comunque vengono versate e contabilizzate
nel bilancio regionale non sono più quelle, per cui diminuiscono
drasticamente.
La mia interpellanza è molto chiara: a fronte di questo nuovo
accordo sottoscritto con Heineken, che ha scadenza al 2026 e che
per le casse di Finaosta costa la bellezza di 76 milioni di euro,
vorrei capire qual è il ritorno annuale per il bilancio regionale.
Si chiede "quali somme sono state introitate a bilancio regionale
per gli anni 2015 e 2016 e previsione 2017 da Heineken" e "se è
intenzione del Governo regionale rivedere l'accordo sottoscritto
con scadenza 2026, anche a seguito dell'approvazione della legge di
stabilità 2015". È una richiesta d'informazione, soprattutto per
capire quali sono le volontà, tenuto conto che all'interpellanza
del 24 settembre 2015 mi è stato risposto che "non c'è
assolutamente intenzione di rivedere questo accordo con la società
Heineken, non essendo mutate le condizioni presenti alla data della
sottoscrizione dell'accordo". Mi pare chiaro che ora le condizioni
siano profondamente mutate e, pur nella consapevolezza del ruolo
importante che ricopre Heineken anche per l'occupazione - ricordo
che si arriva a novanta dipendenti, per cui sicuramente un occhio
di riguardo va posto - io ritengo che il Governo regionale debba
anche esaminare cosa è cambiato nel frattempo e soprattutto
probabilmente rivedere gli accordi con l'azienda.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Je réponds à la question posée par le
collègue: "quali somme sono state introitate dal bilancio regionale
per gli anni 2015 e 2016 e previsione 2017". Les données relatives
au produit des accises sur la bière sont les suivantes: pour
l'année 2015, la donnée déjà vérifiée est de 2,9 millions d'euros;
pour l'année 2016, la prévision s'élève à 3,3 millions d'euros;
pour l'année 2017, la prévision s'élève également à 3,3 millions
d'euros. Ces chiffres se réfèrent au produit total des accises sur
la bière et non pas uniquement à l'entreprise Heineken. Je veux le
préciser car évidemment il y a un
indotto
.
On me demande "se è intenzione del Governo regionale rivedere
l'accordo sottoscritto". Le Gouvernement régional n'a pas
l'intention pour le moment de réviser l'accord, puisque les
contenus de ce dernier ont été jusqu'à présent respectés. Il faut
rappeler que l'accord en question comporte plusieurs retombées
positives - vous l'avez déjà rappelé en partie - car il prévoit un
contrat de location avec la société SIMA et un accord commercial de
promotion d'image. Il convient par ailleurs de rappeler que la
reconduction de l'accord est intervenue à la demande de la société
Heineken Italia, qui souhaitait intégrer l'usine de Pollein dans un
plan d'investissements pluriannuels, effectivement réalisés par la
suite. Je crois que celui-ci a été un aspect très important, car il
y a eu un moment où le groupe avait l'idée de transférer ailleurs
une partie de la production. Au contraire, grâce aux différentes
rencontres qu'il y a eu dans le temps, il a été possible de
privilégier le site de Pollein, aussi en raison de l'intervention
ponctuelle qui a été faite dans ces années.
La reconduction dudit accord garantit donc le déroulement de
l'activité industrielle dans l'établissement de Pollein pendant une
longue période, ainsi que la sauvegarde de l'emploi. C'est pourquoi
il n'y a pas de raison d'envisager une révision de l'accord, étant
donné que les accises sur la bière ne sont pas le seul bénéfice
pour l'économie régionale découlant de la présence d'Heineken en
Vallée d'Aoste. Je veux rappeler ce que vous venez de dire:
l'occupation est importante. Il y a eu des cours de formation et
dans ces années il y a eu une petite augmentation.
L'accord arrive jusqu'à 2026 et, s'il n'y a pas d'entraves,
c'est déjà une période importante. Évidemment avant l'échéance il y
aura peut-être la possibilité et l'exigence de prévoir des accords
successifs pour le maintien de l'activité de Heineken à Pollein,
comme nous le souhaitons.
Presidente -
Ha chiesto la parola il consigliere
Gerandin, ne ha facoltà.
Gerandin (GM) -
Io non ho dubbi che i termini
dell'accordo siano stati rispettati da parte di Heineken. È che
sarà interessante spiegare ai valdostani e agli altri settori in
difficoltà come mai c'è un accordo da 76 milioni euro, per cui non
stiamo parlando di poche centinaia di migliaia di euro che Finaosta
riconosce per un marchietto sui prodotti commercializzabili.
Io torno a dire che poteva esserci una logica quando, all'atto
della sigla dell'accordo che lei ha sottoscritto in data 31 marzo
2015, se ricordo bene, si prospettavano per le casse della Regione
220 milioni di euro di ritorno: un quinto del bilancio, perché
questi sono i dati comunicati. Poteva essere un investimento. Ma
adesso lei mi viene a dire - tenuto conto che non è colpa della
Regione, ma di una sentenza della Corte costituzionale che ha
rivisto soprattutto la parte importante legata alle accise - che
noi continuiamo a riconoscere queste risorse, 76 milioni di euro
sul conto Finaosta fino al 2026, a fronte di accise che sono di
gran lunga diminuite. A queste cifre mancano 100 milioni di euro,
Presidente! È questo il dato alla base dell'accordo. Poi non è
colpa di Heineken, non è colpa sua, non è colpa di nessuno, però
bontà vuole che con un bilancio in difficoltà si rivedano questi
termini dell'accordo.
Lei mi parla della bontà dell'affitto, ma facciamo pure quattro
conti. Significa che Sima versa a Vallée d'Aoste Structure un
canone d'affitto di 600 mila euro annuali. Teniamo conto che questi
600 mila sono divisi forse in parti uguali, perché uno ha il 49 e
l'altro ha il 51 per cento, per cui 300 mila euro è come se li
mettesse la Regione, perché Sima è partecipata al 49 per cento da
quest'ultima. Dopo di che, Sima riconosce a Heineken 450 mila euro
forfettarie annue, oltre ai costi di materiale tecnico, ricambi e
quant'altro. Con tutto quello che c'è di buono - come lei dice e io
condivido - sul piano occupazionale e degli investimenti, questo
significa che non solo Heineken non paga una lira per lo
stabilimento, ma ci guadagna pure sul costo del canone
d'affitto.
Sul ritorno economico, ci mancherebbe! Non è che voglio buttare
tutto a mare, ma quantomeno rivedere l'accordo perché i presupposti
non sono più gli stessi. Ripeto, non per colpa sua, non per colpa
di Heineken o di qualcuno, ma io non penso che in questa situazione
economica la Valle d'Aosta possa continuare a riconoscere 7,6
milioni annui per un marchietto, 76 milioni di euro in dieci anni,
per continuare una sponsorizzazione, perché così viene chiamata.
Sappiamo che alla base non c'era tutto quello, però manca il
presupposto del ritorno economico. Mancano 100 milioni rispetto ai
dati che venivano divulgati e che potevano essere alla base di
questo chiamiamolo "investimento" della Regione. Io penso che,
quando lei lo ha siglato, lo abbia visto come un investimento, ma
in questo momento non è più così. Per cui, le chiedo veramente di
fare un tavolo e di parlare con Heineken, perché non è possibile
che la Regione ci rimetta sull'affitto e ci rimetta addirittura con
la sponsorizzazione, perché di fatto il ritorno non è assolutamente
quello che era previsto alla base dell'accordo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK