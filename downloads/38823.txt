Consiglio Regionale della Valle d'Aosta - Oggetto del Consiglio n. 2285 del 27 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2285 del 27 luglio 2016 - Resoconto
OGGETTO N. 2285/XIV - Ordine dei lavori. Rinvio dell'elezione
del Vicepresidente del Consiglio regionale.
Rosset (Presidente) -
Punto n. 4 dell'ordine del giorno.
Ci sono richieste di intervento? Ci sono proposte? Ha chiesto la
parola il collega Chatrian, ne ha facoltà.
Chatrian (ALPE) -
Intervengo per ribadire la posizione
assunta dal gruppo ALPE negli ultimi due Consigli. Ho ribadito la
nostra posizione alla Capigruppo, ieri mattina, al Presidente
Rosset dichiarando che il gruppo ALPE presenterà un candidato per
la Vicepresidenza nel momento in cui si ripristinerà la correttezza
istituzionale all'interno di quest'aula; questo non vuol dire la
richiesta di dimissioni del Presidente Rosset, del Vicepresidente
di maggioranza, Marco Viérin, e neanche del Segretario di
maggioranza e indicato, Follien. La questione, come più volte
sollecitata in quest'aula, è una prassi che da più di 30 anni è
stata portata avanti; a noi non interessa entrare nei vostri
giochi, se c'è correttezza istituzionale, Presidente Rosset, noi,
come ALPE, in quanto gruppo più rappresentativo all'opposizione,
candidiamo un Vicepresidente; se sono cose interne al vostro
gruppo, utili a creare quelle condizioni per stare in piedi
all'interno di questa maggioranza allargata, noi stiamo fuori dalla
mischia e queste cose non ci interessano. Dato che parliamo di
istituzioni, se lei ritiene che la correttezza istituzionale deve
nuovamente essere riportata all'interno di quest'aula, a quel punto
presentiamo un Vicepresidente in quanto gruppo più rappresentativo
dell'opposizione.
Presidente -
Come nella Capigruppo ieri, io ribadisco che
la prassi non è una regola e, non essendo una regola, io non ho lo
strumento per obbligare qualcuno a dimettersi. La votazione si è
regolarmente svolta all'interno di quest'aula. Ribadisco: la prassi
non è una regola, trent'anni fa la prassi aveva portato i rapporti
di forza tre a due, mentre oggi il rapporto può essere diverso. Io
non ho alcun strumento per obbligare chi è stato eletto
correttamente e istituzionalmente in quest'aula a dimettersi, non
posso aggiungere altro. Non ci sono proposte di candidatura da
parte dell'opposizione. Ha chiesto la parola il Consigliere
Marquis, ne ha facoltà.
Marquis (SA) -
Intervengo per chiedere una sospensione al
fine di tenere una riunione di maggioranza.
La seduta è sospesa dalle ore 9:50 alle ore 10:15
.
Rosset (Presidente) -
Possiamo riprendere i lavori. Al
momento della richiesta di sospensione eravamo al punto n. 4
riguardante la nomina del Vicepresidente. Preso atto che non ci
sono proposte da parte dell'opposizione, qualcuno della maggioranza
vuole prendere la parola? Chiederei di evitare le discussioni e di
essere un po' più attenti all'organizzazione dei lavori perché c'è
un po' una...che sinceramente non evidenzia il corretto ruolo
istituzionale.
Non essendoci richieste, pongo il rinvio del punto in coda al
Consiglio odierno.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK