Consiglio Regionale della Valle d'Aosta - Oggetto del Consiglio n. 3194 del 6 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3194 del 6 febbraio 2018 - Resoconto
OGGETTO N. 3194/XIV - Interrogazione: "Rispetto da parte
delle società controllate dalla Regione dell'obbligo di
pubblicazione sul loro sito istituzionale degli esiti delle
acquisizioni di beni e servizi".
Farcoz (Président)
- Point n° 8 à l'ordre du jour. La
parole à l'Assesseur Testolin pour la réponse.
Testolin (UV) -
L'interrogazione chiede al Governo
regionale "se ha effettuato verifiche volte ad assicurare il
rispetto dell'obbligo previsto dall'articolo 7 della legge n.
20/2017 da parte delle società controllate direttamente o
indirettamente dalla Regione, e se ritiene che sia stata data piena
applicazione alla normativa in questione". In premessa ci tenevo
solo a ricordare come la deliberazione della Giunta regionale n.
622 del maggio 2017 avesse già a suo tempo approvato i criteri
applicativi dell'allora vigente legge n. 20/2016 definendo i
principi di parità di trattamento, di trasparenza nell'acquisizione
di servizi, forniture e lavori per le società direttamente o
indirettamente controllate. Le indicazioni sono quelle che sono
state di stimolo per la modifica dell'articolo 7, che a suo tempo
però non erano state recepite o comunque completamente recepite
dalla società, come peraltro l'interpellante ha probabilmente
constatato pure personalmente, anche in ragione delle criticità
interpretative che la norma in allora presentava. Giova altresì
ricordare come con la legge regionale n. 20/2017, che all'articolo
7 dispone per le società l'obbligo di pubblicazione degli esiti
dell'acquisizione di forniture, servizi e lavori, sia di recente
applicazione, essendo stata la stessa applicata sul BUR poco più di
un mese fa, e di come la stessa non dia peraltro puntuali
indicazioni in merito alle tempistiche previste o lasciate alle
società per il loro adeguamento a questa nuova normativa.
In merito alla richiesta dell'interpellante, si sottolinea come
nelle scorse settimane gli uffici abbiano provveduto ad un'analisi
della situazione nonostante una complessiva mancanza, una puntuale
precisazione dell'obbligo legislativo in tal senso rivolto agli
uffici competenti in materia di società partecipate. Dalle
verifiche di cui sopra è emerso che le società direttamente o
indirettamente controllate dalla Regione, oltre ad ottemperare agli
obblighi di pubblicazione già previsti dal Codice dei contratti
pubblici (decreto legislativo n. 50/2016), abbiano in molti casi
già provveduto ad applicare quanto previsto dall'articolo 7 della
legge n. 20/2017. In altri casi, invece, stanno ancora provvedendo
ad aggiornare i propri siti web, così come previsto dalla nuova
normativa.
Ci teniamo infine ad evidenziare che, ad ulteriore chiarimento e
stimolo, sarà emanata una nota informativa rivolta alle società
partecipate sulle novità apportate dalla legge regionale n. 20/2017
con un invito a provvedere, laddove non ancora intervenuti,
all'adeguamento delle nuove disposizioni, al fine di dare una piena
applicazione della normativa in oggetto nei tempi più contenuti
possibile.
Président -
La
parole à la collègue Chatrian pour
la réplique.
Chatrian (ALPE) -
Abbiamo voluto presentare questa
iniziativa proprio perché, a seguito della legge approvata un anno
fa (novembre 2016) e anche della delibera approvata a maggio, a
novembre abbiamo voluto modificare le regole del gioco, in quanto
difficili da applicare. Dal nostro punto di vista era una legge
importante e, insieme a Finaosta, al Governo regionale e al collega
Marguerettaz - che proprio su questa legge n. 20/2016 è intervenuto
tantissime volte in Consiglio per rivederla - a novembre abbiamo
riscritto l'articolo 7, che è molto semplice, collega Testolin:
abbiamo voluto inserire in legge cosa devono fare le società
controllate direttamente o indirettamente per quanto riguarda le
forniture, i servizi e i lavori, cosa di una banalità totale.
Questa volta non abbiamo più voluto scriverlo nelle delibere
applicative o suggerirlo nelle eventuali lettere che lei poteva
inviare alla società partecipate, ma l'abbiamo codificato in
legge.
Cosa dice la legge che abbiamo approvato due mesi fa? Prevede
che per tutte le società controllate direttamente o indirettamente
si debba pubblicare un piccolo
banner
sul sito della Regione
e di Finaosta e si pubblichino gli esiti delle acquisizioni di
forniture, servizi e lavori di importi superiori a 5 mila euro,
indicando per ciascuna di esse il numero delle ditte invitate, il
criterio di aggiudicazione (affidamento diretto, gara chiusa, gara
aperta, gara ad inviti), il contraente e l'importo del contratto. È
quindi semplice e chiaro quanto abbiamo voluto codificare in
legge.
Lei ci dice che qualche società ha iniziato a dare corso a
quanto deciso in questo Consiglio due mesi fa. Adesso io ho cercato
di capire cosa è stato fatto in questi due mesi: Finaosta, INVA, la
Casa da gioco, SITRASB e la Società di servizi Valle d'Aosta lo
stanno facendo. Tutte le altre società, ad oggi, dopo due mesi che
abbiamo scritto insieme quella modifica all'articolo 7, non
pubblicano ancora gli esiti delle gare, nonostante mi sembra
l'avessimo scritto bene; non c'era più alcun tipo di
discrezionalità o di interpretazione, perché è stato veramente
semplificato e resa ancora più facile la trasmissione.
Il punto però più importante per noi, collega, sul quale
probabilmente torneremo, è il fatto che lei non sia ancora riuscito
a dare corso a questa modifica così semplice e chiara. L'obiettivo
di questa modifica era far sapere alla comunità valdostana chi sono
i fornitori delle società partecipate, chi eroga i servizi alle
società partecipate, chi viene invitato, chi non viene invitato e
quali sono gli importi. Le chiediamo nei prossimi giorni, se
possibile, di sollecitare. Che colossi come CVA o come la Impianti
a fune (cito la Cervino) ad oggi non abbiano ancora pubblicato uno
degli esiti - una di queste modifiche risalenti a due mesi fa - è
un po' imbarazzante! Se può essere utile nelle prossime settimane
torneremo su questo argomento, perché penso che l'obiettivo fosse
comune a tutti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK