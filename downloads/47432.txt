Consiglio Regionale della Valle d'Aosta - Oggetto del Consiglio n. 3704 del 6 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3704 del 6 giugno 2024 - Resoconto
OGGETTO N. 3704/XVI - Interpellanza: "Stato dell'arte delle
azioni finalizzate a realizzare il trasferimento degli uffici del
Giudice di Pace".
Marguerettaz (Presidente) -
Punto n. 31 all'ordine del
giorno. Per la presentazione, la parola al collega vicepresidente
del Consiglio Sammaritani.
Sammaritani (LEGA VDA) -
Con quest'interpellanza ci
richiamiamo a iniziative già proposte in questa sede nel maggio del
2022 dove cercavamo di ottenere delle risposte precise, degli
impegni precisi in ordine al trasferimento degli uffici del Giudice
di Pace, Regione Borgnalle al palazzo a fianco del Tribunale di
Aosta, già sede del TAR Valle d'Aosta e attualmente ripartito fra
funzioni varie, un po' di archivio e un po' di sede della Corte dei
conti sezione di controllo. Già all'epoca il Governo ci rispose che
le trattative erano in stato avanzato per poter giungere a questa
soluzione che veniva ampiamente condivisa dal Governo, però,
malgrado le comunicazioni che avevamo ricevuto, da allora non
abbiamo più avuto aggiornamenti e, di fatto, sicuramente un dato è
certo che il Giudice di pace è ancora là dov'era.
Ci siamo quindi un attimo preoccupati perché si tratta di una
soluzione importante per tantissimi motivi che eravamo già spiegato
anche in altre iniziative, ancor prima della mozione che ho già
citato poco fa, quindi vorremmo sapere quale sia lo stato
dell'arte, in particolare le domande sono: se sia ancora attuale
l'intendimento del Governo di procedere a delle azioni per giungere
a questo trasferimento degli uffici del Giudice di pace; in caso
positivo quale sia lo stato dell'arte di queste azioni finalizzate
a realizzare tale intendimento e quali eventualmente possano essere
gli ostacoli ancora da rimuovere su quest'avviato percorso".
Presidente -
Per la risposta, la parola al presidente
Testolin.
Testolin (UV) -
Risponderò nel complesso alle tre domande
insieme.
Rispetto alla situazione del maggio del 2022, c'è stata una
novità che consiste nell'approvazione nel novembre dello stesso
anno del protocollo d'intesa tra la Regione e il Segretario
generale della Corte dei conti, relativo, tra l'altro, alle
modalità di gestione e manutenzione dell'immobile di proprietà
regionale ove è già ubicata attualmente la Sezione di controllo
della Corte dei conti. Con questo protocollo d'intesa, sottoscritto
il 19 dicembre 2022, si è in particolare ridefinita la
localizzazione e la gestione delle sedi degli uffici giudiziari per
razionalizzare l'ubicazione e agevolarne la raggiungibilità e la
fruizione da parte dei cittadini e degli operatori della giustizia.
Presso il Palazzo Ollietti troveranno collocazione pertanto tutti
gli uffici della magistratura contabile, gli uffici del Giudice di
pace, che, di conseguenza, potranno utilizzare anche l'aula per le
udienze che si trova al primo piano del Palazzo. Dal punto di vista
pratico, le competenti strutture dell'Assessorato opere pubbliche,
che provvedono ai lavori necessari anche per la parte della Corte
dei conti, hanno già inserito nella programmazione dei lavori
pubblici due distinti interventi: il primo, per un importo di 680
mila euro, riguarda i lavori di completamento della sala udienze
dei locali attigui al piano terreno, tali lavori sono previsti tra
la fine del 2024 e l'inizio del 2025; il secondo, per un importo di
4 milioni e 540 mila euro, prevede interventi sia in termini di
manutenzione per l'ammodernamento degli uffici, sia sulle facciate
e sul manto di copertura. L'inizio dei lavori è previsto nel
secondo trimestre 2025 per una durata di circa un anno e come prima
fase verranno sistemati gli uffici compresi quelli destinati al
Giudice di pace.
Presidente -
Per la replica, la parola al vicepresidente
Sammaritani.
Sammaritani (LEGA VDA) -
Grazie presidente Testolin.
Abbiamo finalmente delle date e dei numeri anche, questo non sempre
è positivissimo, però in questo caso credo sia un punto di
riferimento importante. Sicuramente i lavori sono da fare e occorre
adeguare sia la parte esterna che soprattutto la parte interna a
quelle che saranno le esigenze di un ufficio giudiziario, un
palazzo naturalmente che potrà assolvere benissimo a questo compito
perché lo ha già svolto, come è stato accennato anche da lei e da
me prima, quando era sede del TAR con una sala di udienze anche
peraltro di prestigio, anche dal punto di vista estetico, quindi
spero che non ci siano intoppi. Non mi pare di aver sentito che ci
siano particolari ostacoli che possano creare intoppi a questo
percorso.
Posso immaginare quindi che attorno alla fine del 2026... ci
vuole ancora parecchio, però il percorso è avviato. Una cosa di cui
bisognerà tenere conto perché sicuramente è un tema che a volte
sfugge un pochino, cioè si pensa al contenitore e non si pensa
troppo al contenuto, ma anche gli uffici del Giudice di pace,
ahimè, sono in difficoltà e in sofferenza per quanto riguarda il
personale, quindi sarà importante, adesso di tempo ce n'è, però il
tempo corre velocemente a volte. Bisognerà pensare al fatto che un
trasferimento di un ufficio giudiziario non è un trasferimento
semplice, oltretutto perché bisogna interfacciarsi, come si può
immaginare, anche con il Ministero della giustizia, i cui arredi
fanno capo a tale Ministero, quindi bisognerà pensare al personale,
ai trasferimenti degli arredi, ai trasferimenti di tutti i
fascicoli che sono un'attività affatto banale. Direi che sarebbe
bene già iniziare a pensare anche a questo percorso perché gli
uffici del Giudice di pace sono abbastanza in sofferenza quanto a
organico, quindi pensare a mantenere la funzione giudiziaria in
corso anche di trasferimento degli uffici sarà cosa di non poco
conto, quindi sarebbe bene iniziare a ragionare anche su questi
tempi, ma avremo magari modo di affrontarli anche un po' più
avanti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK