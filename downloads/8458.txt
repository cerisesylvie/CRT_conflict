Consiglio Regionale della Valle d'Aosta - Oggetto del Consiglio n. 2939 del 8 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2939 del 8 luglio 1987 - Resoconto
OGGETTO N. 2939/VIII - STRUTTURE ESISTENTI E IN FASE DI
REALIZZAZIONE PER L'ASSISTENZA AGLI ANZIANI IN VALLE D'AOSTA. -
(Interrogazione)
PRESIDENTE:
Do lettura dell'interrogazione in oggetto
presentata dal Consigliere Sandri:
INTERROGAZIONE
SOTTOLINEATO
che il problema degli anziani in stato di
disagio sociale è un fenomeno rilevante in Valle d'Aosta;
RICORDATO
che numerose iniziative edilizie sono state
intraprese dall'amministrazione regionale per la soluzione
abitativa per tali anziani, sia in microcomunità che in
macrocomunità;
RITENUTO
fondamentale conoscere con precisione gli
aspetti organizzativi e gestionali di tali strutture;
il sottoscritto Consigliere regionale
INTERROGA
l'Assessore alla Sanità ed Assistenza Sociale per
conoscere:
-
quanti istituti o comunità per anziani siano attualmente
attivi in Valle d'Aosta, con quanti posti disponibili;
-
quanti siano in costruzione o in progetto;
-
i criteri e le modalità di ammissione degli anziani in tali
strutture assistenziali;
-
l'ente gestore e/o di tutela di tali comunità o comunque
quali rapporti intercorrano con le locali Amministrazioni
comunali.
PRESIDENTE:
Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Le microcomunità funzionanti in Valle
d'Aosta sono diciannove ed hanno la possibilità di ospitare 275
anziani; altre due, quelle di Sarre e di Hône, saranno aperte entro
la fine dell'anno, mentre altre sei sono in fase di costruzione
(Pontey ed Introd) o di avanzata progettazione (Fénis, Gressan,
Perloz e Saint-Christophe).
I criteri e le modalità di ammissione degli anziani in tali
strutture assistenziali sono fissati dal piano annuale di
finanziamento dell'assistenza agli anziani in Valle d'Aosta che è
concordato con l'Associazione dei sindaci. In tale piano si
prevede, ad esempio, che debbano essere ospitate innanzitutto
quelle persone che non possono più vivere da sole o che hanno dei
problemi psichici o motori talmente gravi da non consentire loro di
vivere in famiglia.
Ogni anno viene inviata ai Comuni, ed in particolare a quelli
nei quali è presente una delle microcomunità (che, del resto, sono
gestite dai Comuni o da loro consorzi, oppure direttamente dal
Comitato di gestione del Distretto sanitario), una lettera analoga
a quella che è stata inviata nel 1986 e nella quale si diceva:
"In particolare si ricorda che le assistenti sociali devono
far parte - laddove sono costituite - delle Commissioni per la
gestione dei servizi e devono fornire un parere, vincolante per i
Comuni, per l'ammissione alle microcomunità.
A proposito delle microcomunità, si informa che non saranno
corrisposti fondi per spese derivanti dall'ammissione di persone
senza il parere favorevole delle assistenti sociali, le quali
saranno invitate a valutare con il massimo rigore le domande di
ammissione in presenza di un non sempre giustificato aumento di
domande".
Per la conduzione tecnica delle microcomunità, i Comuni o i
consorzi di Comuni si avvalgono dei servizi sociali territoriali.
Tutti gli anni, poi, si svolge un incontro tra l'Assessorato e
l'Associazione dei Sindaci per prendere in considerazione le
possibili innovazioni da introdurre nelle microcomunità.
Inizialmente, infatti, al loro interno non era prevista la presenza
di un amministratore e neppure era possibile effettuare una qualche
forma di assistenza notturna, mentre oggi c'è la possibilità di
avere l'una e di effettuare l'altra. In questi ultimi tempi si sta
cercando di inserire nelle microcomunità anche la figura di un
animatore.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Ringrazio l'Assessore per le sue risposte
che io ritengo esaurienti ed osservo solo che a volte si è peccato
per eccesso di rigore, nel senso che in alcuni casi urgenti, non
essendo rintracciabile con tempestività l'assistente sociale, sono
sorte delle incomprensioni tra i parenti ed il personale sanitario
o qualche amministratore comunale incaricato di gestire le
microcomunità.
È giusto affidare all'assistente sociale un parere vincolante,
ma mi sembra altrettanto giusto suggerire ai sindaci, o comunque
agli amministratori degli enti che gestiscono queste
micro-comunità, di operare con una certa elasticità per consentire
di risolvere rapidamente certe situazioni di emergenza che si sono
verificate in alcuni comuni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK