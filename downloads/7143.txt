Consiglio Regionale della Valle d'Aosta - Oggetto del Consiglio n. 1646 del 28 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1646 del 28 novembre 1985 - Resoconto
OGGETTO N. 1646/VIII - LEGGI DI BILANCIO 1986. - CHIUSURA DEL
DIBATTITO GENERALE.
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Mi spiace che alcuni Consiglieri non
siano presenti perchè c'erano alcune risposte da dare; il
Presidente interverrà dopo, in quanto mi limiterò a scendere nei
dettagli, più che altro tecnici, dei vari quesiti che sono stati
posti e poi il Presidente tirerà le somme del dibattito sotto
l'aspetto più propriamente politico.
A differenza delle repliche svolte negli anni precedenti quella
di quest'anno sarà una replica molto più contenuta perchè (quanto
sto per dire può sembrare un paradosso, ma non lo è) il dibattito è
stato molto più ampio, tanto che a volte si è estraniato da quello
che era il problema particolare ossia la presentazione del bilancio
allargandosi a temi di più ampio respiro derivanti in parte dalle
relazioni che erano state presentate, ma anche dal fatto che il
Consiglio si è calato in diversi problemi che però ritengo sia
giusto affrontare in un momento come quello che si configura con la
presentazione del bilancio, in quanto questo momento coincide con
l'atto politico più importante di una maggioranza.
E' stato un dibattito molto interessante, non c'è stato - per
dirlo con le parole del Consigliere Torrione - il solito gioco
delle parti; da parte mia, mi auguravo che non ci fosse questo
ritornello secondo cui per quanto riguarda la maggioranza tutto va
bene, per quanto riguarda l'opposizione invece tutto va male,
perchè penso che questo non sia vero nè visto dalla parte della
maggioranza, nè visto dalla parte dell'opposizione.
Sono stati affrontati tutti i temi principali e soprattutto nel
momento più giusto. Ho registrato ventidue interventi, cosa che da
parecchio tempo non si verificava, praticamente tutte le forze
politiche sono intervenute nel dibattito e quasi tutti i
Consiglieri hanno avuto modo di esprimere le proprie opinioni in
merito. Abbiamo sfiorato le otto ore di dibattito fra ieri mattina,
ieri pomeriggio e quest'oggi, e come dice il Consigliere Torrione,
una volta tanto ci siamo guadagnati la pagnotta.
Detto questo, mi sembra giusto dare qualche risposta ad alcuni
dei temi che sono stati sollevati, anche se, come dicevo prima,
quest'anno non si è scesi nel particolare delle cifre ma si è
affrontato il dibattito dal lato più politico, più generale, e
forse questa è la maniera più giusta per dibattere un simile
documento.
Molti interventi sono stati centrati sul problema dell'IVA di
importazione, sull'importanza che questa entrata riveste per il
bilancio regionale (avevo detto ieri che costituisce praticamente
il 60% del riparto fiscale), sul fatto che si stiano verificando
delle condizioni per abbattere negli anni a venire alcune barriere
doganali, problema d'altronde che a noi era noto, sul fatto quindi
- come ha detto stamattina il Consigliere Pascale - che si possano
verificare delle altre condizioni perchè questa entrata ci possa
essere tolta in futuro. Questo è però un discorso che pensavo di
aver affrontato ieri, dicendo che - (leggo testualmente il mio
intervento di ieri) -"è indispensabile da un lato indirizzare gli
investimenti in attività che siano in grado di produrre nuova
ricchezza alla comunità valdostana, e dall'altro mettere in atto
tutte le azioni possibili per favorire l'incremento delle entrate
esistenti e di reperimento di nuove entrate svincolate dal settore
doganale, per rendere meno vincolante il nostro bilancio a
decisioni che potremmo non essere in grado di contrastare". Era un
discorso relativo a questi problemi che potranno presentarsi. Si
stanno già affrontando alcuni di questi temi, alcune iniziative
sono in atto, quindi penso che quanto prima saremo in grado di
discutere anche questa iniziativa.
Sempre in relazione a questo problema, si è affrontato il
discorso delle spese correnti che sono aumentate, della
preoccupazione sollevata da diversi Consiglieri, della mia
preoccupazione, come avevo detto ieri, che ancora in un prossimo
futuro queste spese possano aumentare.
Accetto volentieri una tiratina d'orecchi da parte del
Consigliere Ricco, il quale ha sollevato ieri il discorso dell'art.
6 riguardante il riparto fiscale, in cui è previsto che le entrate
di competenza della Regione ma versate fuori valle debbano ricadere
nel riparto fiscale e debbano far parte delle entrate della
Regione. Ne avevamo già parlato lo scorso anno, in occasione della
presentazione del bilancio, ed in quella occasione avevo
preannunciato che nell'ambito dell'organizzazione dei servizi,
della recente ristrutturazione, ci sarebbe stata la possibilità di
esaminare questo problema ed in effetti nella ristrutturazione dei
servizi al mio Assessorato è previsto un posto in organico per una
figura che abbia proprio il compito di cercare di controllare, di
indagare su queste entrate che sono versate fuori valle e che
quindi sono di difficile reperimento, in accordo con gli uffici
finanziari dello Stato che, devo ammettere, in questi ultimi anni
sono sempre stati molto disponibili a fornirci qualunque tipo di
dato per cercare di incrementare queste entrate. E' quindi un
problema che quanto prima concretamente si potrà affrontare perchè
nell'organico è previsto - anche se c'è ancora fisicamente la
persona perchè devono essere espletati i concorsi - questa funzione
che è molto importante e bene ha fatto il Consigliere Ricco a
ricordarcelo.
Le spese correnti, l'ho detto ieri, sono aumentate del 5%. Ho
cercato di dare anche delle spiegazioni del perchè, a mio avviso
queste sono aumentate: con l'entrata in funzione di nuove strutture
sul territorio. Su questo argomento ci sarebbe da fare un grosso
discorso, che non è solo nostro ma che si sta affrontando a livello
nazionale, sulla validità dello stato sociale e se questo debba
essere incrementato in futuro o meno. Il Consigliere De Grandis
diceva giustamente che non dobbiamo dare tutto gratis, che il
cittadino ha diritto ad una giusta assistenza ma alcuni servizi
devono essere pagati. Non voglio certamente entrare in questo
argomento che è molto vasto, ma l'altro giorno leggevo sul "Il Sole
- 24 Ore" un piccolo inciso del premio Nobel per l'economia, il
quale diceva che a suo parere lo stato sociale crescerà ancora,
perchè è lo stesso sistema di vita che si sta evolvendo e sta
creando molto più tempo libero che in passato, la vita media
aumenta e tutti questi cambiamenti faranno sì che probabilmente si
debbano ancora potenziare le strutture di tipo sociale. Non so se
questo si verificherà o meno, sta di fatto che sul territorio
abbiamo fatto alcuni interventi che riteniamo indispensabili ma che
hanno dei costi di gestione che hanno aumentato le spese
correnti.
Si è parlato anche di investimenti produttivi e non produttivi;
personalmente dissento da quanto ha detto stamattina il Consigliere
Pascale, il quale ha classificato tra gli investimenti non
produttivi tutta una serie di opere che vanno dalla sistemazione di
strade, alla sistemazione del territorio, alla costruzione di
paravalanghe e così via.
Dissento perchè questi interventi hanno un duplice motivo per
essere portati avanti: il primo è che creano occupazione, il
secondo è che questi interventi sono comunque necessari per
mantenere in vita altri importanti settori economici. Vorrei vedere
in che condizioni sarebbe il settore turistico, sul quale penso
siamo tutti d'accordo nel dire che è un settore trainante, se non
ci fossero i paravalanghe, se le strade non fossero sicure e via
dicendo. Sono opere che devono quindi essere inserite fra gli
investimenti produttivi ed è un grosso sforzo che abbiamo fatto nel
corso degli ultimi anni perchè avevamo le disponibilità finanziarie
per farlo.
Si è fatta anche una grossa discussione, a mio avviso positiva,
sul fatto che il bilancio consuntivo debba assumere una importanza
maggiore di quella assunta fino ad oggi. Non abbiamo mai posto dei
problemi alla discussione del bilancio consuntivo, anzi se le
Commissioni, se il Consiglio regionale volesse dibattere in futuro
più approfonditamente questo documento ne saremmo ben lieti.
Condivido il parere di coloro che dicevano che il bilancio
consuntivo è un momento politico importante per due aspetti
fondamentali: primo, perchè ci dà la possibilità di verificare se
una certa situazione che si era prevista si è poi avverata;
secondo, perchè al Consiglio regionale, al mio Assessorato in
particolare, dà la possibilità di fare le previsioni per l'anno
seguente, cioè è un valido strumento per preparare il bilancio di
previsione.
E' un momento molto importante e se in futuro si vorrà
dibatterne più di quanto non si sia fatto fino ad oggi ne saremo
ben lieti.
Si è parlato di difficoltà di spesa, ed il Consigliere Mafrica
ha detto anche "non necessariamente per colpa della Giunta". In
effetti è stato affrontato il problema della difficoltà di spesa
legata a diverse circostanze; lo ha detto il Presidente della
Giunta, lo hanno ripreso molti Consiglieri: è necessaria una
efficienza maggiore nella burocrazia del Palazzo, è necessario
dotarsi di tutti quegli strumenti tecnici che possono facilitare
certe procedure. Sono due cose che stanno andando avanti di pari
passo, il nuovo calcolatore sta per essere montato, nuove procedure
stanno per essere studiate, la ristrutturazione dei servizi
all'interno del Palazzo regionale dovrebbe portare a questo
miglioramento.
Si è parlato anche delle competenze della Regione. Il
Consigliere Dolchi ha detto: non rinunciamo a quelle che sono le
nostre competenze. Ieri, quando nel mio intervento ho detto che una
grossa parte del bilancio riguarda spese che in altre Regioni sono
a carico dello Stato e della Provincia, non volevo assolutamente
svincolare la nostra responsabilità da queste competenze: siamo
lieti di avere tutte le competenze, abbiamo sempre sostenuto che ci
debba essere l'autonomia politica e l'autonomia finanziaria.
Pensiamo che l'autonomia finanziaria è stata raggiunta con il nuovo
riparto fiscale mentre l'autonomia politica non è ancora una realtà
perchè alcune competenze nonsono state completamente trasferite.
Per dire che il nostro intento è quello di avere tutte le
competenze che ci sono dovute, porto un esempio (del quale il
sottoscritto ed il collega Perrin si stanno occupando in questi
ultimi tempi) che è quello dei Vigili del fuoco. Si sta cercando di
regionalizzare questo corpo, in quanto è una delle competenze che
ci è stata trasferita dalla legge 196; questo per dire che tutte le
volte che possiamo appropriarci delle nostre competenze, lo
facciamo ben volentieri.
Il mio intervento voleva solo significare che nell'ambito di
questo bilancio, che qualcuno ha definito ricco e che io invece
definisco giusto proprio per questo motivo, c'è una serie di
interventi che altrove sono a carico dello Stato. In Valle d'Aosta
sono a carico della Regione ma proprio per questo riteniamo che il
bilancio così com'è, con le quote dei 9/10 del riparto fiscale,
debba essere mantenuto per queste prerogative.
Il Consigliere Mafrica ha lamentato la mancanza della relazione
programmatica che lo scorso anno accompagnava il bilancio; lo avevo
detto, abbiamo fatto questi incontri con i Comuni, ci sembra giusto
che finiti questi incontri si tirino le somme. Evidentemente nei
capitoli di bilancio ci sono già delle cifre perchè i capitoli di
bilancio che riguardano i grandi lavori pubblici tengono conto di
lavori già iniziati, di lavori che sono di interesse esclusivamente
regionale, ma questi incontri con i Comuni che abbiamo fatto
serviranno per integrare questa relazione e quindi per dare un
senso completo agli interventi che vanno fatti in questi capitoli.
Si è data molta importanza alla formazione professionale, e questo
è stato fatto anche da parte della Giunta tanto è vero che gli
stanziamenti per la formazione professionale sono aumentati del
56%, e questa ci sembra una strada da percorrere.
Il Consigliere Torrione ha lamentato pochi interventi nel
settore dei beni culturali; direi che quest'anno non si è investito
quanto lo scorso anno per un motivo molto semplice e cioè la legge
per la quale avevamo investito 8 miliardi 200 milioni lo scorso
anno è stata approvata in estate, quindi molti interventi sono
ancora da effettuare e proprio per non aumentare quella massa di
residui verso i quali tutto il Consiglio si è dimostrato molto
cauto, abbiamo pensato che era inutile trasferire altro denaro
senza prima aver speso completamente quanto già previsto nel 1985.
Comunque in questo settore ci sono 4,5 miliardi che vanno ad
aggiungersi a questi 8: spendere 12 miliardi non è una cosa molto
semplice, soprattutto in questo settore dove ci vogliono progetti
molto specifici ed anche del personale preparato.
La stessa cosa vale per il discorso che faceva il Consigliere
Millet, il quale dice, per esempio: nel settore degli impianti a
fune avete fatto un programma, sono state date delle grosse cifre e
non avete investito tutta la somma. Evidentemente questi programmi
non vanno realizzati in un anno, vanno realizzati in più esercizi
finanziari; è inutile, se il progetto è di 50 miliardi, stanziare
l'intera cifra nel 1986, perchè sappiamo che nel 1986 sarà
impossibile spendere 50 miliardi. Sono pochissimi gli impianti che
possono essere realizzati nell'arco di un anno, molti vanno avanti
a stati di avanzamento e vengono realizzati in più esercizi
finanziari, quindi c'è stato un primo intervento di 18 miliardi nel
1985 (che verranno spesi nel 1986 perchè sono appena passati i
progetti), ci sarà un altro intervento di 7 miliardi sempre nel
1986, poi nel 1987 si vedrà cosa fare. Ma non ha senso inserire
tutta la somma, o finiremmo solo per aumentare i residui.
E' stato chiesto: "l'avanzo di amministrazione sarà un avanzo
veritiero?" Lo vedremo nel consuntivo quanto sarà l'avanzo, è
inutile fare i profeti quest'oggi. Posso solo dire che lo scorso
anno era stimato 120 miliardi, sono risultati 126 miliardi, quindi
tutto sommato le previsioni sono risultate abbastanza giuste. E' un
avanzo che viene fuori dai libri contabili, ed è quello che
conta.
Vedremo quest'anno cosa succede, ho l'impressione che se lo
abbiamo stimato in 85 miliardi è perchè le risultanze saranno
all'incirca queste.
Ho colto anche alcuni giudizi positivi sull'insieme del bilancio
dalle varie forze che sono intervenute, pur nel rispetto dei ruoli
- perchè questo deve comunque esistere, anche se si è notato un
nuovo modo di condurre il dibattito - e questi giudizi positivi mi
fanno piacere.
Si inizia quest'oggi, come diceva il Consigliere Pollicini, la
seconda parte della legislatura: penso che il modo in cui sono
stati posti i problemi sia un modo giusto per affrontarla. Sono
convinto che ci aspettano tempi duri, che avremo bisogno ancora di
molto denaro, di molte idee e soprattutto di un confronto sereno ma
stimolante, continuo, fra tutte le forze politiche proprio nello
spirito lanciato nel messaggio del Presidente Rollandin.
Con queste ultime considerazioni si conclude la mia replica,
lasciando al Presidente la replica più propriamente politica.
Vorrei solo terminare con una battuta al Vice Presidente Dolchi,
che è una persona di spirito e certamente me la consentirà: egli ha
citato l'Assessore Bordon, che diceva che il bilancio era stampato
e che non si poteva più emendarlo; noi quest'anno avremmo accettato
tutti gli emendamenti proprio nel nuovo spirito che si è instaurato
in questo Consiglio ... ma non sono stati presentati, quindi non
possiamo accettarli!
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je crois que l'intervention qui a été
faite avec la présentation du budget c'était d'une part une requête
et de l'autre une exigence que toutes les forces de la majorité
réclamaient, surtout à ce point de la législature. Sans doute c'est
une réflexion demi-législature qui devrait être d'un côté un examen
de conscience de ce qu'on pouvait faire et de ce qu'on n'a pas
fait, d'autre côté un examen de ce qu'on peut faire et de comment
on peut travailler pour l'avenir.
En effet je dois dire qu'on n'avait aucune intention de dire
rien de nouveau, sauf le fait de reprendre certains discours et de
les coordonner d'une autre façon ou peut-être de dire des choses
que, pour le fait qu'elles sont très simples, souvent on
oublie.
Je veux remercier tous les Conseillers qui ont pris la parole;
je crois que la discussion qui s'est déroulée à ce sujet a été
faite au point de vue avant tout politique et après administratif
pour examiner le programme qui doit être lié, et comment il pourra
être lié, avec les intentions voilà ce que le budget veut dire.
Je disais qu'on est démarré d'une idée très simple où l'homme
est au centre et l'administrateur se fait un devoir de suivre cette
idée de base. Si vous me permettez cette comparaison, je crois que
d'autres idées qui paraissaient très nouvelles, étaient très
simples (toutes les idées des différentes religions dans le monde
se basent sur un point fondamental: aimer le prochain). La notion
sur laquelle on a travaillé pour soumettre à l'attention du Conseil
ces propositions en est autant: travailler pour créer du travail.
Je crois que le mot c'est vraiment travailler, mais il faut que
nous nous entendons sur la signification à donner à ce mot.
Travailler avant tout pour le travail, il pourrait paraître un
paradoxe; au contraire tout le monde a mis en relief que le vrai
problème de ce moment c'est de trouver la façon de donner un
emploi, de prévoir la possibilité d'intervenir aussi pour les
catégories sociales qui sont plus défavorisées, comme le rappelait
le Conseiller Pollicini avant, pour éviter qu'il arrive ce que
quelqu'un a dit: autrefois on disait "tous à la Cogne", aujourd'hui
on dit "tous à la Région". Malheureusement on a dû augmenter le
personnel qui travaille à l'Administration régionale, quand même il
y a eu pendant ces derniers temps toute une série de compétences
que dans le passé n'étaient pas de l'Administration régionale.
Alors il s'agit de voir de quelle façon on peut prévoir la
participation de l'Administration régionale vis-à-vis de l'apport
que les Communes peuvent donner à cet égard. Au moment où on
travaille pour le travail on doit prévoir de résoudre ce problème.
En effet l'ensemble de la coordination du budget qui a rappelé
l'Assesseur Martin vise un but unique: celui de créer de l'emploi à
travers les supports nécessaires à l'entreprise.
Du point de vue de l'Administration régionale c'est à rechercher
la façon pour donner à nouveau un amour pour le travail à
l'intérieur d'elle. Je crois que très souvent, au niveau des
différents bureaux, le problème le plus choquant c'est que la
plupart ne trouve plus un engagement précis, ne trouve plus un
amour pour le travail, tandis que autrefois, le numéro étant plus
réduit, chaque fonctionnaire aimait son travail. Arriver à cette
transformation je crois que c'est une révolution, car chacun a son
rôle, mais je crois que peu de gens aime son rôle. On est à même de
donner des moyens pour arriver à améliorer les conditions des
différents employés administratifs, mais à présent ils n'ont même
plus l'intérêt parfois d'améliorer et là ce sera un des points
difficiles pour chercher de changer en mieux la bureaucratie au
niveau régional.
Je disais avant qu'il faut s'entendre sur le mot travailler:
comment, avec quels moyens. Et voilà le budget: la façon de
travailler nous l'avons indiquée et c'est surtout en donnant une
information correcte. A ce propos plusieurs ont dit qu'il y a un
manque d'informations même au niveau des différentes Communes, au
niveau de la population, il y a un manque de coopération, de
participation. Nous avons indiqué quelques instruments, mais sans
doute l'occasion pour dire si ce que nous venons de proposer c'est
la façon juste de travailler, ce sera au moment où nous aurons la
possibilité de réaliser certains buts et alors on sera à même de
vérifier si ce que nous venons de dire c'est la façon la meilleure
de travailler.
Nous avons dit qu'à ce sujet nous sommes ouverts à toute
collaboration et je crois que là c'est un des points les plus
délicats de la vie démocratique, car d'un côté nous l'avons dit, il
y
a des forces de la majorité qui ont travaillé, qui vont
travailler pour proposer et pour soumettre à l'attention du Conseil
des programmes, qui constitueront l'occasion pour démontrer si nous
sommes à même de prévoir un débat qui puisse même améliorer des
propositions (nous en avons eu différents exemples à ce propos).
Pour le restant, si sur le programme on trouvera des ententes, là
ce sera la façon politique à examiner et à voir à autres niveaux.
Je crois que là c'est la façon correcte de travailler et de prévoir
les rôles des uns et des autres.
Sur ce problèmes le but principal de l'Administration régionale
c'est avant tout - comme toutes les forces ont rappelé - de gérer
cette phase de transformation, qui est difficile, qui peut-être
marche trop vite par rapport à nos systèmes de travail, mais qui
est indispensable pour prévoir l'avenir ou quand même pour gérer le
présent, car je crois qu'on doive être à même de faire un pas en
avant et d'être présent dans les différents domaines. Quel qu'un
est surpris du fait que l'Administration régionale avec la
présentation de ce budget ce soit intéressée un peu de toutes les
catégories. Mais je dirais que c'est un devoir des Administrateurs
de donner une réponse aux différentes exigences de la
population.
Les propositions sont assez simples, le difficile sera à présent
de travailler en utilisant cet instrument, qui est le budget, pour
donner une réponse, car il ne suffit pas d'avoir la possibilité
d'écrire un chiffre d'un côté ou de l'autre; ce sera la façon de
voir quel est le rapport entre la possibilité d'avoir un certain
budget et de donner une réponse correcte aux exigences de la
population.
Je crois que c'est là l'engagement des différentes forces
politiques de donner une réponse réelle, concrète, de façon
qu'elles ne soient plus uniquement des bonnes déclarations, car je
conviens qu'au moment où on fait un débat on fait des déclarations
de bonne volonté. Ce que nous avons voulu soumettre aux différentes
forces c'est d'examiner ensemble l'engagement qu'on va soumettre
sur le budget d'un côté, sur le programme de l'autre.
Nous espérons vraiment qu'on puisse maintenir cet engagement de
toutes les forces politiques, comme j'ai pu constater au niveau de
débat, que sans doute nous pourrons voir aussi au cours de l'examen
des différents projets de loi ou des différentes propositions qui
seront soumises à l'attention du Conseil.
L'ensemble de ce cadre doit prévoir la possibilité de donner la
juste clef de lecture au mot "autonomie". Là quelqu'un l'a dit, il
faut reprendre le discours. Il ne suffit pas de dire qu'on a un bon
Statut, un Statut que personne ne doit réexaminer: bien loin de là.
Je crois qu'on devrait le revoir ensemble pour l'améliorer, et dans
toutes les autres Régions on est en train de faire un débat sur ce
thème avec toutes les forces composant le Conseil, pour vérifier
l'actualité de certaines propositions. C'est un engagement que nous
acceptons très volontiers. Voilà ce que je voulais dire et je
répète que c'est une nécessité d'avoir une liaison très étroite
entre programme et budget, car aux idées doivent suivre des faits
concrets.
PRESIDENTE:
Con le repliche dell'Assessore alle Finanze e
del Presidente della Giunta è chiusa la discussione generale. Ha
chiesto di parlare l'Assessore alle Finanze Martin, ne ha
facoltà.
MARTIN - (A.D.P.):
Prima di passare all'esame dei singoli
capitoli, desidero far presente al Consiglio che nella legenda dei
codici a pag. 9 è stata dimenticata la ripartizione spesa ai fini
amministrativi per Assessorato, che pregherei di distribuire.
Invece dalle pagine 87 alle pagine 95 c'è stato un errore
materiale in quanto in una parte è stato riportato 1985 anzichè
1986. Si tratta di un errore materiale di battitura.
PRESIDENTE:
Signori Consiglieri, le dichiarazioni di voto
le facciamo alla fine della lettura articolo per articolo o le
facciamo adesso? Questa è prassi che decide il Consiglio, anche se
solitamente si facevano alla fine della votazione: non so se si
vuole cambiare. Alla fine? Va bene.
Allora si passa all'esame dell'articolato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK