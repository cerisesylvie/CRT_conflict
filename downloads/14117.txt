Consiglio Regionale della Valle d'Aosta - Oggetto del Consiglio n. 640 del 20 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 640 del 20 aprile 1994 - Resoconto
OGGETTO N. 640/X - Concessione di un contributo di lire
25.000.000 a favore della Comunità montana Monte Cervino nelle
spese previste per l'organizzazione dell'8° edizione del "Superroll
Cervino", in programma il 31 luglio 1994, ai sensi della legge
regionale 31/92. Approvazione e impe­gno di spesa.
Deliberazione - Il Consiglio
Premesso che:
La Comunità montana Monte Cervino ha presentato all'Asses­sorato
regionale del turismo, sport e beni culturali una richie­sta
tendente ad ottenere un contributo nelle spese previste per
l'organizzazione della ottava edizione del "Superroll Cervino",
gara internazionale di skiroll, in programma il 31 luglio 1994.
Alla gara, il cui percorso tradizionalmente si snoda da
Saint-Vincent a Breuil-Cervinia su una lunghezza di circa 30 Km., è
prevista la partecipazione dei più noti e quotati atleti dello sci
di fondo a livello internazionale. La notorietà e il prestigio
degli atleti partecipanti garantiscono alla competizione un alto
livel­lo agonistico e di spettacolarità richiamando sulla
manifesta­zione l'interesse della Rai e dei più importanti
quotidiani e ri­viste specializzate del settore.
La Comunità montana Monte Cervino ha presentato il preven­tivo
delle spese per l'organizzazione della manifestazione in questione
che ammonta a complessive Lire 70.000.000.
Il Presidente della Giunta regionale, acquisito il parere
dell'Ufficio regionale per il turismo, ritiene ammissibili le spese
sopra descritte e riconosce alla manifestazione l'interesse
tu­ristico-promozionale richiesto, ai fini della concessione dei
con­tributi, dalla legge regionale 24 giugno 1992, n. 31.
La Giunta regionale ha ritenuto, pertanto, di aderire alla
ri­chiesta della Comunità montana Monte Cervino mediante la
concessione di un contributo di lire 25.000.000, pari al 35
per­cento circa delle spese preventivate.
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale n. 3/1956 e successive
mo­dificazioni e dell'articolo 21 della legge regionale 18/1980 e
suc­cessive modificazioni, in ordine alla legittimità della
presente deliberazione;
Richiamata la legge regionale 24 giugno 1992, n. 31;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di lire 25.000.000
(venticinquemilioni) alla Comunità montana Monte Cervino, con sede
in Châtillon, Via Chanoux, 11, partita IVA n. 00193840071, pari al
35 percento circa delle spese previste per l'organizzazione
dell'ottava edizione del "Superroll Cervino", gara internazionale
di skiroll, in programma il 31 luglio 1994;
2) di approvare la spesa di lire 25.000.000 (venticinquemilioni)
con imputazione sul capitolo 62520 del bilancio preventivo della
Regione per l'anno 1994 ("Contributi e sussidi ad enti lo­cali per
attività nel settore del turismo e del tempo libero"), che presenta
la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, a manifesta­zione
avvenuta e su presentazione del consuntivo corredato da idonea
documentazione di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479, e di darne esecuzione.
Presidente -
Se non ci sono interventi possiamo
passare alla votazione della deliberazione in oggetto.
Presenti, votanti e favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK