Consiglio Regionale della Valle d'Aosta - Oggetto del Consiglio n. 2764 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 2764 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2764/X Approvazione del finanziamento al Consorzio
dei Comuni di Montjovet e di Emarèse, ai sensi della legge
regionale n. 61/1985, per il completamento dell'impianto di
depurazione consortile sito in Comune di Montjovet. Approvazione ed
impegno di spesa.
Deliberazione Il Consiglio
Premesso che il Consorzio dei comuni di Montjovet e di Emarèse
ha inoltrato all'Assessorato Lavori Pubblici, Infrastrutture ed
Assetto del Territorio, una richiesta documentata tendente ad
ottenere la concessione da parte dell'Amministrazione regionale di
un contributo di lire 200.000.000 per la realizzazione degli
interventi di revisione ed aggiornamento dell'impianto di
depurazione consortile in Comune di Montjovet;
Tenuto presente che:
- con propria deliberazione n. 8608 in data 15 settembre 1989 la
Giunta ha richiesto un contributo statale ai sensi del D.L. 227/89
convertito in legge n. 283/89, per le spese da sostenere per la
costruzione del depuratore consortile in Comune di Montjovet
impegnandosi a finanziare l'importo residuo;
- che il Ministero dell'Ambiente con ordinanza n. 7652 in data
30 dicembre 1989 ha concesso un finanziamento pari a lire
500.000.000;
- che la Giunta regionale con deliberazione n. 7056 in data 24
agosto 1990 approvava la concessione al Consorzio in oggetto di un
contributo di lire 1.600.000.000 finanziandolo per lire 500.000.000
con predetti fondi statali, per lire 300.000.000 sul capitolo 22730
del Bilancio 1990, corrispondente al capitolo 49400 del Bilancio
1993, rinviando a successivo provvedimento la spesa residua;
- che con deliberazione n. 11161 in data 30 dicembre 1993 la
Giunta regionale approvava la concessione della parte residua del
predetto contributo ammontante a Lire 800.000.000;
- che i lavori oggetto della richiesta in argomento, ammontanti
ad un importo complessivo di lorde lire 575.000.000 comprensive
degli oneri di progettazione, relazione geotecnica, direzione
lavori e collaudo, costituiscono lo stralcio a completamento del
progetto generale di cui il primo lotto funzionale è in fase di
ultimazione e che tali lavori si rendono necessari per completare
le attrezzature al servizio delle differenti fasi di trattamento
dei liquami al fine di garantire una più efficace depurazione e
l'ottenimento degli standard qualitativi impostati nella
progettazione generale;
- che dai rendiconti relativi alla contabilizzazione degli
interventi di primo lotto, oramai in via di completamento, risulta
disponibile una quota del contributo a suo tempo concesso
ammontante a lire 310.000.000 derivante dal ribasso effettuato in
sede di gara d'appalto potenzialmente usufruibile per le ulteriori
opere, che può pertanto essere utilizzato per finanziare lo
stralcio a completamento di cui si tratta;
Visto il parere favorevole rilasciato dal Direttore della
Direzione Assetto del Territorio e Infrastrutture di Rete
dell'Assessorato Lavori Pubblici, Infrastrutture ed Assetto del
Territorio, ai sensi dell'articolo 72 della legge regionale n. 3/56
e successive modificazioni e del combinato disposto degli articoli
13, comma 1, lettera e) e 59, comma 2, della legge regionale n.
45/95, in ordine alla legittimità della presente deliberazione;
Delibera
1) di approvare l'erogazione al Consorzio dei comuni di
Montjovet e di Emarèse, ai sensi della legge regionale 61/85, di un
contributo di lire 200.000.000 (duecentomilioni) per completare il
finanziamento relativo alla realizzazione dell'impianto di
depurazione consortile in Comune di Montjovet;
2) di finanziare tale spesa impegnandola sul Capitolo 49400
"Contributi agli Enti locali e ai loro Consorzi per la
realizzazione di impianti di depurazione e relativi collettori
fognanti" (riferimento alla richiesta n. 1052, obiettivo n. 163004)
del Bilancio preventivo della Regione per l'anno 1997 che presenta
la necessaria disponibilità;
3) di stabilire che alla liquidazione di tale somma si provveda
ai sensi della legge regionale 6 agosto 1985, n. 61 su
presentazione di regolare contabilità;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente È aperta la discussione generale. Chi chiede la
parola?
Pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK