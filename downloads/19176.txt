Consiglio Regionale della Valle d'Aosta - Oggetto del Consiglio n. 2323 del 28 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Precedente
Successivo
Resoconto integrale del dibattito dell'aula
Oggetto del Consiglio n. 2323 del 28 novembre 2001 - Resoconto
OGGETTO N. 2323/XI Disegno di legge: "Disposizioni in materia
di personale del Corpo valdostano dei vigili del fuoco.
Modificazioni alla legge regionale 19 marzo 1999, n. 7".
Articolo 1 (Esercizio dell'opzione)
1. Le disposizioni di cui all'articolo 49, commi 1 e 2, della
legge regionale 19 marzo 1999, n. 7 (Ordinamento dei servizi
antincendi della Regione Valle d'Aosta. Modificazioni alla legge
regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale)), si applicano anche al personale
del Corpo nazionale dei vigili del fuoco in posizione di comando
presso il Corpo valdostano dei vigili del fuoco alla data di
entrata in vigore della presente legge.
2. Il personale di cui al comma 1 deve esercitare l'opzione per
il trasferimento nell'organico del personale professionista del
Corpo valdostano dei vigili del fuoco entro trenta giorni dalla
data di entrata in vigore della presente legge. L'inquadramento è
subordinato alla disponibilità di posti in organico ed al
superamento della prova di accertamento della conoscenza della
lingua francese.
Articolo 2 (Modifiche all'articolo 16 della l.r. 7/1999)
1. La lettera a) del comma 2 dell'articolo 16 della l.r. 7/1999
è sostituita dalla seguente:
"a) i servizi tecnici di competenza del Corpo valdostano dei
vigili del fuoco prestati su richiesta di enti o di privati;".
2. Il comma 3 dell'articolo 16 della l.r. 7/1999 è sostituito
dal seguente:
"3. I servizi di cui al comma 2 sono svolti, nel rispetto della
normativa vigente, dal personale professionista, con l'ausilio, in
caso di necessità, del personale volontario.".
3. Il comma 4 dell'articolo 16 della l.r. 7/1999 è sostituito
dal seguente:
"4. Nei servizi a pagamento il versamento è effettuato a favore
dell'Amministrazione regionale, che provvede alla determinazione
periodica delle tariffe relative ai servizi con deliberazione della
Giunta regionale, salvo il caso di apposite convenzioni.".
Articolo 3 (Modifica all'articolo 34 della l.r. 7/1999)
1. La lettera a) del comma 2 dell'articolo 34 della l.r. 7/1999
è sostituita dalla seguente:
"a) età non inferiore ad anni diciotto e non superiore ad anni
trentadue, comprese le eccezioni di legge; il limite massimo di età
si applica anche a coloro che sono titolari di un posto di organico
presso pubbliche amministrazioni;".
Articolo 4 (Modifica all'articolo 35 della l.r. 7/1999)
1. Dopo il comma 3 dell'articolo 35 della l.r. 7/1999 è aggiunto
il seguente:
"3bis. Qualora il corso di cui all'articolo 38 non possa aver
luogo nel termine di tre mesi dall'approvazione della graduatoria
del concorso o non possa essere frequentato nel termine suddetto
per esigenze dell'Amministrazione, si procede comunque alla nomina,
la cui validità resta condizionata al successivo superamento del
corso stesso.".
Articolo 5 (Norma transitoria)
1. La disposizione di cui al comma 3bis dell'articolo 35 della
l.r. 7/1999, introdotto dall'articolo 4, si applica anche alle
nomine in corso di perfezionamento alla data di entrata in vigore
della presente legge.
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Le projet de loi en question a reçu
l’avis favorable unanime de la II
ème
et
de la III
ème
Commission du Conseil, avec un amendement
au texte déposé.
La parole au rapporteur, le Conseiller Cerise.
Cerise (UV) Con questa legge si coglie la disponibilità di parte
del personale del Corpo nazionale dei vigili del fuoco comandato
presso la sede di Aosta di transitare nel Corpo valdostano dei
vigili del fuoco considerato che l'organico di quest'ultimo risulta
ancora scoperto, nonostante il recente reclutamento.
Si propone pertanto di riaprire il termine per effettuare
l'opzione che prevede il passaggio dal Corpo nazionale dei vigili
del fuoco a quello regionale estendendola anche al personale del
Corpo nazionale comandato presso la sede di Aosta. Situazione in
cui si trova il personale del Corpo nazionale dei vigili del fuoco
che per sua scelta non aveva ancora optato di transitare nel ruolo
regionale e che presta servizio presso la sede di Aosta. Nel testo
della legge n. 7/99 tale possibilità era riservata, in sede di
prima applicazione della legge stessa, al personale del Corpo
nazionale dei vigili del fuoco del Comando della Valle d'Aosta.
"L'opzione?"
prevede la proposta di legge
"? deve essere
esercitata entro 30 giorni dalla data di entrata in vigore della
legge"
.
Questo termine appare sufficientemente congruo considerato che
si tratta della terza proroga e che di fatto coincide con la prima
scadenza del comando presso il Corpo valdostano dei vigili del
fuoco degli addetti del Corpo nazionale dei vigili del fuoco qui
comandati. Richieste di ulteriori rinvii, e in particolare quello
ipotizzato di fare coincidere la scadenza per l'esercizio
dell'opzione del passaggio dal Corpo nazionale a quello regionale
con la scadenza del periodo del comando, non trovano possibilità di
accoglimento.
In primo luogo perché la scadenza del periodo di comando è
incerta poiché soggetta a rinnovo come sta avvenendo attualmente e
non si sarebbe potuto legiferare in assenza di date giuridicamente
certe. Questa incertezza avrebbe determinato inoltre
l’impossibilità di bandire il concorso per la
copertura dei posti ancora vacanti, procrastinando ancora il
completamento degli organici. Infine non è di secondaria importanza
il fatto che sono trascorsi quasi due anni dal momento in cui si
poteva esercitare la scelta, tempo che a ragione si può ritenere
sufficiente per fare la scelta.
Si prevede l'aumento a trentadue anni del limite massimo per il
reclutamento in modo da favorire lo stesso.
Vengono confermati, sia pure in via transitoria nelle funzioni
di caposquadra e di caporeparto, gli addetti che hanno superato i
concorsi per svolgere tali mansioni quando il corso abilitante non
viene svolto entro il termine dei tre mesi successivi
all'approvazione della graduatoria. Questa norma si applica anche
alle nomine in corso di perfezionamento alla data di entrata in
vigore della presente legge. È chiaro che per il personale
interessato da questi articoli il passaggio definitivo alla
qualifica è subordinato alla frequentazione con esito favorevole
dei relativi corsi.
Con l'articolo 2 si prevede la possibilità di fare ricorso
all'impiego del personale volontario del Corpo valdostano dei
vigili del fuoco per svolgere i servizi a pagamento. Viene anche
precisato che nel caso di convenzioni non si provvede alla
determinazione periodica delle tariffe relative alle prestazioni a
pagamento. Al riguardo di questo articolo va sottolineato come
l'articolo 5 della legge n. 7/1999 stabilisca l'unicità del Corpo
valdostano dei vigili del fuoco, riconoscendone l'articolazione in
professionista e volontario. Dando al personale volontario la
possibilità di svolgere anche servizi a pagamento, sia pure come
specificato nel disegno di legge in caso di estrema necessità, si
consolida ancora di più questo principio di unità.
Questa possibilità non toglie nulla a quanto avviene circa
l'introito e la destinazione delle somme versate per i servizi
effettuati; ne modifica l'utilizzo del fondo previsto dal contratto
di lavoro che rimane riservato ai professionisti come previsto dal
contratto. In questo modo lo spirito del volontariato resta
intatto; come non viene intaccato il principio di complementarità
tra la componente professionista e quella volontaria; semmai si
rafforza quello della surrogazione della prima con la seconda. In
ogni caso si conferma l'assunto per il quale, al di là delle
necessità contingenti o di altre circostanze, come la vicinanza al
sinistro, la titolarità dell'azione fa capo alla componente
professionale.
Tuttavia qui mi permetto di ribadire una sollecitazione già
avanzata in altra sede: la scelta di ampliare gli spazi di utilizzo
del personale volontario e la crescita della professionalità di
questo, connaturato con l'evoluzione delle tecniche di intervento,
non devono andare a detrimento dell'immagine e del ruolo che i
vigili del fuoco volontari hanno sino qui svolto all'interno del
tessuto sociale dei nostri paesi. Si tratta di una presenza che ha
consolidato tradizioni e attitudini che vanno salvaguardate come
punto di riferimento di una solidarietà che va al di là del bisogno
fisico e dell'urgenza.
Da qui la necessità di tenere ben distinti, sia pure all'interno
dell'unitarietà del Corpo valdostano dei vigili del fuoco,
l'identità, il ruolo e le responsabilità della componente
professionale e di quella volontaria. Spero che di questo se ne
tenga conto nelle sedi in cui si stanno predisponendo gli
adattamenti e gli aggiornamenti di questa normativa in modo da
renderla adeguata alle inarrestabili evoluzioni senza snaturare
questa importante figura che è il vigile del fuoco volontario.
Président
La discussion générale est ouverte.
La parole à la Conseillère Squarzino Secondina.
Squarzino (PVA-cU)
Con questo disegno di legge si
introducono alcune modifiche alla legge regionale n. 7/1999 per
rispondere ad esigenze particolari che sono nel frattempo emerse.
In linea di principio è vero che ogni legge può essere emendata,
specie quando si constata che non recepisce i cambiamenti che nel
tempo sono avvenuti e non consente di perseguire un bene
collettivo. È anche vero che non è opportuno utilizzare lo
strumento della legge per rispondere a problemi di singoli o per
dare ad alcune persone - e perché proprio a loro e non ad altre? e
perché solo in questa occasione e non in altre occasioni? - la
possibilità di avere dei vantaggi. Agendo in questo modo la legge
diventa un po' uno strumento che, come una fisarmonica, si modifica
allargando o restringendo i parametri a seconda delle persone che
ci si trova davanti. Mi spiego, analizzando alcune modifiche perché
tutto il disegno di legge si basa su modifiche al testo
precedente.
Nella riformulazione della lettera a), al primo comma
dell'articolo 2, sembra vi siano soltanto delle riformulazioni
tecniche: si sostituisce, ad esempio, il termine
"i soccorsi
tecnici"
con il termine
"i servizi tecnici"
, come pure
viene inserita la possibilità che la richiesta di questi servizi
venga effettuata non solo da enti, ma anche da privati,
indipendentemente dall'urgenza.
Questo tipo di modifica è importante perché, quando si riaprirà
il Tunnel del Monte Bianco e quando si attiveranno nuove modalità
di controllo della sicurezza, che è affidata ai vigili del fuoco
valdostani, che lavoreranno insieme ai colleghi francesi, in quel
momento i nostri vigili del fuoco lavoreranno secondo procedure,
modalità e tempi stabiliti all’interno della
convenzione del GEIE. In questo caso si tratta di perseguire un
interesse di tipo generale, quindi questa modifica è importante e
utile per rispondere ad un'esigenza che nel frattempo si è,
purtroppo, evidenziata dopo la chiusura del tunnel e per la sua
riapertura.
C’è un’altra modifica che riguarda
l’articolo 3,
"l’innalzamento
dell’età richiesta per partecipare ai concorsi"
:
si passa da 30 anni a 32 anni. Questa modifica non viene richiesta
dalla legge o dal legislatore che l’ha presentato
perché non ho sentito nessuna motivazione in questo senso.
Questa richiesta non nasce dal fatto che si è verificato che
sono più adatti a svolgere il compito di vigili del fuoco i giovani
che hanno superato i 30 anni, ma solo perché alcune persone non
hanno superato il passato concorso e, quando ci sarà il nuovo
concorso, queste stesse persone avrebbero già compiuto i 30 anni di
età previsti dall'attuale legge. Quindi queste persone, che sono
state escluse dal precedente concorso, non avrebbero potuto
partecipare ad un nuovo concorso se non si fosse modificata la
norma. Non metto in dubbio le capacità di questi aspiranti, che
supereranno con alcuni anni in più e in modo migliore le prove di
selezione che misurano la prestanza fisica. In ogni caso è una
norma che è stata fatta ad personam, non per una ma forse per più
persone, però sempre fatta ad personam.
Vorrei soffermarmi su due modifiche che ritengo più importanti,
ma anche più problematiche, in primo luogo quella relativa
all’articolo 1. Al momento
dell’entrata in vigore della legge che istituiva il
Corpo dei vigili del fuoco regionali si chiedeva ai vigili del
fuoco se intendevano passare a questo nuovo organico regionale; era
stato fissato un termine entro cui operare la scelta. Alcuni vigili
del fuoco non hanno ancora optato per il Corpo regionale e,
appartenendo al Corpo nazionale, sono qui operanti in funzioni di
comando. Questa legge concede una proroga fino
all’entrata in vigore della legge stessa, quindi la
proroga di pochi mesi.
Sono d’accordo nel prorogare ulteriormente i
termini e nell’offrire anche a questi il tempo di
decidere ma, dato che la durata del comando di queste persone è
diversa, per alcune il comando scade a giugno 2002, mentre per
altre a dicembre 2002, perché non dare anche a queste persone la
possibilità di scegliere alla fine del loro periodo di comando? In
questo senso presenterò un emendamento. In parte il relatore ha già
risposto parzialmente all’emendamento che
presenterò, ma io ribadisco la mia convinzione che occorra comunque
lavorare per mantenere aperta la possibilità del passaggio dal
Corpo nazionale a quello regionale e viceversa.
La seconda modifica che non condivido riguarda il comma 2
dell’articolo 2, proprio quello con cui si consente
ai vigili volontari di partecipare a servizi a pagamento. Qui ci
sono degli elementi problematici; condivido
l’affermazione del relatore laddove parla della
necessità di tenere ben distinti, sia pure
all’interno dell'unitarietà del Corpo valdostano dei
vigili del fuoco, l’identità, il ruolo, le
responsabilità della componente professionale e di quella
volontaria.
Ora, introducendo qui la possibilità per i vigili del fuoco
volontari di partecipare, seppure in caso di estrema necessità, a
dei servizi a pagamento, viene meno la distinzione della
specificità dei due Corpi dei vigili del fuoco. Credo che con
questa modifica si perda la specificità della professionalità del
Corpo dei vigili del fuoco professionisti: se il loro lavoro può
essere fatto anche da volontari, dove sta la specificità nella loro
preparazione?
D’altra parte si perde la specificità del
volontariato e del carattere di gratuità che caratterizza il loro
servizio. Se essi possono fare servizi a pagamento, dove sta questa
dimensione della gratuità e del servizio alla comunità? Sicuramente
i vigili del fuoco volontari sono presenti nel momento della
calamità e del bisogno, ma nel caso di servizi a pagamento non
c’è un bisogno generale della collettività,
c’è l’esigenza di un servizio che va
garantito da chi è preposto a quel servizio.
Sarebbe molto grave se passasse questo principio: che servizi a
pagamento sono svolti anche da volontari - magari
l’Assessore Vicquéry avrebbe già trovato un modo per
tamponare alcuni grossi buchi dell’USL? - pertanto
presentiamo un emendamento che sopprime quella modifica. So che
questo emendamento ha già avuto una correzione da parte della
commissione, nel senso che è stato introdotto il concetto di
"estrema necessità" ma, nonostante questa correzione, a nostro
avviso non viene eliminata la pericolosità di questa scelta.
Ripeto: se si opera in una situazione di estremo bisogno, certo che
tutti i volontari sono chiamati a dare il loro contributo, ma non
per azioni per cui è previsto un pagamento.
La nostra posizione su questa legge dipenderà da come saranno
accolte le nostre proposte.
Président
La parole au Conseiller Frassy.
Frassy (FI) Sulla relazione al disegno di legge oggetto di
discussione esprimiamo alcune preoccupazioni e perplessità che per
certi versi vanno al di là delle modifiche tecniche del disegno di
legge stesso, perplessità e preoccupazioni perché ci rendiamo conto
che il fatto di gestire questo importante servizio pubblico forse
risulta più problematico di quanto non ci fosse noto fintanto che
era lo Stato a gestirlo direttamente, perlomeno non fosse noto a
noi consiglieri in quanto il rapporto che potevamo avere con i
vigili del fuoco si limitava ad ipotetiche situazioni di
emergenza.
Nel momento in cui il Corpo è passato
all’Amministrazione regionale è evidente che
c’è anche un interesse legislativo e amministrativo
più diretto che ci ha fatto fare una serie di approfondimenti
pertanto noi, Presidente, vogliamo sintetizzare le preoccupazioni
che rileviamo e che sottoponiamo all’attenzione dei
colleghi di Consiglio, ma anche e soprattutto
all’Esecutivo.
Innanzitutto abbiamo capito che nell’ambito del
servizio dei vigili del fuoco c’è una situazione di
crisi di organico a livello nazionale probabilmente perché il
Governo recentemente ha adottato un provvedimento sulla mobilità
relativa al Corpo nazionale consentendo di coprire le carenze di
organico attingendo ai corpi autonomi regionalizzati delle due
Province di Trento e di Bolzano e della Valle
d’Aosta, previo consenso dei rispettivi Governi
regionali.
Il fatto che il Governo sia arrivato a questa determinazione ci
porta alla conclusione che oggi ci siano delle problematiche a
riempimento degli organici previsti alle varie latitudini, nei
diversi distretti e nei diversi presidi sul territorio nazionale.
La Valle d’Aosta a quanto pare non fa eccezione a
questa situazione perché uno degli elementi sui quali si incentra
questo disegno di legge ha proprio riferimento a situazioni di
distacco di comando e impropriamente a quelle che sono carenze di
organico del Corpo stesso.
Ritornando al primo argomento tecnico di questo disegno di
legge, il meccanismo della proroga, noi ci troviamo con questo
disegno di legge a decidere la terza proroga rispetto alle altre
due, che erano già contenute nel disegno di legge regionale
istitutivo della regionalizzazione del Corpo stesso: la legge n.
7/1999.
In quella sede, in legge, si prevedeva che entro 180 giorni
dall’approvazione di quella legge ci fosse questa
finestra per far optare quanti fossero interessati a passare dai
ruoli nazionali a quelli regionali. Una seconda finestra sempre in
quella legge n. 7/1999 era prevista successivamente ad una
procedura di contrattazione sindacale di comparto. Era legittimo
all’epoca ipotizzare queste finestre sul
convincimento che si sarebbe stabilizzato l’organico
del Corpo dei vigili del fuoco.
Oggi come oggi ci siamo resi conto che così non è e ci rendiamo
anche conto che, al di là di quei quattro vigili che hanno
innescato l’esigenza a cui la Giunta ha dato una
risposta di sensibilità - questo va evidenziato -, ci sono altre
situazioni. Infatti ci risulta, dagli approfondimenti che sono
emersi in commissione, che ci siano almeno altre nove persone che
ipoteticamente in una prospettiva di medio/breve termine potrebbero
trovarsi nella stessa situazione dei quattro oggetto di questa
ulteriore terza proroga.
Qui vorrei capire, se il Presidente può darci una risposta, cosa
accadrà qualora queste persone dovessero esprimere la stessa
esigenza, che hanno espresso queste quattro perché se il meccanismo
della proroga in legge viene attuato oggi, penso che a maggior
ragione per un concetto di equità dovrebbe essere reiterato
successivamente. E qui esprimiamo una considerazione in ordine ai
meccanismi legislativi, cioè il rischio di trovare una serie di
leggi e leggine che su singole situazioni personali vanno ad
appesantire il corpus legislativo regionale,
l’esatto opposto del fine che la I Commissione ha
cercato di perseguire con la razionalizzazione della legislazione
regionale.
Avremmo auspicato che, uscendo da quella che è la filosofia
delle proroghe, si istituisse un meccanismo di mobilità permanente,
quella mobilità permanente che lo Stato da parte sua ha già
individuato da tempo e che ha esteso anche ai corpi
regionalizzati.
Sarebbe stato a questo punto - riteniamo - quanto mai opportuno
istituire questa mobilità bidirezionale al fine di consentire, a
coloro che sono distaccati e comandati in questa Regione, di
decidere, ad un certo punto della loro esperienza professionale, di
transitare nei ruoli regionali; così facendo avremmo risolto una
volta per tutte il problema del passaggio da ruolo nazionale a
ruolo regionale e avremmo evitato di trovarci nella situazione
imbarazzante di dover o ripercorrere la strada del provvedimento
legislativo o dare una risposta a quelle che potranno essere
ulteriori situazioni analoghe.
Ma al di là di questo aspetto, che poi è già un aspetto
significativo, noi deduciamo da questi pochi articoli del disegno
di legge oggetto di esame che la situazione è di totale emergenza
per quanto riguarda la gestione dei vigili del fuoco in Valle
d’Aosta perché gli altri tre provvedimenti centrali
di questo disegno di legge nascono su una situazione di carenza di
organico, su una situazione di emergenza e non vorremmo che un
servizio pubblico, che fino ad oggi e fino a prova del contrario ha
sempre dato ottima dimostrazione di professionalità, di
tempestività e di capacità, da domani potesse perdere in parte
queste caratteristiche importanti.
Perché diciamo questo? Diciamo questo perché abbiamo dubbi e
perplessità che i servizi tecnici di vigilanza e di ispezione, che
è vero non sono i servizi dell’emergenza, ma -
diciamo noi - proprio perché non sono i servizi
dell’emergenza antincendio, possano essere espletati
con l’ausilio dei volontari, in quanto i volontari
hanno normalmente una formazione che è finalizzata
all’antincendio.
In una delle modifiche contenute invece in questo articolato
andiamo ad ipotizzare che questi servizi tecnici di vigilanza e di
ispezione possano essere effettuati in situazioni gravi e di
emergenza anche con i volontari ed è evidente che, seppure ciò
venga limitato a situazioni particolari, nel momento in cui si fa
questo tipo di previsione, nei fatti si apre la possibilità a
gestire questa deroga rispetto a quello che era il principio
generale.
Perplessi rimaniamo di fronte all'ipotesi di alzare
l’età per l’arruolamento, se così lo
vogliamo definire, nel Corpo dei vigili ai 32 anni come qualcuno ha
ricordato prima, non su un presupposto oggettivo, ma su un
presupposto soggettivo, ossia sull’età anagrafica di
quei concorrenti al precedente concorso che non sono riusciti a
superare le prove e che molto probabilmente si ripresenteranno al
prossimo concorso, avendo peraltro superato in questo caso
l’età precedente dei trent’anni.
L’articolo 4 di questa legge aggiunge un altro
elemento di preoccupazione, anche perché riteniamo che fare il
vigile del fuoco sia semplice se si tratta di stare in caserma, ma
se si tratta di salire sui mezzi e di andare ad affrontare
situazioni di emergenza, non è forse così indifferente aver fatto o
non aver fatto, Presidente, quei corsi e quelle pratiche specifiche
che sono alla base della formazione. E se il Corpo nazionale dei
vigili subordina la nomina in ruolo dei capisquadra e dei
capireparto alla frequenza delle scuole antincendio, siamo
preoccupati dall’apprendere che in Valle
d’Aosta invece da oggi questa nomina può prescindere
dalla frequenza di questi corsi di scuola antincendio che fra
l’altro in Valle d’Aosta non ci
sono.
La nostra sensazione è che si stia regolamentando una funzione
delicata sull’onda dell’emergenza
organizzativa. Il Corpo che dovrebbe gestire le situazioni di
emergenza ci sembra che stia vivendo invece una regolamentazione di
emergenza.
Abbiamo posto l’accento su queste questioni
perché ci sembrano questioni sostanziali e auspichiamo che giungano
delle risposte concrete che possano fugare questi nostri dubbi e
che ci possano convincere sul fatto che questo disegno possa essere
letto con un’altra ottica.
Vorrei soltanto sottolineare, a suffragio della fondatezza di
queste nostre sensazioni, come l’Amministrazione,
attraverso i propri uffici, abbia recentemente richiamato in
servizio personale volontario e lo abbia richiamato per il periodo
massimo previsto dalla legislazione: sei mesi e penso di non
sbagliarmi affermando che un richiamo di sei mesi - non dico
generalizzato, ma comunque significativo in riferimento a diversi
vigili volontari - non abbia avuto in questa Regione precedenti
perlomeno recenti e sistematici.
Allora noi in conclusione esprimiamo una forte preoccupazione
per le situazioni organizzative del Corpo regionalizzato dei vigili
del fuoco.
Président
La discussion générale est close.
La parole au rapporteur, le Conseiller Cerise pour la
réplique.
Cerise (UV) Credevo di essere stato chiaro nella relazione, ma
vedo che non sono stato convincente, pertanto vorrei puntualizzare
alcune cose.
Il cambiamento della dizione da
"soccorsi tecnici"
a
"servizi tecnici"
risponde meglio?, cioè secondo me era
sbagliato
"soccorsi tecnici"
perché i soccorsi non sono
tecnici, i soccorsi sono soccorsi e basta, sono i servizi che sono
tecnici. Questo per chiarire che la modificazione rettificava
semmai una situazione non corretta.
La questione del pagamento: intanto è vero che è una prestazione
a pagamento alla quale si fa ricorso solo in condizioni di estrema
necessità, quindi limita molto l’utilizzo di queste
persone, comunque sia il pagamento non va in favore del volontario,
ma viene introitato come precedentemente e va peraltro a vantaggio
del personale professionista perché è lui che beneficia di questi
introiti per verticalizzare la sua professionalità, quindi il
volontario fa due volte gratis il servizio: una volta in favore
della collettività e un’altra volta per i suoi
colleghi professionisti. Da questo punto di vista dovrebbe sentirsi
ancora più gratificato.
Volevo poi dire una cosa al Consigliere Frassy: credo che
nessuno come noi ha consapevolezza delle responsabilità che si
hanno nell’avere competenza su corpi come quello dei
vigili del fuoco. Stiamo vedendo in questi giorni come siano
persone che operano in condizioni di estremo pericolo e mettano a
repentaglio la propria esistenza. Questo non è mai sfuggito nel
momento in cui si sono operate delle scelte.
L’articolo 4 secondo me va riletto, nel senso che
sarebbe una mancanza di riguardo nei confronti di personale che ha
già dimostrato di avere capacità tecnica e professionale tale da
assumere maggiori responsabilità o da ricoprire un ruolo e per il
quale è previsto che a questo titolo perviene definitivamente dopo
aver superato un corso, sarebbe una mancanza di rispetto quella di
tenerla in una situazione di limbo solo perché
l’amministrazione del Corpo dei vigili del fuoco non
è in grado di far svolgere immediatamente il corso.
Allora cosa si fa? Si riconosce il ruolo e la funzione che
vengono svolti, ma si precisa che si procede comunque alla nomina,
la cui validità resta condizionata al successivo superamento del
corso stesso, quindi questo personale il corso lo dovrà fare e
verrà confermato in quella mansione nella misura in cui avrà
superato questo corso perché c’è consapevolezza
della responsabilità che ci si assume nel gestire una struttura
delicata come può essere questa del Corpo dei vigili del fuoco.
Si dà atto che, alle ore 17,25, si assenta il Consigliere
Lanièce.
Président
La parole au Président de la Région, Viérin
Dino.
Viérin D. (UV)
Je remercie le rapporteur non seulement
pour son rapport, mais aussi pour ses éclaircissements qui
contribuent à mieux définir quels sont les objectifs et surtout les
finalités de la présentation de ce projet de loi.
Il est fort intéressant d’aborder un projet de
loi du point de vue de la technique législative et des finalités
que tout législateur devrait se fixer, mais il faut ensuite passer
de la théorie à la pratique et ne pas oublier les comportements
précédents, alors il faudrait tout dire. Nous nous rappelons tous,
lors de la législature précédente, des projets de loi présentés par
Mme Squarzino qui visaient une ou deux personnes et qui
d’ailleurs ont eu le vote favorable uniquement des
Conseillers qui les avaient présentés.
Ici c’est facile de dire que ce projet de loi ne
répond pas aux règles de caractère général. Il y a dans tout projet
de loi des finalités d’ordre général et après il y a
des situations spécifiques, comme je pense quand, Madame, vous
aviez présenté ce projet de loi concernant l’IRRSAE,
vous vous proposiez une finalité d’ordre général et
après il y avait un cas spécifique auquel vous teniez
particulièrement, mais il n’y a pas eu scandale de
ce point de vue, à moins que vous ne vouliez également vous insérer
dans le pouvoir législatif ou dans la possibilité de présenter des
propositions.
Surtout que je trouve qu’il y a contradiction
entre cette finalité d’ordre général et ensuite
quand vous proposez, pour ce qui est des "comandi", de proroger
pour quelques personnes, en ne respectant pas, dans ce cas un
critère d’ordre général, qui a été très bien
illustré par le rapporteur, à savoir donner encore une fois, et
c’est la troisième fois, une possibilité à ces
personnels de choisir, mais sans entraver le processus ordinaire,
c’est-à-dire le lancement des concours qui devront
permettre de faire face au manque d’effectifs.
Si nous continuons de proroger cette possibilité - et là je
réponds également à une question qui m’a été posée
par M. Frassy -, c'est que, tout en ayant déjà lancé un concours
(on oublie que c’est le résultat
d’une régionalisation, que ce personnel a eu deux
années pour choisir que le premier concours est terminé, nous avons
54 nouveaux sapeurs-pompiers) nous avons encore besoin des
sapeurs-pompiers et donc nous acceptons ces requêtes.
Quand nous aurons lancé l’autre concours, si nous
aurons encore la nécessité de disposer d’autre
personnel, non seulement nous pourrions accepter
d’autres demandes de prorogation, mais là je
partage? et nous avons adressé une requête dans ce sens au
Gouvernement qui l’a acceptée et l’a
insérée dans la loi à laquelle vous faisiez référence, nous sommes
tout à fait favorables à un processus de mobilité, tout en
respectant les conditions et les règles pour faire partie du Corps
régional.
Donc pour ce qui est de ce problème il n’y a pas
de contradictions, au contraire nous voulons faire face à une
situation que nous avons héritée, à savoir le manque des personnels
et d’effectifs, mais nous avons déjà lancé un
concours et donc il y a eu 54 pompiers qui maintenant iront à Rome
pour participer au cours de formation. Comme nous l'avons déjà
annoncé, il y aura par ailleurs l’ouverture
d’un siège des sapeurs-pompiers professionnels en
basse Vallée.
Je ne partage pas non plus vos considérations quant à la
gestion. Il n’y a jamais eu - mais je ne fais pas
une critique à l’Etat parce qu’il
doit gérer l’ensemble du Corps des sapeurs-pompiers
professionnels dans toute l'Italie -, une attention comme
aujourd’hui quant à: siège, véhicules, personnels,
équipements. On ne peut donc parler d’une gestion
qui est à la débandade. Nous ne partageons pas non plus, mais là ce
sont des points de vue différents, vos jugements quant à la
qualification des sapeurs-pompiers volontaires, au contraire nous
croyons pouvoir compter là aussi sur quelque 1700 volontaires dans
nos communes et qui sont en train d’acquérir
compétences et professionnalisme.
Peut-être en êtes-vous resté à la conception du sapeur-pompier
d’antan, aujourd’hui ces
sapeurs-pompiers ont une qualification, suivent des cours de
formation, peuvent participer aux opérations sous le commandement
des sapeurs-pompiers professionnels puisque nous avons défini une
structure unique. Et donc à cet effet nous vous assurons
qu’il y a attention et que nous continuons à avoir
cette attention du point de vue de l’amélioration
d’un service qui est un service important au-delà
des urgences et en cas de calamités naturelles.
A l’article 4 - le rapporteur Cerise
l’a déjà bien défini - il y a cette disposition que
vous n’avez pas citée:
"? la cui validità resta
condizionata al successivo superamento del corso stesso"
.
C’est un élément de flexibilité que nous
introduisons et non pas de rigidité pour éviter que
quelqu’un, qui a déjà démontré certaines capacités,
ne puisse pas exercer ces capacités dans un moment même où
l’on dénonce un manque
d’effectifs.
Donc ils pourront exercer et nous sommes convaincus que la
responsabilité du commandement fera de la sorte
qu’ils soient utilisés dans ces services où ils
peuvent démontrer cette capacité. Ils seront néanmoins obligés de
participer à ces cours de formation pour avoir une confirmation
quant à leur encadrement. C’est donc sur la base de
ces considérations que, tout en vous remerciant pour
l’intérêt que vous avez démontré, nous ne pouvons
que confirmer la validité des propositions présentées et à cet
égard exprimer notre avis contraire quant aux amendements qui ont
été déposés.
Président
Nous procédons à l’examen article
par article du projet de loi.
A l’article 1
er
il y a un amendement
présenté par le groupe Valle d’Aosta per
l’Ulivo, dont je donne la lecture:
Emendamento Il primo periodo del comma 2
dell’articolo 1 è così sostituito:
"Il personale di cui al comma 1 deve esercitare
l’opzione per il trasferimento
nell’organico del personale professionista del Corpo
valdostano dei vigili del fuoco entro il termine del proprio
periodo di comando".
Je soumets au vote l’amendement:
Conseillers présents: 29
Votants: 2
Pour: 2
Abstentions: 27 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Frassy, Lattanzi,
Lavoyer, Louvin, Martin, Nicco, Ottoz, Pastoret, Perrin, Perron,
Praduroux, Rini, Tibaldi, Vallet, Vicquéry, Viérin D.)
Le Conseil n’approuve pas.
Je soumets au vote l’article 1
er
:
Conseillers présents: 30
Votants: 26
Pour: 24
Contre: 2
Abstentions: 4 (Frassy, Lattanzi, Rini, Tibaldi)
Le Conseil approuve.
Il y a un amendement présenté par le groupe Valle
d’Aosta per l’Ulivo, dont je donne la
lecture:
Emendamento Il comma 2 dell’articolo 2 è
soppresso.
La parole à la Conseillère Squarzino Secondina.
Squarzino (PVA-cU)
Ho ascoltato le precisazioni sia del
Presidente sia del relatore, ma credo che questo sia un punto
importantissimo della legge ed è un punto che crea una svolta
diversa, dà una svolta politica diversa alla funzione del Corpo dei
vigili del fuoco volontari. Rispetto a questo emendamento, non so
se tutti i vigili del fuoco volontari lo hanno discusso, se hanno
accolto questa nuova funzione, se effettivamente hanno esaminato
che questa nuova funzione rientra nel loro status di vigili del
fuoco volontari. Io non credo che questo sia avvenuto perché, se
questo è avvenuto, è avvenuto dopo l’esame in
commissione, dove questo elemento non è emerso.
Credo che sia anche non rispettoso dei vigili del fuoco
volontari intervenire sui loro compiti senza aver prima discusso
con loro queste modifiche. Ripeto: può darsi che questo sia
avvenuto. A noi in commissione una tale informazione non è
arrivata. Sarebbe interessante anche oggi sapere chi è stato
interpellato, quando, in che modo e quale tipo di osservazioni sono
state fatte.
Questo comma è estremamente significativo, è importante proprio
per discriminare il senso dell’operato dei vigili
del fuoco volontari. Credo che sarebbe opportuno soprassedere
rispetto a questa scelta, nel senso che in questo momento forse non
c’è un bisogno così urgente. Forse bisognerebbe
acquisire il parere del Corpo dei vigili del fuoco volontari,
altrimenti si decide sulla loro testa e si dà un cambiamento di
linea al ruolo del Corpo dei vigili del fuoco volontari.
Può darsi che siano tutte vere le osservazioni che ho sentito
fare, però sarebbe importante che queste fossero condivise da chi è
direttamente interessato. Per esempio, questa impostazione, lo
sappiamo, non è condivisa dai vigili del fuoco professionisti,
tant’è vero che si sono anche lamentati di non
essere stati ascoltati prima della predisposizione di questa legge.
Allora io ritengo che, se ci sono esigenze vere, reali, per cui
bisogna intervenire, interveniamo; però discutiamo con chi poi
dovrà attuare queste nuove disposizioni, prima di votarle.
Président
Je soumets au vote
l’amendement:
Conseillers présents: 30
Votants: 2
Pour: 2
Abstentions: 28 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Frassy, Lattanzi,
Lavoyer, Louvin, Marguerettaz, Martin, Nicco, Ottoz, Pastoret,
Perrin, Perron, Praduroux, Rini, Tibaldi, Vallet, Vicquéry, Viérin
D.)
Le Conseil n’approuve pas.
A l’article 2 il y a un amendement présenté par
la II
ème
et la III
ème
Commission, dont je
donne la lecture:
Emendamento All'articolo 2, comma 2, dopo le parole "in caso
di" è aggiunta la parola "estrema".
La parole au rapporteur, le Conseiller Cerise.
Cerise (UV) Ci sono state delle cose non corrette, Consigliera
Squarzino, in quello che lei ha detto perché la dizione
dell’articolo adesso è testuale alla proposta fatta
dalla rappresentanza sindacale che ha "fatto" delle riserve, io
leggo la lettera:
"? Il comma 3 dell’articolo 16
della legge 7/1999 è sostituito dal seguente: "I servizi di cui al
comma 2, lett. a), sono svolti, nel rispetto della normativa
vigente, dal personale professionista, con
l’ausilio, in caso di estrema necessità, del
personale volontario".
Noi abbiamo recepito la loro istanza.
Président
Je soumets au vote l’article 2
dans le texte qui découle de l’amendement présenté
par la II
ème
et la III
ème
Commission:
Articolo 2 (Modifiche all'articolo 16 della l.r.
7/1999)
1. La lettera a) del comma 2 dell'articolo 16 della l.r. 7/1999
è sostituita dalla seguente:
"a) i servizi tecnici di competenza del Corpo valdostano dei
vigili del fuoco prestati su richiesta di enti o di privati;".
2. Il comma 3 dell'articolo 16 della l.r. 7/1999 è sostituito
dal seguente:
"3. I servizi di cui al comma 2 sono svolti, nel rispetto della
normativa vigente, dal personale professionista, con l'ausilio, in
caso di estrema necessità, del personale volontario.".
3. Il comma 4 dell'articolo 16 della l.r. 7/1999 è sostituito
dal seguente:
"4. Nei servizi a pagamento il versamento è effettuato a favore
dell'Amministrazione regionale, che provvede alla determinazione
periodica delle tariffe relative ai servizi con deliberazione della
Giunta regionale, salvo il caso di apposite convenzioni.".
Conseillers présents: 30
Votants: 27
Pour: 25
Contre: 2
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 3:
Conseillers présents: 30
Votants: 27
Pour: 25
Contre: 2
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 4:
Conseillers présents: 30
Votants: 27
Pour: 25
Contre: 2
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 5:
Conseillers présents: 30
Votants: 27
Pour: 25
Contre: 2
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 6:
Conseillers présents: 30
Votants: 27
Pour: 25
Contre: 2
Abstentions: 3 (Frassy, Lattanzi, Tibaldi)
Le Conseil approuve.
La parole au Conseiller Frassy pour déclaration de vote.
Frassy (FI) Il nostro gruppo esprimerà un voto di astensione sul
provvedimento, come ha già fatto sull’articolato,
ritenendo che una parte di quelle perplessità che abbiamo espresso
durante la discussione generale non siano state fugate dalle
risposte che ci sono pervenute e dalla Giunta e dal collega
relatore.
Vorrei solo evidenziare una questione che non è lessicale, ma
sostanziale sull’articolo 4 di questa legge perché
se vogliamo fare l’analisi, collega Cerise,
dell’articolo 4, facciamola pura, ma facciamola in
maniera completa.
Nell’intervento generale mi sono limitato a
richiamare l’articolo 4 e non l’ho
letto, ma nel leggerlo vorrei evidenziare che la nomina fatta in
assenza della partecipazione preliminare, preventiva alle scuole
antincendio, non è a termine e il meccanismo che avete scritto in
legge è un meccanismo che proroga "sine die" la possibilità di fare
poi questi corsi perché si dice che si procede comunque alla
nomina, la cui validità resta condizionata al successivo
superamento del corso stesso.
È leggermente diversa la funzione in questo caso, Presidente,
perché le responsabilità di un capo squadra o di un capo reparto
che opera sull'emergenza, riteniamo che debbano essere appoggiate
su delle professionalità verificate, perciò ribadiamo la nostra
preoccupazione su una gestione non per le strutture, perché
riconosciamo che l’Amministrazione sta facendo un
grosso sforzo anche finanziario nell’ammodernamento
delle strutture mobili e degli stessi beni immobili a disposizione
del Corpo, ma esprimiamo perplessità sulla filosofia di gestione,
se vogliamo usare un termine improprio, di formazione del Corpo
stesso.
Il concetto della mobilità, sul quale abbiamo incentrato una
parte delle nostre riflessioni, è un concetto che il Governo ha
recepito, ma che la Regione ad oggi non ha ancora recepito. La
norma che abbiamo entrambi citato, Presidente, prevede la mobilità
unidirezionale dai corpi regionali a quello nazionale, anche perché
la mobilità in senso inverso dovrebbe essere prevista da una legge
regionale.
La legge n. 7/1999 e la legge che stiamo discutendo e votando
non la prevedono e penso che prima o poi ci dovremo arrivare ad
ipotizzare questo tipo di mobilità perché se non riusciamo a
coprire gli organici, le situazioni di emergenza verranno sempre
gestite con la richiesta agli altri comandi del Corpo nazionale di
distacchi, di comandi e può essere naturale che dopo un certo
periodo di comando, di distacco in questa Regione, quei vigili, per
motivi di natura professionale, ma soprattutto familiare, vogliano
far la scelta di transitare nei ruoli regionali. Noi oggi come oggi
questo meccanismo non lo prevediamo e non lo garantiamo e secondo
noi è un limite che avremmo potuto superare fin da subito.
Per questi motivi ci asterremo.
Président
La parole à la Conseillère Squarzino Secondina
pour déclaration de vote.
Squarzino (PVA-cU)
Come dicevo all’inizio,
il nostro voto dipende dall’accoglimento o meno
degli emendamenti. Abbiamo scelto di emendare solo due punti che
ritenevamo importanti.
Gli emendamenti non sono stati accolti, pertanto voteremo contro
questo disegno di legge pur accettando alcune di queste modifiche.
Sono le modifiche, ripeto, introdotte nel comma 1 e nel comma 4
dell’articolo 2.
Président
La parole au rapporteur, le Conseiller
Cerise.
Cerise (UV) Può darsi che non abbia letto la prima parte
dell’articolo 4, Consigliere Frassy, ma lei non ha
letto gli altri due commi dell’articolo 35 che sono
richiamati. Perché non è che si prende uno che fa il vigile e lo si
fa diventare caposquadra o capoturno, sono persone che hanno
comunque cinque anni di anzianità prestati non con demerito, ma con
titoli, quindi avendo brillantemente svolto il proprio lavoro e che
hanno fatto un concorso, quindi i tre quarti della loro titolarità
a ricoprire quel posto ce l’hanno già. Vorrei dire
che a questo punto il corso potrebbe ritenersi quasi una
formalità?
(interruzione del Consigliere Frassy, fuori
microfono)
? certo, però mi dia atto che tre quarti della loro titolarità è
già conquistata al momento in cui viene attribuita la funzione.
Ribadisco il voto favorevole alla legge.
Président
Je soumets au vote la loi dans son ensemble:
Conseillers présents: 32
Votants: 29
Pour: 27
Contre: 2
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK