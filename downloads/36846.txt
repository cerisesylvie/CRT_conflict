Consiglio Regionale della Valle d'Aosta - Oggetto del Consiglio n. 762 del 9 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 762 del 9 ottobre 2014 - Resoconto
OGGETTO N. 762/XIV - Interpellanza: "Adozione di misure per
limitare le prestazioni inappropriate nel settore
sanitario".
Presidente
- Per l'illustrazione, ha chiesto la parola il
Consigliere Fabbri, ne ha facoltà.
Fabbri (UVP) -
Grazie Signor Presidente.
Signor Assessore, allora parliamo di un fenomeno particolare,
che però ha veramente un grande impatto sulla sanità, sulla sua
gestione e sui suoi costi. Parliamo di quel fenomeno, che è sempre
più diffuso, della medicina difensiva. Due parole tanto per
introdurre l'argomento per chi non è un tecnico e ci ascolta. Cosa
si intende per medicina difensiva? È quella tendenza dei medici
prescrittori, i quali, per scongiurare eventuali procedimenti
giudiziari e richieste di risarcimento eventuali, prescrivono anche
in eccedenza esami e farmaci più del necessario: questo per
proteggersi, come dicevo, da eventuali azioni a cui possono andare
incontro. Viviamo in una società un po' schizofrenica, in cui il
medico, purtroppo, alle volte viene visto proprio come una persona
da cui difendersi, anziché una persona a cui rivolgersi in piena
fiducia. Tutto questo è dovuto anche al fatto...perché, come
dicevo, ci sono addirittura delle società di avvocati che si
specializzano in questo settore, vanno in giro a cercare...questo
lo posso dire personalmente, perché ne ho conosciuti, vanno a
stimolare i pazienti che in qualche modo possono essere
insoddisfatti delle prestazioni del sistema sanitario, piuttosto
che dei loro medici, per poter intavolare dei risarcimenti, che poi
il più delle volte però risultano essere non giusti. Allora, non
dico questo solo in senso negativo, in quanto è giusto che i
pazienti possano sentirsi tutelati nella loro dignità e nella loro
incolumità da quelle che sono le associazioni che provvedono alla
tutela del paziente, questo però non deve sconfinare in quel
fenomeno di cui abbiamo fatto cenno.
Ora, qui voglio riportare alcuni dati che non so - l'Assessore
probabilmente potrà confermarmelo - se si possono ribaltare
direttamente sulla nostra realtà. Dai dati che però io ho avuto,
l'incidenza dei costi della medicina difensiva sulla spesa
sanitaria è circa del 10 percento, stiamo parlando, naturalmente
sulla sanità totale, di 10 milioni di euro, il fenomeno dunque è
diffusissimo. La pressione che i medici avvertono è molto forte e
ciò condiziona il loro operato. Addirittura sempre questi dati che
ho ricevuto parlano del 65 percento dei medici che, per cautelarsi
da questa "disabitudine", chiamiamola così, ricorrono a
quest'artifizio. L'eccesso di autotutela crea dunque una
maggiorazione di circa il 22 percento degli esami strumentali e del
21 percento di visite specialistiche, senza contare i costi
assicurativi che ogni anno lievitano sempre di più. Inoltre, come
dicevo, la liberalizzazione delle tariffe minime degli avvocati e
la possibilità del rimborso solo a causa vinta - questa è una
prassi all'americana che è stata introdotta anche qui in Italia -
hanno aggravato il problema. Siamo addirittura giunti alla
pubblicità televisiva di questo fenomeno.
Ora, vorremmo dunque essere edotti su quella che è la situazione
regionale e quali siano i rimedi che si intendono mettere in atto.
Dicevo, proprio in un momento in cui la sanità ha avuto una
contrazione di finanziamento del 6 percento o del 7 percento
rispetto all'anno precedente, mi sembra che sia molto importante
riuscire ad incidere su quest'argomento per ottenere dei risparmi
che possono essere veramente incisivi su quella che è la nostra
spesa sanitaria. Chiediamo dunque all'Assessore qual è la misura di
questo fenomeno da noi, quale incidenza presumibilmente abbia sui
tempi di attesa degli esami diagnostici e sulle visite
specialistiche e, inoltre, se è possibile in qualche modo
quantificare l'influenza sui costi. Grazie.
Presidente -
Per la risposta, ha chiesto la parola
l'Assessore Fosson, ne ha facoltà.
Fosson (UV) -
Sì, grazie Presidente.
Il problema che lei sottopone alla nostra attenzione è
sicuramente un problema centrale e determinante per lo sviluppo
dell'assistenza sanitaria in Italia e in Valle d'Aosta, dal momento
in cui ogni anno sembra quasi che più l'offerta si amplia più
cresce la domanda. È stupefacente come in un settore come quello
della diagnostica radiologica, ci sia ogni anno un aumento del 10 o
15 percento delle risonanze; è vero che è un esame fondamentale,
però non è che gli altri diminuiscano. È un fenomeno diffuso a
livello nazionale, che è scoppiato forse col modello Lombardia e
che poi ne ha determinato anche la caduta, nel senso che con le
convenzioni nel privato ha dato una più ampia risposta a tutte le
domande, praticamente senza selezionare le domande, ed è quello che
lei citava bene. Oltre ad aumentare i costi, lei ha ragione, io
aggiungerei anche che certi esami, ripetuti, sono nocivi; lo
abbiamo rivisto nello
screening
mammario come la mammografia
ogni anno in casi non a rischio può alla lunga essere, appunto,
nocivo con una serie di esami ripetuti senza che ci fosse una
necessità particolare. Aumentano poi le liste di attesa, quindi non
essendoci una risposta privata aumenta la mobilità passiva e quindi
aumentano i costi. È vero quello che afferma sugli avvocati, ci
sono addirittura all'uscita di grandi ospedali professionisti che
danno dei piccoli dépliant o dei foglietti, dicono:
"non ti
hanno curato bene? Telefona qui"
. È quindi proprio
un'istigazione, ha ragione, all'americana. I dati che io ho sono
superiori al 10 percento. È difficile quantificare
l'inappropriatezza perché bisogna vagliare bene tante cose, però in
Italia i dati dell'Agenas a me risultano sul 25 percento; rispetto
ai dati dei nostri radiologi, le prestazioni radiologiche in Valle
segnalano un'inappropriatezza addirittura del 30 percento.
Quale attenzione se un problema è così importante dal punto di
vista organizzativo? Noi all'inizio di questa nuova organizzazione
della sanità e della dirigenza sanitaria abbiamo previsto diversi
tavoli per affrontare il problema e studiare una strategia. È stato
quindi costruito un gruppo di lavoro proprio sull'appropriatezza
delle indagini diagnostiche, e poi esiste anche il gruppo di lavoro
Cottarelli sulla revisione della spesa sanitaria ministeriale a
livello della salute, di cui il nostro Direttore generale fa parte.
La soluzione è sicuramente quella delle linee guida di accesso alle
prestazioni e ai farmaci. Si pensi adesso sui farmaci per esempio,
i nuovi farmaci sull'epatite C sono dei farmaci miracolosi, con dei
risultati sorprendenti, ma hanno dei costi elevatissimi; se
venissero concessi a tutti, si calcolano 20 milioni di euro di
spesa sanitaria in più e quindi le ASL chiedono un ulteriore
contributo. A questo proposito va detto che si vogliono fissare dei
precisi
step
di "entrata" all'uso di questo farmaco, così
anche ad esempio sull'eterologa perché per i suoi costi per
accedere alle prestazioni devono esserne fissati e i criteri:
l'età, eccetera. Questa penso sia la strada giusta, però come fare
per limitare o controllare l'appropriatezza, ecco, che lì è il
limite, quindi dare meno riflessi negativi sulla salute del
paziente ed eliminare esami non necessari? Soprattutto nel
preoperatorio si fanno tanti esami per delimitare delle masse che
poi comunque devono essere asportate, per cui è proprio una
medicina difensiva, cioè il medico vuole cautelarsi che in un
procedimento successivo non gli si dica: "perché non hai fatto la
TAC o perché non hai fatto questo...". Ci sono due linee per
ottenere una maggiore appropriatezza: o un filtro dello
specialista, sarà un po' quello che dirò dopo al collega Guichardaz
sui LEA aggiuntivi. Noi abbiamo introdotto, come c'è nel resto
d'Italia, un filtro dello specialista, cioè lo specialista che,
vedendo queste richieste e una storia clinica, dice: "no, non ti
faccio l'esame", ma, come lei può capire, è una cosa di difficile
applicazione o comunque entra nella libertà, nella professionalità
del singolo medico. Dobbiamo insistere con l'introduzione delle
linee guida, con la diffusione sul territorio. Esiste anche un
sistema informatico tramite l'Agenas che, applicato sempre alle
prestazioni radiologiche introduce alcuni dati sulla storia;
esempio: "Ha fatto quest'esame? Quanti anni hai? È il primo?, e
alla fine si ha una risposta; esempio: "no, questo è
inappropriato", però, come tutti i sistemi informatici, è molto
anonimo.
Penso che questo percorso sul territorio, per il quale stiamo
cercando di cambiare strategia, riorganizzando l'area territoriale,
cercando di coinvolgere di nuovo i medici, sia il percorso più
corretto. L'appropriatezza si introduce su cinque, dieci percorsi,
dove la spesa è maggiore e il rischio di inappropriatezza è
maggiore; di cui sottolineo la questione di responsabilità
professionale del "decreto Balduzzi", uscito nel 2012, che
all'articolo 3 diceva:
"ha valore la linea guida convenuta a
livello di specialisti, di ospedali e di organizzazioni
scientifiche più sensibili"
, cioè se c'è una linea guida, tu ti
devi attenere. Molti magistrati si sono ribellati a questo, noi
abbiamo fatto anche una serata su questo, il nostro Procuratore
della Repubblica ci diceva:
"però laddove c'è la professionalità
di un medico
- eccetera -
dire: "non fai questo esame",
ecco, non c'è linea guida che può andare ad obbligare"
, quindi
c'è tutto...e questo fin che non si determina questo discorso in
modo chiaro, del rischio professionale: ecco perché la convinzione,
il condividere dei percorsi è probabilmente la strada migliore.
Sicuramente poi - e qui concludo -, ed è la nostra strategia,
rinforzare sicuramente il territorio: più il territorio dà delle
risposte al cittadino, vedasi il cittadino cronico che è seguito
nella sua cronicità, e dà soprattutto indicazioni precise sulla
diagnostica si riuscirà a diminuire la domanda, per cui anche la
risposta sarà inferiore. Non è un percorso che si fa in due-tre
giorni e, come vede, anche in Italia stiamo molto faticando su
questo, proprio perché il problema è il rischio professionale: se
io mi attengo ad una linea guida e poi succede qualcosa, sono
responsabile o no? Grazie.
Presidente -
Per la replica, ha chiesto la parola il
Consigliere Fabbri, ne ha facoltà.
Fabbri (UVP)
- Sì, certo, il problema è grave e
complesso, di questo me ne rendo perfettamente conto, poi coi dati
che mi ha dato lei vedo che anche qui in Valle l'incidenza su
quello che è questo fenomeno è molto molto elevata. È chiaro che
cautelarsi da parte del medico, dal punto di vista professionale, è
un atto più che dovuto, più che accettato. Il cautelarsi invece dal
punto di vista delle conseguenze...solo per le conseguenze
giuridiche, beh, questo è proprio questo che va combattuto. Se
posso, così, riprendere un attimino il discorso e condividere con
lei quelle che sono queste difficoltà, quest'ampiezza del problema
e che...e quindi rendermi perfettamente conto che non è che sia
risolvibile dall'oggi al domani, anche con la piccola esperienza
che ho fatto sul territorio...vorrei proprio invitare chi ha questi
doveri a porre rimedio al problema, a porre particolarmente
attenzione a quello che è il rapporto tra il medico e il paziente e
di non lasciare solo il medico ad affrontare questo problema.
Sicuramente le linee guida e certificate sono di ausilio,
sicuramente, ecco che non siano definitive come strumento
giuridico, purtroppo, è altrettanto vero, però voglio dire...poi
lei me lo conferma che queste cause che vengono portate avanti di
questi rimborsi sono poi cause che nella maggior parte poi vengono
respinte dalla Magistratura, per cui dare uno strumento ai medici a
cui possono appellarsi anche davanti ai pazienti per me è
fondamentale, ma credo che stiate lavorando già su questa linea. Se
posso anche dare un suggerimento, così, che può anche sembrare un
po' aggressivo nei confronti del paziente, se il medico ha questa
linea guida e il paziente, nonostante la linea guida, insiste, beh,
che il paziente se lo paghi! Non mi sembra così sbagliato, voglio
dire, e io credo che, se c'è questo buon rapporto fra il medico e
il paziente, se il medico non viene lasciato solo, se condivide
tutte queste cose qui, si può arrivare anche a questa soluzione.
Grazie.
Presidente -
Grazie collega Fabbri. Punto 23 all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK