Consiglio Regionale della Valle d'Aosta - Oggetto del Consiglio n. 142 del 9 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 142 del 9 novembre 1988 - Resoconto
OGGETTO N. 142/IX - DISEGNO DI LEGGE CONCERNENTE:
"MODIFICAZIONI PER L'ANNO 1988 NELLA DESTINAZIONE DEI FINANZIAMENTI
PREVISTI DALLA LEGGE REGIONALE 9 GENNAIO 1986, N. 4 E SUCCESSIVE
MODIFICAZIONI ED INTEGRAZIONI RECANTE INTERVENTI A SOSTEGNO
DELL'OCCUPAZIONE E A FAVORE DEI LAVORATORI IN CASSA INTEGRAZIONE
GUADAGNI".
PRESIDENTE:
Ha chiesto la parola l'Assessore al
'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Faccio due sintetiche presentazioni per
gli oggetti n. 25 e n. 26.
Il primo disegno di legge autorizza una maggiore spesa di 300
milioni per gli interventi a favore delle imprese che assumono
lavoratori in cassa integrazione. Si tratta di uno spostamento di
fondi, a cause del loro minore utilizzo, dai titoli II e III al
titolo I, come previsto dalla legge n. 4.
La stessa cosa dicasi per il disegno di legge n. 7, iscritto
all’oggetto n. 26, con il quale, per la formazione
degli apprendisti artigiani gestita direttamente dalla Regione,
viene autorizzata una maggiore spesa di 150 milioni, consentita da
un risparmio negli investimenti per l'attività formativa gestita
dalle aziende artigiane. Si tratta, quindi, di uno spostamento di
cifre all'interno dei capitoli previsti dalla legge n. 50.
PRESIDENTE:
Passiamo ora all’esame
dell'articolato.
Do lettura dell'articolo 1.
Art. 1
(Autorizzazione maggiore spesa)
1. E' autorizzata per l'esercizio finanziario 1988 la maggiore
spesa di L. 300.000.000= per i finanziamenti alle imprese di cui al
titolo I della legge regionale 9 gennaio 1986, n. 4, come
modificato dalle leggi regionali) 11 giugno 1986, n. 25 e 2
dicembre 1987, n. 97, recanti interventi a sostegno
dell’occupazione e a favore dei lavoratori in cassa
integrazione guadagni.
2. Alla copertura della maggiore spesa di cui al primo comma si
provvede mediante la riduzione, rispettivamente, per L.
100.000.000= e per L. 200.000.000= degli stanziamenti previsti ai
capitoli 22704 e 35602 del bilancio della Regione per l'esercizio
finanziario 1988.
3. L’autorizzazione di spesa recata per
l'erogazione di finanziamenti ai comuni e alle comunità montane per
l'attuazione di opere e di servizi socialmente utili (Cap. 22704) e
alle cooperative di produzione e lavoro o di servizio di nuova
costituzione nelle spese di avviamento dell'attività (Cap. 35602),
come ripartita dall'articolo 3 della legge regionale 2 dicembre
1987, n. 97 è pertanto ridotta, per l'esercizio finanziario 1988,
rispettivamente, di L. 100.000.000= e di L. 200.000.000=.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE: Do lettura dell'articolo 2.
Art. 2
(Variazione di bilancio)
1. Al bilancio di previsione per l’esercizio
finanziario 1988 sono apportate le seguenti variazioni:
Parte spesa
Variazione in diminuzione
Capitolo 22704 "Contributi ai comuni e alle comunità montane per
l'attuazione di opere e di servizi socialmente utili finalizzati al
sostegno dell’occupazione.
L.r. 9 gennaio 1986, n. 4 Titolo III artt. 21 e 22". L.
100.000.000=
Capitolo 35602 "Contributi a cooperative di produzione e lavoro
o servizio di nuova costituzione nelle spese di avviamento
dell'attività finalizzati al sostegno dell'occupazione. L.r. 9
gennaio 1986, n. 25 art. 3 comma 1° e 2°" L. 200.000.000=
Variazione in aumento
Capitolo 36475 "Contributi ad imprese per interventi a sostegno
dell'occupazione . L.r. 9 gennaio 1986, n. 4 titolo I artt. 1 e 4.
L.r. 11 gennaio 1986, n. 25 art. 1" L. 300.000.000=
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 3.
Art. 3
1. La presente legge è dichiarata urgente, ai sensi del terzo
comma dell'articolo 31 dello Statuto Speciale della Regione Valle
d'Aosta ed entra in vigore il giorno successivo a quello della sue
pubblicazione nel Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Il Consiglio è chiamato ora a pronunciarsi a
scrutinio palese sul complesso della legge.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK