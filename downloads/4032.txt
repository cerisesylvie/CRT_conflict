Consiglio Regionale della Valle d'Aosta - Oggetto del Consiglio n. 351 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 351 del 8 luglio 1981 - Resoconto
OGGETTO N. 351/81 - ORDINE DEI LAVORI.
Presidente -
Passo all'altra parte delle proposte della
Presidenza del Consiglio che riguarda la trattazione dell'ordine
del giorno. Dobbiamo affrontare tre tipi di argomenti: quelli non
trattati e rinviati nella seduta del 29 giugno, quelli che fanno
parte dell'ordine del giorno primitivo, cioè quello che è stato
inviato in data 29 giugno e, infine, gli argomenti aventi carattere
d'urgenza e che sono stati inseriti con due lettere, una in data 2
luglio e una in data 6 luglio. Pertanto, colleghi Consiglieri, la
proposta della Presidenza è questa, anche per venire incontro alle
richieste di alcuni colleghi che hanno fatto presente che gli
argomenti inviati con gli ordini del giorno suppletivi e quindi con
minor tempo a disposizione per il loro esame, sono argomenti di una
certa importanza, e quindi avrebbero bisogno, da parte di alcuni,
di un ulteriore esame.
La proposta della Presidenza, quindi, per venire incontro a
questa necessità, a questa esigenza più che giustificata, e per
mettere un po' d'ordine nella massa di argomenti che ci sono,
sarebbe questa: la trattazione, oggi, di tutti gli argomenti
rinviati nella seduta del 29 giugno e gli argomenti concernenti,
direi così, il primo ordine del giorno, quello normale di cui sto
facendo adesso le comunicazioni, in modo da lasciare per la seduta
di domani ed eventualmente di dopo domani, tutti gli oggetti che
sono poi leggi e regolamenti, e le mozioni che vanno in coda,
riguardanti gli ordini del giorno suppletivi.
Quindi, ripeto: la proposta è di fare stamattina, ovviamente
integrando le interpellanze e gli argomenti rinviati laddove si
andranno a collocare, per esempio quelli dell'Assessore al Turismo,
nel momento in cui possiamo trattare gli argomenti che riguardano
la stessa materia, cioè il 14 ed il 15. In poche parole, trattare
oggi tutti gli argomenti che sono stati rinviati la volta scorsa e
che sono iscritti all'ordine del giorno, e trattare da domani in
avanti tutti gli argomenti che io chiamerei dal 15A in avanti.
Voi avete visto che noi abbiamo dovuto dare una numerazione agli
ordini del giorno suppletivi, questi sono stati classificati dal 15
in avanti. Allora, potremmo trattare oggi il 14 ed il 15; in parole
dal 15A in avanti, la Presidenza propone che si discuta domani e
dopo domani. Io chiedo se il Consiglio è d'accordo su questo
calendario, su questo ordine dei lavori.
Allora, va bene, il silenzio del Consiglio mi fa capire che il
calendario, il programma dei lavori, così come proposto, è stato
accettato e quindi vedremo nei limiti del possibile di rimanervi
fedele. Annuncio fino da adesso che alle interpellanze indirizzate
all'Assessore alle Finanze risponderà il Presidente della Giunta e
che l'Assessore ai Lavori Pubblici Borbey per un lieve intervento
chirurgico è senza voce ed è stato anche invitato a non sforzare
troppo le sue corde vocali, per cui i suoi colleghi gli verranno in
aiuto e il Presidente della Giunta in prima persona, nel caso che
ci fossero dei chiarimenti richiesti all'Assessore ai Lavori
Pubblici Borbey.
Con questo, quindi, è chiuso quello che possiamo chiamare il
primo punto; come ho già detto non ci sono comunicazioni del
Presidente della Giunta, possiamo perciò passare all'esame
dell'oggetto n. 3.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK