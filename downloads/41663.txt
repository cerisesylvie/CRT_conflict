Consiglio Regionale della Valle d'Aosta - Oggetto del Consiglio n. 797 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Organizzazione degli uffici
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 797 del 10 luglio 2019 - Resoconto
OGGETTO N. 797/XV - Interrogazione a risposta immediata:
"Rispetto del principio di trasparenza e di riservatezza dei dati
sensibili da parte dei referenti individuati dal gruppo "Rete
Civica"".
Rini (Presidente) -
Punto n. 2.02 dell'ordine del giorno.
Per l'illustrazione, la parola alla collega Pulz.
Pulz (ADU VDA) -
Nei reciproci impegni per una
collaborazione mirata, sottoscritti dal Presidente della Regione,
dai componenti del Governo e dai Consiglieri regionali dei gruppi
che hanno aderito all'iniziativa, in data 2 luglio 2019, si
conviene che, per ognuno degli obiettivi, Rete Civica individuerà
un proprio referente, anche esterno al Consiglio, che collaborerà
con gli Assessori competenti, il lavoro sarà svolto a titolo
gratuito.
Noi ci permettiamo soltanto di ricordare che, in data 3 aprile
2019, è stata approvata all'unanimità la mozione presentata insieme
da ADU VDA, insieme a MOUV' e Cinque Stelle, poi emendata su
proposta del Consigliere Barocco, relativa alla pubblicazione degli
atti della Regione, al fine di bilanciare il principio della
trasparenza con il diritto di riservatezza dei dati sensibili e
personali in base alla legge sulla
privacy
, problematica
che, tuttavia, ad oggi non ha ancora trovato la giusta soluzione,
forse perché non è così facile, malgrado il fatto che i 30 giorni
concordati siano ampiamente scaduti. In quell'occasione in aula
abbiamo dibattuto a lungo sulla rimozione di quella tenda nera tra
cittadini e istituzione, che avverrà pubblicando sul sito
istituzionale della Regione tutti gli atti e le deliberazioni della
Giunta anche delle precedenti legislature; allo stesso tempo si è
parlato a lungo della necessità di depurare quegli atti, appunto,
dai dati sensibili e personali.
Noi ora ci chiediamo, con non poca preoccupazione, se il Governo
regionale abbia considerato il rispetto del diritto alla
riservatezza nel momento in cui ha sottoscritto questi impegni, che
coinvolgeranno "esperti" di Rete Civica esterni al Consiglio, i
quali non sono stati eletti, malgrado alcuni di loro fossero in
lista, né comunque sono stati nominati come consulenti.
Ciononostante, avranno accesso ai
dossier
, che, come
sappiamo, sono delicati e riservati, dossier di cui devono trattare
gli Assessori in carica e quindi, seppur indirettamente, verranno a
contatto con questi dati sensibili.
Presidente -
Per la risposta, la parola al Presidente
Fosson.
Fosson (PNV-AC-FV) -
Per quei reciproci impegni che lei
sottolinea, io vorrei dire che si tratta semplicemente di
un'interlocuzione politico-organizzativa per facilitare il
raggiungimento degli obiettivi previsti dall'intesa. Come sempre,
quindi nessun atto di natura riservata può essere fornito a
estranei, ma si rispettano le norme previste dal Regolamento del
Consiglio.
Per quanto riguarda quello che lei diceva, della mozione
approvata in data 3 aprile 2019, relativa per l'appunto alla
pubblicazione degli atti della Regione, al fine di bilanciare il
principio di trasparenza con il diritto alla riservatezza, i tempi
si sono un po' allungati, l'ha detto anche lei correttamente, non
era facile e questo non tanto per aspetti tecnici, quanto per la
complessità del contesto generale, come scrivere le delibere e
l'interazione tra i vari servizi. Si pensa, però, che l'ultima
settimana di agosto, ai primi di settembre, sarà possibile la
pubblicazione dei provvedimenti dirigenziali e delibere che non
contengano dati personali.
Présidente -
Pour la réplique, la parole à la collègue
Pulz.
Pulz (ADU VDA) -
Mi dispiace, Presidente, dover
sottolineare che noi Consiglieri e voi Giunta siamo entrambi in
quest'aula in quanto eletti dal popolo. Se la vostra intenzione è
quella di creare un "Governo ombra", potete certo farlo, ma, di
fronte a questa supposta squadra di esperti, non eletti, non
inquadrati in una forma contrattuale da consulenti, a noi sembra
evidente che i principi della democrazia rappresentativa possono
essere messi in discussione. Scusate la franchezza di prima
mattina, ma prima Rete civica entra in maggioranza
de facto
,
però bisogna dirlo a bassa voce, in modo che la gente non se ne
accorga; poi si impegna a fornire un supporto tecnico, leggo
testualmente: "
là ove necessario per la regolamentare
composizione delle commissioni permanenti
", dichiarazione che
farebbe impallidire persino un sofista; poi impongono un programma
militaresco, che va a sovrapporsi ai programmi elettorali dei vari
partiti, senza specificare, come peraltro sottolineava il collega
Sammaritani, se a cronoprogramma eventualmente fallito, si andrà
alle elezioni o se si reimpasta di nuovo tutto, poi, come ciliegina
sulla torta, propongono questi
navigator
. A noi sembra di
poter dire che non tutta la sinistra è nostalgica del modello del
Soviet
Supremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK