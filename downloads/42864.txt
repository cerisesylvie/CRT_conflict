Consiglio Regionale della Valle d'Aosta - Oggetto del Consiglio n. 353 del 24 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 353 del 24 febbraio 2021 - Resoconto
OGGETTO N. 353/XVI - Interrogazione a risposta immediata:
"Valutazioni in seguito ai fatti di Pont-Saint-Martin in ragione
delle prerogative statutarie in materia di altre deleghe
prefettizie e di enti locali".
Bertin (Presidente) -
Punto 3.01 all'ordine del giorno.
Per l'illustrazione consigliere Aggravi.
Aggravi (LEGA VDA)
-
Non voglio tornare
evidentemente su quello che tutti sappiamo sia avvenuto venerdì 12
febbraio al Municipio di Pont-Saint-Martin, ma vorrei concentrarmi
sull'oggetto della domanda. Spesso, durante tutto quest'anno
possiamo dire di pandemia, abbiamo voluto ricordare, e giustamente
ricordiamo, l'importanza che le figure dei sindaci ricoprono nel
complesso sistema di prevenzione e di responsabilità di autorità
sanitaria locale per quello che riguarda non soltanto le semplici
firme delle ordinanze, ma tutto il sistema di prevenzione e
soprattutto monitoraggio diretto della loro popolazione.
Purtroppo, a volte ci sono dei casi che lasciano piuttosto
perplessi come in questo caso e per l'appunto abbiamo voluto
chiedere e vorremmo chiedere al Presidente della Regione per sapere
quali valutazioni e azioni siano state condotte alla luce di questi
fatti, in ragione delle prerogative statutarie in materia di altre
deleghe prefettizie e soprattutto la responsabilità sugli enti
locali. Questo perché? Abbiamo voluto sottolineare l'importanza di
salvaguardare l'immagine delle istituzioni comunali e regionali
tutte. Vorremo che non ci siano situazioni diverse rispetto ad
altri e che ci debba essere rispetto nei confronti anche della
cittadinanza, che sta facendo grandissimi sacrifici e purtroppo
dovrà ancora farne per combattere quello che sta succedendo, e a
volte delle scelte sono direi molto discutibili, perché alcune
scelte, seppur tecniche, non sono molto comprensibili, a volte.
Presidente -
Per la risposta il presidente Lavevaz.
Lavevaz (UV) -
Risulta un po' difficile capire quali
ulteriori azioni si possano ipotizzare o condurre nell'ambito di
una vicenda che, senza voler in alcun modo ovviamente sminuire
l'accaduto, è stata qualificata come una festa o festicciola,
all'interno dell'interrogazione, dando quindi un po' un'immagine di
una cosa organizzata quando invece così non era. Va precisato dal
punto di vista tecnico che, salvo che il fatto costituisca reato e
non è assolutamente questo il caso, il mancato rispetto delle
misure di contenimento del contagio sono normate, come previsto dal
decreto legge 25 marzo 2020 n. 19 convertito poi con la legge 35
del 2020, ed è punito con la sanzione amministrativa del pagamento
di una somma da 400 a 1000 euro.
Come è noto il Sindaco di Pont-Saint-Martin, è stato poi
ampiamente riportato dagli organi di stampa, ha subito ammesso
l'errore commesso e ha anche autodenunciato l'accaduto alla Polizia
locale, fornendo altresì il nome delle altre persone coinvolte e la
Polizia locale ha emesso ovviamente i verbali relativi che, almeno
per quanto riguarda il Sindaco, sono già stati pagati. Quindi la
questione è sicuramente dal punto di vista giuridico chiusa nel
pieno rispetto di quanto previsto dalle norme vigenti.
Per il resto credo che il Sindaco di Pont-Saint-Martin come
dicevo prima abbia ammesso in qualche modo di aver compiuto una
leggerezza, uno sbaglio, e si è scusato per l'accaduto. Valutazioni
o determinazioni in merito di altro tipo dal punto di vista più
politico sono rimessi ovviamente al Sindaco o al suo Consiglio
comunale o eventualmente in ultima analisi alla comunità di
Pont-Saint-Martin.
Presidente -
Per la replica consigliere Aggravi.
Aggravi (LEGA VDA) -
Vede, è stata definita "festicciola"
perché è stato scritto sugli organi di stampa, quindi abbiamo
semplicemente rispettato questo e poi come lei sa le feste spesso
non sono organizzate, ma sono improvvise.
Parlando di immagine, io non mi aspettavo il
compte rendu
dei verbali, io mi sarei aspettato da parte sua, ma forse sono
ingenuo, banalmente un dire "Ho sentito il Sindaco e gli ho detto
magari di fare ammenda o comunque di pensare a quello che ha
fatto"; tutto qua, non volevamo assolutamente fare processi, perché
ci sono altre sedi che hanno fatto quello che dovevano e magari
altre faranno quello che dovranno. Banalmente quello che ci
interessava era appunto la salvaguardia dell'immagine di un Comune
importante della Valle d'Aosta e soprattutto di tutto il sistema
degli enti locali di cui a volte - purtroppo - ci dimentichiamo e
ce ne ricordiamo soltanto nei momenti più particolari.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK