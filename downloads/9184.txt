Consiglio Regionale della Valle d'Aosta - Oggetto del Consiglio n. 3727 del 6 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3727 del 6 maggio 1988 - Resoconto
OGGETTO N. 3727/VIII - GUASTI CAUSATI DA UNA PISTA FORESTALE
TRA I COMUNI DI INTROD E RHEMES-SAINT-GEORGES.
(Interpellanza).
PRESIDENTE:
Do lettura dell'interpellanza in oggetto,
presentata dai Consiglieri Sandri, Mafrica e Torrione:
INTERPELLANZA
RICORDATI i guasti provocati dalla pista forestale del Porta
Ponton, tra i Comuni di Introd e Rhêmes-Saint-Georges, tra cui la
scomparsa della storica strada per Rhêmes, le lesioni di alcuni
edifici rurali di culto e l'asportazione della pietra miliare
scolpita al confine tra i due Comuni, nonché l'asportazione di
notevoli
quantità di inerti;
CONSTATATO lo scarso utilizzo forestale di tale strada,
costruita all'interno di un rimboschimento, e, d'altro canto,
l'accentuarsi di fenomeni erosivi e di instabilità del versante da
essa attraversato;
VENUTI A CONOSCENZA che sarebbe in progetto una larga strada
di collegamento tra la pista forestale in questione e la moderna
strada regionale per Rhêmes;
I sottoscritti Consiglieri regionali
INTERPELLANO
l'Assessore competente per conoscere:
-
i motivi che hanno permesso una così disgraziata
realizzazione della pista forestale;
-
i motivi che hanno consentito l'asportazione di notevoli
quantitativi di inerti e senza la restitutio ad integrum del
terreno;
-
come intenda porre rimedio alla situazione
esistente;
-
in che modo intenda cautelarsi, dal punto di vista
ambientale, per evitare che il tratto in progetto
peggiori
ulteriormente l'impatto ecologico.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
La strada che conduce a Porta Ponton, tra
i Comuni di Introd e Rhêmes-Saint-Georges, in questa interpellanza
è stata da noi definita "disgraziata", in riferimento alla sua
realizzazione, perché ha provocato dei danni ambientali abbastanza
pesanti. Io penso che l'Assessore Perrin conosca a menadito il suo
tragitto, che attraversa per lungo tratto, non un bosco, ma
addirittura un rimboschimento e ciò non deve essere sottovalutato;
non solo, ma è stata realizzata in dimensioni tali per cui molto
difficilmente la possiamo definire "pista forestale". Mi sono
permesso di misurarla a braccia ed è risultato che da un punto
mediano all'estremità della strada ci sono circa 180 centimetri;
utilizzando questa misura, anche se approssimativa, ho toccato in
vari punti i 5,5 metri...
PERRIN
(fuori microfono): Nelle piazzuole!
SANDRI (N.S.):
No, no! Non nelle piazzuole, ma in tratti
larghi. La larghezza media della strada, in ogni caso, è risultata
intorno ai 4,5 metri. Tenga presente che 5 metri è la larghezza
media di una strada statale, secondo la normativa nazionale.
Il problema non è solo limitato alle dimensioni della strada,
che comunque ha segnato il fianco della montagna in modo piuttosto
pesante, tant'è che in un tratto più a monte, e quindi siamo già
parecchio all'interno della Val di Rhêmes, spezza un crinale
estremamente ripido che, a mio parere, presenta anche notevoli
problemi di stabilità, ma è soprattutto incentrato alla questione
dell'asportazione del materiale. Diversi carichi di materiali
inerti sono stati trasportati da camion per contribuire ad arginare
la Dora Baltea.
Considerando le dimensioni e l'importanza dell'opera,
praticamente trascurabile, perché un rimboschimento, proprio perché
tale, ha un'importanza forestale decisamente diversa da quella di
un bosco, e considerando l'importanza economica del materiale
inerte asportato si ha quasi l'impressione che questa strada sia
stata fatta per portare via del materiale. Ciò è vero anche perché
non ci si è neppure fermati dinanzi ad un reperto storico
costituito dalla bellissima pietra miliare posta al confine tra i
comuni di Rhêmes e di Introd, sulla quale i nostri antenati avevano
inciso il segno del confine tra le due zone. Poiché si tratta di
una pietra piuttosto grossa, chi vuole può andarla a cercare lungo
l'arginatura della Dora, in prossimità di Aymavilles, sempreché la
sua parte incisa sia rivolta verso l'esterno, altrimenti, se è
rivolta verso la parte interna, bisognerebbe scavare per poterla
leggere.
Ma ciò non basta, perché c'è tutta una serie di problemi che, a
nostro parere, sono la diretta conseguenza del fatto che il
progetto non è mai stato sottoposto alla valutazione del Servizio
per la Tutela dell'Ambiente. Quest'ultima è anche una delle ragioni
che hanno giustificato la presentazione della presente
interpellanza, nel senso che noi abbiamo paura che...
(...INTERRUZIONE dell'Assessore PERRIN...)
... nella realizzazione di questa strada siano state commesse
alcune irregolarità. Temiamo, infatti che la maggiore ampiezza
della strada, l'asportazione del materiale ed altri rilievi
possibili si siano verificati perché il progetto non è stato
passato al vaglio del Servizio per la Tutela dell'Ambiente, ma sia
stato gestito direttamente dal Servizio Selvicoltura...
(...INTERRUZIONE dell'Assessore PERRIN...)
... Dico solo che queste circostanze ci indicano che la
Selvicoltura, probabilmente, non è adatta a gestire problemi
ecologici importanti.
L'interpellanza vuole anche sapere dalla Giunta come essa
intenda porre rimedio a questa situazione e cioè come e quando si
possa rimettere in sesto questa struttura, specie per evitare che,
nel tratto più a monte, la situazione possa doppiamente peggiorare.
Sappiamo, infatti, che esiste un tratto di strada che collega
questa pista forestale di Porta Ponton alla nuova strada regionale
di Rhêmes, per collegare una frazione che già attualmente è
collegata, senza alcun problema, alla strada regionale e pertanto
una seconda strada sarebbe priva di qualsiasi giustificazione. Nel
pendio più esposto, inoltre, si verrebbe a creare una situazione
pericolosa, perché, a mio avviso, in presenza di problemi legati
alla sicurezza ed alla stabilità del pendio, sarebbe interessante
sapere come intenda intervenire la Giunta.
Anche se non è scritto chiaramente nell'interpellanza, sarebbe
opportuno sapere perché sia stato fatto il collegamento con la
frazione Sarrail, che non ha nulla a che vedere con la
realizzazione di una pista forestale.
PRESIDENT
: L'Assesseur à l'Agriculture, Forêts et
Environnement a demandé à prendre la parole; il y a droit.
PERRIN (U.V.):
Nous avons réalisé cette piste forestière
car elle est incluse dans le programme des pistes contre les
incendies forestiers A et B. L'insertion de cette piste dans le
programme A et B avait été voulue puisque l'endroit a déjà été dans
les années passées l'objet d'incendies forestiers qui n'ont pu être
arrêtés que bien plus haut; le reboisement est intervenu après
l'incendie d'il y a plusieurs années. La piste permettra de
récupérer une partie des terrains agricoles, de continuer le
reboisement et d'essayer à longueur d'années de reboiser aussi le
cône de déjection, la partie située vers le sommet de la piste.
Elle présente donc un intérêt pour la sylviculture non indifférent
et c'est la raison pour laquelle elle a été réalisée. Il n'a pas
été enlevé de matériel de cette piste; il a été entièrement employé
sur place, pour la construction de la dite piste.
Le tronçon d'endiguement effectué en amont du pont l'a été par
la réalisation de la piste forestière par la même entreprise et le
matériel pierreux a été utilisé pour cet endiguement; le restant a
été mis sur place pour la création des zones en relevé de la piste
même. Aucun camion de matériel n'est sorti de l'endroit.
Les travaux de cette piste ne sont pas encore terminés car nous
avons proposé une variante. Le projet initial prévoyait de passer
d'un côté sur le petit oratoire; justement, pour sauver cet
oratoire, on a modifié le tracé et apporté une variante. Le projet
initial de la piste prévoyait de déboucher sur le plan de Moreau, à
Porta Ponton.
M'étant rendu sur les lieux et ayant constaté que d'un côté il
aurait fallu abattre une paroi rocheuse et d'un autre on aurait dû
enlever ce qui reste de l'ancienne Porta Ponton, nous avons demandé
à la Commune une variante de la piste; cette dernière, au lieu de
déboucher sur le plan de Moreau, descendra sur la route
interpodérale qui est en aval.
Actuellement il n'existe aucun projet d'élargissement d'autres
pistes, puisque le C.R.P.T. avait examiné le projet, et ce qui a
été permis il y a deux ans par le C.R.P.T. ne prévoyait pas la
liaison entre le village de Tache et la piste actuelle qui devrait
passer sur le vieux pont du village de Tache.
En faisant cette piste nous avons essayé de sauvegarder les
pièces historiques. Malheureusement il faut avouer que l'ancienne
borne à la limite des deux communes a malheureusement été enlevée;
nous en avons déjà demandé une qui ne sera pas ancienne mais aura
le même but que la vieille borne.
Pour ce qui est de la stabilité du sol, la construction de cette
piste n'a pas causé de déséquilibre; nous sommes convaincus de la
possibilité de réaliser le reboisement sur le cône de déjection, ce
qui améliorera le paysage.
Pour la piste elle-même, les travaux ne sont pas encore
terminés; cet été il sera pourvu à l'engazonnement des talus et à
leur reboisement. Cela éliminera le signe que l'on voit en passant
sur la rive droite du torrent et consolidera la piste
elle-même.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Sono estremamente contento di svolgere le
funzioni di Capogruppo della Sinistra e spero di poterlo fare
ancora per molto tempo. Avevo già proposto ai compagni socialisti e
comunisti di presentare una lista unica, ma non hanno
accettato...
(...INTERRUZIONE del Consigliere BAJOCCO....)
... Purtroppo, il compagno Bajocco non è d'accordo. Ringrazio,
in ogni caso, l'Assessore per le risposte che ha dato, anche se
devo osservare che ha ammesso l'esistenza di alcuni problemi come,
ad esempio, la scomparsa della pietra miliare, il fatto che questa
strada, certamente ancora brutta,...
(...INTERRUZIONE del Presidente ROLLANDIN...)
... Vedo che anche il Presidente della Giunta concorda con Nuova
Sinistra ed io sono felice anche per questa...
TONINO
(fuori microfono): Convergenza!
SANDRI (N.S.):
...convergenza. Voglio sperare che, nel
corso dei lavori della prossima estate, si baderà anche all'aspetto
paesaggistico, anche se rimane il rimpianto che, forse, si sarebbe
potuto fare qualcosa di più e di meglio per questa strada.
Mi rimangono anche dei dubbi che, nel tratto più a monte,
laddove c'è il cono di deiezione, il passaggio di questa strada
comporti problemi di stabilità. Se si facesse il rimboschimento, mi
potrei dichiarare felice, ma sarà la storia a dimostrarci come
andranno a finire le cose, anche perché si tratta di una zona in
cui occorre procedere con molta cautela.
Rifiuto, invece, nel modo più totale, le osservazioni fatte
all'inizio dall'Assessore e cioè che l'incendio si riferisse al
momento in cui c'era il bosco. In un rimboschimento, che ha
caratteristiche completamente diverse, la strada avrebbe potuto
essere realizzata diversamente, sia in termini dimensionali
(larghezza), sia in termini di posizione. Proprio in prossimità del
cono di deiezione, verso valle, a strada sarebbe potuta passare un
po' più in basso, più vicina al torrente, segnando così di meno la
montagna. Si tratta, comunque, di pareri che io ho raccolto e che
mi paiono abbastanza documentati.
Infine, vorrei raccomandare all'Assessore ed alla Giunta di
essere più precisi negli espropri, quando si realizzano opere di
questo genere. Certi problemi, infatti, nascono anche perché la
gente viene espropriata senza che sia bene informata su ciò che
avviene e senza essere pagata nei tempi e nei modi che possono
qualificare l'azione di un'amministrazione ben organizzata. Certe
ferite anche "umane", come la sparizione di reperti od oggetti
vari, sono dovute forse anche all'insorgere di questi problemi.
Noi abbiamo raccolto le testimonianze su numerosi trasporti di
materiale avvenuti al di fuori dei lavori di quella strada e,
pertanto, sono ancora convinto che le arginature della Dora Baltea
contengono anche la famosa pietra miliare di cui ho parlato
prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK