Consiglio Regionale della Valle d'Aosta - Oggetto del Consiglio n. 257 del 1° dicembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 257 del 1° dicembre 2003 - Resoconto
OBJET N° 257/XII - Communications du Président de la Région.
Président - La parole au Président de la Région, Perrin.
Perrin (UV) - Le 19 novembre dernier, la Région a été informée
par le Procureur de la République d'Aoste que M. Luigi Bassignana,
fonctionnaire de l'Administration régionale en service au
Département du territoire, de l'environnement et des ressources
hydriques de l'Assessorat du territoire, de l'environnement et des
ouvrages publics, était inculpé de corruption et d'actes contraires
aux devoirs de sa charge et qu'il était placé en détention
préventive. A l'heure où je vous parle, le Département du personnel
et de l'organisation a suspendu de ses fonctions et privé de sa
rémunération ledit fonctionnaire, en application de la procédure
disciplinaire et des dispositions en matière de contentieux du
travail visées à la convention collective régionale. Pour le
moment, aucune autre information n'a été transmise à
l'Administration régionale. Je peux donc simplement vous dire que
nous avons été très surpris. Nous sommes néanmoins certains que la
Magistrature saura faire toute la lumière sur cette affaire. Voilà
donc tout ce que je suis en mesure de vous communiquer, puisque je
ne dispose pas d'autres éléments, même si bien évidemment
l'Assessorat du territoire a commencé ses vérifications internes
dès qu'il a pris connaissance des faits en question. J'ajouterais
tout de même que j'avais l'intention d'aborder ce sujet au-delà du
fait que le groupe "Arcobaleno-Vallée d'Aoste" ne dépose une
requête en ce sens, car le Gouvernement considère qu'il est de son
devoir de fournir à cette Assemblée tous les éléments nécessaires
pour qu'elle puisse débattre d'un événement dont nous n'entendons
certes pas étouffer l'importance.
Le 28 novembre dernier, j'ai pris un arrêté portant nomination
au poste de Recteur de l'Université de la Vallée d'Aoste de
Monsieur Pietro Passerin d'Entrèves, professeur extraordinaire de
la faculté de Sciences mathématiques, physiques et naturelles de
l'Université de Turin et ce pour les années 2003/2004 à 2006/2007.
Cette mesure, qui déroge aux dispositions statutaires de
l'Université, s'est avérée nécessaire car, à l'issue de sa réunion
du 26 novembre, le Conseil de l'Université de la Vallée d'Aoste a
jugé que les propositions du Sénat académique n'étaient pas
recevables, ce dernier n'étant pas valablement constitué. Compte
tenu du fait que le délai de prorogation - soit 45 jours - du
mandat attribué à Monsieur Emanuele Maria Carluccio touchait à sa
fin, j'ai donc procédé à la nomination du nouveau Recteur de
l'Université en ma qualité de Président du Conseil de l'Université.
La nomination du Professeur Passerin d'Entrèves marque l'ouverture
d'une nouvelle phase de la vie de l'Université valdôtaine, un
renforcement du projet de développement amorcé sous la direction de
M. Carluccio, son premier Recteur, que nous remercions pour
l'engagement et le professionnalisme dont il a fait preuve tout au
long de son mandat.
Président - La parole au Conseiller Curtaz.
Curtaz (Arc-VA) - Voglio ringraziare il Presidente della Regione
per aver accolto la nostra richiesta di riferire in aula in ordine
alle vicende che hanno coinvolto personale regionale, in
riferimento a presunte accuse di corruzione per quanto riguarda i
lavori post alluvione. Abbiamo appreso formalmente che alla Regione
è stata comunicata questa inchiesta e che le persone interessate da
questa indagine sono state sospese dal lavoro, diciamo atti dovuti.
Se nella forma ho espresso il mio apprezzamento per il Presidente e
per la sua sensibilità, non altrettanto magnanimo sarà il mio
riferimento al merito della comunicazione, perché c'era da
aspettarsi quanto meno da parte sua, che ha un tempo a disposizione
illimitato, una qualche riflessione rispetto a quello che succede
in questi palazzi. Torniamo su un problema già sfiorato altre volte
in quest'aula, ma che continua a non essere affrontato con
determinazione: quello dei controlli.
Non ci stancheremo mai di dire che quest'aula non è un tribunale
e quindi i processi penali vanno fatti altrove, ma non vorrei che,
fatta questa osservazione, si pensasse che in quest'aula non si può
parlare delle conseguenze politiche che hanno certi atteggiamenti,
della sostanziale inefficacia dei controlli amministrativi, di una
macchina burocratica che si sta dimostrando incapace di controllare
e correggere sé stessa. Penso che questa Assemblea debba farsi
carico di affrontare questo problema con la necessaria
tempestività.
Su questo tema si è soffermata a lungo e diffusamente la
commissione che si occupò del cosiddetto "affaire Maccari",
commissione che relazionò in Consiglio, e in quella occasione ci
fu, relativamente a quei fatti, un intendimento unanime da parte
delle forze politiche presenti circa la necessità di affrontare
questi problemi. È passato quasi un anno e nessun provvedimento
concreto è stato adottato, nonostante questo tema dei controlli
fosse indicato come fra i temi programmatici di questa maggioranza,
nonostante che il Presidente della Regione, a seguito di una nostra
interpellanza dello scorso mese di settembre, avesse detto che era
in corso di costituzione un gruppo di lavoro che avrebbe elaborato
delle proposte. Noi almeno oggi speravamo di sentire qualcosa circa
la costituzione effettiva di questo gruppo di lavoro, circa il
lavoro svolto. Ho ragione di ritenere che questo gruppo di lavoro
non sia stato ancora costituito.
Chiaramente, Presidente, non possiamo affrontare questo tema in
5 minuti, di sicuro torneremo su questo argomento, perché è un tema
di particolare gravità e per l'episodio in sé, se verificato, e
perché è il sintomo di un malessere più generale dal quale la
nostra Amministrazione non riesce a guarire. Il nostro gruppo
quindi si riserva di assumere iniziative più puntuali e pertinenti
fin dal prossimo Consiglio, affinché questo tema abbia una
discussione e delle soluzioni adeguate all'interno di
quest'aula.
Président - La parole au Conseiller Frassy.
Frassy (CdL) - Penso che alcune riflessioni vadano fatte. Il
Presidente della Regione si è detto "surpris" per le note vicende
che la settimana scorsa hanno portato ancora una volta la
Magistratura ad occuparsi dell'amministrazione della Regione Valle
d'Aosta. Noi siamo un po' meno "surpris" di quanto non lo sia lei,
forse perché sia io che il collega Curtaz avevamo visto da vicino
una certa realtà nell'esperienza di quella Commissione di
inchiesta, che aveva visto coinvolto il livello dei funzionari
attraverso il Capoufficio stampa Maccari, ma aveva visto
interessato anche il livello politico attraverso il coinvolgimento
prima dell'Assessore Lavoyer e poi le dimissioni della "Giunta
Viérin". Ci eravamo resi conto di due situazioni: lo scollegamento
e la difficoltà di rapporti fra il livello dirigenziale e il
livello politico.
In quella relazione che quel Consiglio - che in buona sostanza è
questo Consiglio, non solo per la continuità di una parte dei
componenti di questa XII legislatura rispetto a quelli della XI, ma
soprattutto per la continuità di quella maggioranza costituitasi
all'indomani della crisi della "Giunta Viérin" -, che queste forze
politiche avevano in maniera unanime approvato, emergevano delle
evidenze di grande criticità, delle situazioni di grande
preoccupazione che mi avevano portato a dire in quel momento che vi
era il rischio di avere una macchina fuori controllo. Lo avevano
detto i fatti, oltre che la relazione che unanimemente la
commissione e poi il Consiglio avevano ratificato. Passerà fra poco
un anno da quegli eventi che portarono alle note vicende, ma niente
è stato fatto. In termini politici questa Assemblea ha archiviato i
lavori di quella commissione, ha "girato gli occhi" da un'altra
parte e ha tirato avanti e devo dire che non ha tirato avanti per
molto, Presidente, perciò sono sorpreso della sua sorpresa, perché
la sua esperienza di amministratore di lungo corso dovrebbe averla
portata a capire che o qui avete la volontà politica di intervenire
- e dico pesantemente - su certi meccanismi, altrimenti la
reiterazione delle questioni, che si sono già reiterate, di
malaffare, di "mala gestio" di questa
amministrazione… saranno situazioni
senza fine, perché o si cambia in maniera significativa un certo
tipo di meccanismo, oppure saremo destinati a vivere sotto il
controllo della Magistratura.
Archivio questo argomento, perché ve n'è un altro che è
altrettanto importante e sul quale penso vada fatta una
riflessione. Questa Amministrazione, assente nel gestire i propri
apparati interni, diventa prepotentemente presente nel gestire dei
soggetti istituzionali come l'Università: "la libera Università
della Valle d'Aosta". Avevamo ironizzato, Presidente Perrin, su
questo aggettivo "libera" università; avevamo detto che eravamo
soddisfatti della creazione finalmente di una realtà universitaria
in questa Regione; avevamo espresso l'amarezza che quella realtà
passasse attraverso la parodia piena di valore e di significato:
"libera", perché quei soggetti, che avrebbero potuto in base
all'atto costitutivo entrare poi nell'Università, a distanza di 2-3
anni, non si sono visti. Quella università è una propaggine di
questa Amministrazione e la cosa incredibile sono i modi in cui si
è arrivati a sostituire il rettore. Lei, Presidente, ha dato
notizia di un avvicendamento legato a questioni quasi burocratiche,
ha ringraziato il rettore uscente; io penso che lei abbia letto le
pesanti dichiarazioni fatte sabato dal rettore uscente sulla stampa
locale, sono dichiarazioni che non ritengo abbiano bisogno di molta
fantasia per capire cosa è successo nell'Università della Valle
d'Aosta. Ritengo che sia l'unica università, fra l'altro non
statale - ma anche qui, quando parliamo poi di meccanismi e di
federalismo, dobbiamo capire se vi è più federalismo rispetto allo
Stato o se vi è più federalismo rispetto alla realtà regionale, più
il potere è vicino meno è l'autonomia degli organi che sono
delegati a gestire questi spazi di autonomia - che possa vantare un
commissariamento.
Il tempo è scaduto, ma vorrei leggere un passaggio significativo
delle dichiarazioni fatte dal giubilato Rettore Carluccio:
"È un
atto gravissimo di violazione del principio di autonomia delle
università, che non ha riscontro nella storia pur secolare delle
università italiane ed europee"
. Non lo diciamo noi, lo dice
quel rettore che lei ha ringraziato per l'opera svolta.
Président - La parole à la Conseillère Squarzino Secondina.
Squarzino (Arc-VA) - Voglio tornare anch'io su una comunicazione
del Presidente Perrin riguardante il cambio all'Università della
Valle d'Aosta. Voglio esprimere la sorpresa che ho provato nel
momento in cui abbiamo avuto notizia dalla stampa di questo cambio,
anche perché nulla faceva prevedere che avvenisse. La seconda
sorpresa, molto più amara, è stata che lei oggi non ha fornito
alcuna motivazione rispetto al cambio da lei annunciato e deciso.
Lei ha parlato di alcune anomalie dal punto di vista burocratico su
cui magari torneremo in un altro momento; abbiamo dei dubbi sulla
lettura che lei ha dato di alcuni fatti burocratici, ma il secondo
elemento molto più grave è che non pensavo che lei - che vuole
essere un Presidente trasparente, un Presidente che comunica con
gli elettori e con il Consiglio - si nascondesse dietro scuse
burocratiche per non motivare una scelta politica ben precisa,
perché qui vi è stata una scelta politica precisa, che non ha
alcuna motivazione espressa! Se vi sono motivazioni, lei è pregato,
Signor Presidente, di comunicarle; se non lo ha fatto, è perché o
non vi sono o non vuole dirle.
Secondo elemento di commento rispetto a questo: lei con la
scelta del nuovo rettore ha di fatto sconfessato l'operato del
Prof. Carluccio e lo ha sconfessato nei fatti, nonostante abbia
espresso a parole un ringraziamento per l'opera compiuta. Lo ha
sconfessato nei fatti, senza che abbia detto quali sono i fatti, le
decisioni, gli interventi del Prof. Carluccio che lei e la sua
Giunta non condividono. Ha parlato genericamente di una "nuova era"
dell'Università, ma io sono molto preoccupata di una "nuova era"
che inizia sul niente, sull'assenza di motivazioni chiare con cui
vengono prese le decisioni di tipo politico.
Ritengo anche molto grave - questo lo vedo con preoccupazione -
che continui questa commistione fra politici e professionisti, fra
politico e cultura. Non credo che i politici debbano dare degli
indirizzi chiari e indicare le persone tecniche che porteranno
avanti un progetto di tipo culturale; ora, non è possibile che ogni
volta il politico intervenga e dica chiaramente al professionista
cosa deve fare. Guardi, Signor Presidente, questa vicenda mi ha
fatto pensare ad un'altra analoga su un altro versante a cui
abbiamo assistito alcuni anni fa per quanto riguarda l'USL. Anche
allora il direttore generale è stato dichiarato decaduto perché vi
era stata un'anomalia, secondo gli uffici, nel modo in cui erano
stati stilati i bilanci. Abbiamo constatato, dati alla mano, che
quella in quel caso era solo una scusa di tipo burocratico, che
nascondeva una scelta politica ben precisa le cui motivazioni non
sono state indicate. Noi su questa questione torneremo, perché
credo che bisogna fare luce sulle eventuali commistioni che vi
possono essere fra i politici e i gestori della cultura.
Président - La parole au Conseiller Comé.
Comé (SA) - Voglio soffermarmi anch'io brevemente sulla
questione della nuova nomina del rettore. Siamo rimasti anche noi
stupiti dalle dichiarazioni del Presidente, che non ha fornito
alcuna motivazione, nei prossimi Consigli ritorneremo su questa
questione. Sarà la risposta del Presidente alle nostre prossime
richieste che ci farà capire i motivi che hanno fatto fare alla
Giunta tale scelta. Oggi i Valdostani si sono resi conto che la
Giunta vuole con la sua gestione mettere mano anche
sull'Università, quella sede che sembrava immune dalla mano lunga
della politica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK