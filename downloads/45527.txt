Consiglio Regionale della Valle d'Aosta - Oggetto del Consiglio n. 2202 del 23 marzo 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2202 del 23 marzo 2023 - Resoconto
OGGETTO N. 2202/XVI - Interrogazione: "Notizie in merito al
bando di concorso per l'assunzione di un dirigente presso la
Soprintendenza per i beni e le attività culturali".
Bertin (Presidente) -
Alla presenza di 33 Consiglieri,
riprendiamo l'ordine del giorno. Eravamo rimasti alla 25. Adesso
passiamo alla 26.
Testolin (UV) -
Il Consigliere chiede: "Quali siano i
riferimenti della legge regionale 22/2010 che giustificano
l'integrazione di requisiti specifici al titolo di studio
richiesto, come espressi in dettaglio dall'articolo 3.2 del bando"
e "Qual è la ratio di tale scelta selettiva".
I requisiti professionali integrativi previsti dall'articolo 3
comma 2 del bando di concorso rientrano nell'ambito dei requisiti
professionali speciali, che - a norma dell'articolo 8 del
regolamento regionale n. 1/2013, a cui l'articolo 41 comma 11 della
legge regionale 22/2010 rinvia per la determinazione dei requisiti
di accesso all'impiego - possono essere stabiliti dal bando della
procedura in aggiunta al titolo di studio.
Nell'ambito dell'istruttoria preliminare, alla stesura del bando
di concorso, il coordinatore del Dipartimento Soprintendenza per i
beni culturali e le attività culturali, ha evidenziato la necessità
che il profilo dirigenziale da reclutare, destinato alla struttura
di secondo livello patrimonio storico-artistico e gestione dei siti
culturali, corrisponda alla figura dello storico dell'arte, con
consolidata conoscenza delle problematiche specifiche relative alla
conservazione e salvaguardia del patrimonio storico-artistico.
Tale indicazione discende dalla corrispondenza delle principali
funzioni assegnate al dirigente dalla deliberazione della Giunta
regionale 1335/2020 con le attività che l'articolo 9bis del Decreto
legislativo 42/2004, il codice dei beni culturali, e il Decreto
ministeriale n. 244/2019 riservano ai professionisti dei beni
culturali in possesso di adeguata formazione ed esperienza
professionale e per quanto qui occupa agli storici dell'arte di
prima fascia.
Tenuto conto dunque che l'esercizio di tali attività è
espressamente attribuito dalla legge alla responsabilità dei
professionisti dei beni culturali in possesso di specifici
requisiti, per la predisposizione del bando di concorso si è tenuto
conto dei titoli di studio e dei requisiti professionali previsti
dall'articolo 7 del Decreto ministeriale n. 244/2019 per
l'iscrizione nell'elenco degli storici dell'arte di prima
fascia.
"Per quale motivo" - il secondo quesito - "sono state escluse le
professionalità dell'architetto e dell'archeologo con i titoli di
studio afferenti": la risposta si trova nel fatto che le lauree
afferenti al settore dell'architettura e dell'archeologia non
costituiscono titoli di studio validi né per l'iscrizione
nell'elenco degli storici dell'arte, sulla base di quanto in
precedenza rilevato, né per l'attribuzione dell'incarico
dirigenziale in questione, atteso che la deliberazione della Giunta
regionale 1335/2020 prevede espressamente, quale requisito per il
conferimento dell'incarico, il possesso della laurea in
conservazione dei beni culturali, indirizzo beni storico artistici
o in discipline storico-artistiche.
Il terzo quesito: "Quante domande di adesione al concorso sono
pervenute?": alla data della scadenza del bando di concorso sono
pervenute otto domande di partecipazione.
Visto che i riferimenti normativi sono numerosi, magari preparo
una copia della risposta in modo che possa verificarla con
attenzione.
Presidente -
Per la replica, consigliere Distort.
Distort (LEGA VDA) -
Grazie, presidente Testolin, per
l'esposizione. La ringrazio anche per la disponibilità a fornire le
indicazioni di cui ho preso nota velocemente, ma effettivamente
sono tante, la domanda era complessa e così mi aspettavo fosse la
risposta.
Al di là dell'aspetto puramente tecnico, voglio essere sincero:
la percezione del fatto che ci siano dei requisiti così selettivi
non mi chiarisce i dubbi che avevo, anzi, li rafforza.
Capisco che la professionalità dell'architetto rispetto alla
storia dell'arte possa essere una professione con una certa
distanza, forse un po' meno la distanza lo è con la laurea in
archeologia, in ogni caso io fondamentalmente rimango abbastanza
perplesso per un fatto, che nello stesso periodo era uscito un
altro bando, un bando più o meno di equivalente livello d'impiego,
anche se con altre mansioni, però era legato a un dirigente, a un
ruolo dirigenziale, di edilizia di strutture scolastiche, e,
andando a confrontare questi due bandi, più o meno nati nello
stesso periodo e indirizzati a qualifiche simili, vedo una
disparità enorme; mentre in uno i requisiti specifici sono legati
al titolo di studio - io mi riferisco al bando per l'edilizia di
strutture scolastiche - invece per questo bando di cui ho chiesto
approfondimenti, vedo che a questi si aggiungono tutta una serie di
ulteriori elementi selettivi.
È questa selettività che mi stupisce, tra l'altro anche di
fronte al fatto che è noto che la disponibilità di personale nella
pubblica Amministrazione soffre di un sotto organico, e allora
rendendo ancora più complessi e ancora più selettivi i requisiti di
accesso ai bandi... semplicemente mi incuriosisce.
Quindi a questo punto io continuo a chiedere per quale motivo ci
sia questa disparità, soprattutto nell'attività scientifica di
confronto, di messa in paragone tra i due bandi, e quindi mi chiedo
ancora il motivo di questa selettività.
Anticipo che probabilmente ci saranno ulteriori iniziative di
approfondimento e di indagine perché a questo punto le posso dire
con tutta sincerità che il mistero si infittisce.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK