Consiglio Regionale della Valle d'Aosta - Oggetto del Consiglio n. 983 del 3 dicembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 983 del 3 dicembre 2004 - Resoconto
OGGETTO N. 983/XII - Disegno di legge: "Bilancio di previsione
della Regione autonoma Valle d'Aosta per l'anno finanziario 2005 e
per il triennio 2005/2007".
Président - Je rappelle que nous étions dans les déclarations de
vote, nous reprenons de là.
La parole au Conseiller Frassy, pour motion d'ordre.
Frassy (CdL) - Mi sembra di notare che non ci sia la
maggioranza, posso chiedere di verificare il numero legale?
Presidente - Prego il Consigliere Segretario di procedere
all'appello.
Ricordo che ai termini dell'articolo 40, comma 2, ogni
Consigliere può richiedere la verifica del numero legale, in tal
caso il richiedente è considerato presente. Lo dico per dire che
con il Consigliere Frassy presente eravamo 18... e con il
Consigliere Riccarand, certo. Con la presenza dell'Assessore
Ferraris siamo 19, possiamo continuare.
La parola al Consigliere Maquignaz, per dichiarazione di
voto.
Maquignaz (UV) - Intendo anch'io intervenire oggi, in fase di
dichiarazione di voto, dopo aver ascoltato attentamente gli
interventi molto interessanti di colleghi dell'opposizione in fase
di dibattito generale e di alcuni colleghi della maggioranza.
Inizio il mio intervento di dichiarazione di voto mandando un
messaggio di solidarietà a tutti quelli che adesso si trovano in
difficoltà per la crisi, legata all'industria e ai vari settori,
che la nostra Regione sta attraversando. Tutti noi siamo consci del
momento, ci rendiamo conto che la Valle d'Aosta sta attraversando,
insieme all'Italia e all'Europa, una crisi generale, una crisi
particolare economica che è legata al fenomeno del terrorismo. Vado
avanti, però senza parlare degli altri Paesi, della Cina e
dell'India, dove la situazione industriale si sta sviluppando in un
certo modo, come il Consigliere Lattanzi diceva nel suo
intervento.
Voglio fare un discorso più legato alla nostra realtà economica
e agli interessi che noi, in questa Assemblea, dobbiamo difendere:
gli interessi di quelli che ci hanno votato per venire qui, a
sederci. Credo che questo sia un momento difficile, dove la Giunta
sta cercando di dare con questo bilancio un primo messaggio nel
segno del rilancio economico e dello sviluppo, è un segno che credo
vada interpretato così, un segno che vada interpretato per dire:
"contrastiamo la crisi con investimenti nello sviluppo economico".
A questo proposito voglio leggere un passaggio dell'Assessore
Marguerettaz che riguarda il settore dello sviluppo economico:
"In questo settore è identificabile uno degli aspetti più
caratterizzanti del bilancio 2005-2007, l'aumento del 15,17 di
risorse destinate al settore dello sviluppo economico. Questa è la
vera priorità politica di questo momento e in essa sono compresi
quasi tutti gli Assessorati, rimangono escluse solo le spese della
sanità e dell'istruzione, queste ultime contribuiscono in maniera
qualificante allo sviluppo economico in senso più ampio".
Vado
avanti:
"Proprio ora che l'economia stenta, è il settore
pubblico che deve ridare slancio, investendo, dando cioè segnali
concreti che facciano riprendere fiducia al mercato, agli
imprenditori, a tutte le parti sociali. Rimbocchiamoci le
maniche!".
Il messaggio mi sembra molto chiaro, vale per tutti nel nostro
lavoro, tutti in politica dobbiamo darci da fare per creare anche
una nuova mentalità, la mentalità dello sviluppo per il futuro, ma
soprattutto anche di creare fra la gente un po' di entusiasmo;
bisogna credere nel nostro futuro, non possiamo buttarci sempre
più, perché il messaggio che è passato nel dibattito generale è
quello di buttarci giù.
Sono una persona che non si dà mai per vinta, mi sono candidato
per venire, qui, a dare un contributo nel mio piccolo, per credere
ancora in un progetto politico, in parte è vero che questo è un
bilancio parzialmente blindato, ma è normale che sia blindato su
alcuni aspetti. È normale, infatti, che ci siano degli investimenti
già fissi e bloccati, ma tutti quegli investimenti e quelle risorse
che sono destinate a dei settori, sono risorse che oggi portano
beneficio alla comunità valdostana; per fare l'elenco, bisognerebbe
pubblicarlo e scrivere tutto quello che si fa. Dobbiamo ricordarci
quello che abbiamo passato, negli ultimi anni, un'alluvione nella
nostra regione, centinaia di miliardi di danni che ancora oggi
risentiamo nel nostro bilancio, le spese di ristrutturazione, leggi
legate a contributi sulla dispersione termica delle abitazioni dei
privati: sono contributi che arrivano ai cittadini ogni giorno...
forse ci dimentichiamo che ci sono ancora in questa Regione e ci
sono nel bilancio!
Per l'acquisto della prima casa questa Regione dà ancora un
contributo a un tasso agevolato, non tutte le Regioni lo fanno,
queste spese nel bilancio ci sono! Non sono scelte nuove, vengono
mantenute scelte del passato, è vero, ma scelte che hanno creato
comunque del beneficio anche nella nostra Regione, bisogna dirlo!
Contributi sui tetti in lose, contributi alle guide, ai maestri di
sci, quant'altro si potrebbe dire... ma non voglio oggi fare
l'elenco della spesa, voglio fare un discorso più politico nel poco
tempo che ho e voglio dire che, fino ad oggi, le cose sono andate
in un certo modo, ma a noi sembra di capire che comunque il futuro
si giocherà su delle scelte chiare.
Credo che questo bilancio dia l'indicazione nel senso dello
sviluppo, ma che dopo aver approvato questo bilancio si debba avere
il coraggio di fare delle scelte diverse, e cioè avere il coraggio
di trovare soluzioni concrete per decidere che situazione economica
di sviluppo vogliamo nella nostra Regione e in bassa Valle. Non
possiamo, votato il bilancio, sederci e dire: "abbiamo votato un
bilancio; dobbiamo fare una cabina di regia, dobbiamo creare un
comitato politico e di economisti che possano ragionare sul nuovo e
reinventare un nuovo sviluppo per la nostra Regione, insieme a noi
chiaramente".
Voglio fare due battute legate al discorso delle grandi scelte,
che per me vengono comunque fatte in questo bilancio: una nuova
legge sulle grandi opere che ieri ha fatto dibattere molto, 18
milioni di euro in 3 anni stanziati, non si potevano mettere 1.000
miliardi in 3 anni senza avere ancora un progetto approvato e
un'opera sul tavolino. Credo che questa legge è stata fatta da
questo Governo e ribadisco ancora la mia fiducia. Sono convinto che
il coraggio di fare le scelte sulle varianti stradali c'è in questa
maggioranza, credo che ci sia, lo verificheremo con i fatti. Non
credo che si faccia una legge sulle grandi opere per fare una legge
così, perché uno si alza al mattino e non sa cosa fare! No, è una
scelta politica per dare delle risposte chiare alla comunità
valdostana e a quelle vallate che oggi hanno bisogno di una
sicurezza in più, hanno bisogno di rilanciare i centri dei paesi,
hanno bisogno di sicurezza sulla strada, di risolvere il problema
dell'inquinamento, per cui questa legge credo vada anche in quella
direzione.
È da 30 anni che il Comune di Valtournenche ha bisogno di una
variante stradale, dobbiamo avere il coraggio politicamente di
dire: "noi daremo delle risposte a queste comunità, a tutte le
comunità che hanno bisogno, con un progetto chiaro e che stia in
piedi", ma non ci si può dare per vinti subito... la variante non
si farà mai! Siamo qui a far politica o siamo qui a divertirci? Chi
fa politica dice: "credo in questo progetto, lo porto avanti".
Personalmente credo in certe scelte e lavorerò per portarle avanti,
non solo per il Comune di Valtournenche, ma per la Valle
d'Aosta.
Ci vuole dell'entusiasmo, possiamo rilanciarla ancora la bassa
Valle, possiamo ricreare ancora un nuovo modo di fare economia e
industria, magari puntando di più su piccoli imprenditori che
possono creare posti di lavoro se vengono sostenuti. Sugli impianti
a fune devo dire che questi 250 miliardi di vecchie lire sono un
messaggio chiaro di rilancio economico del settore turistico
valdostano, per cui credo che nella direzione del turismo si stia
andando: sono stanziamenti enormi per rifare le nostre località e
renderle migliori, in vista delle Olimpiadi 2006.
Voglio parlare anche dell'allungamento dell'Aeroporto, che credo
sia un messaggio politico chiaro, importante: quello di creare un
Aeroporto turistico per ricreare sviluppo. Dico la verità, voterò
questo bilancio, ma da domani mattina vorrò capire a fondo se sarà
la volontà politica di avere il coraggio di fare delle scelte per
contrastare questa crisi e soprattutto per aiutare le famiglie che
oggi sono in difficoltà. Qui condivido in parte di fare una legge
per gli sgravi sull'energia, per avere sconti sulle bollette,
perché i cittadini dobbiamo aiutarli tutti i giorni. Voglio parlare
anche dell'IRAP; a me fa piacere sentire Consiglieri come Sandri e
La Torre che chiedono di abbassare l'IRAP, è importante... ma
sgravi anche alle imprese, nel settore energetico... per poter
assumere le imprese devono poter spendere meno, il margine di utile
è sempre più basso.
Presidente - La parola al Consigliere Fiou, per dichiarazione di
voto.
Fiou (GV-DS-PSE) - Farò alcune riflessioni partendo da tre
riferimenti: la nostra situazione in cui discutiamo il bilancio
(molto diversa da quella di quasi tutte le realtà italiane); i
riflessi in Valle degli elementi di crisi esterni e la capacità di
renderci autonomi dagli stessi; se siamo capaci di mettere in moto
quella nuova metodologia di elaborazione che il "PREFIN" ci ha
proposto per adeguare il nostro progetto con continuità rispetto ai
cambiamenti.
Sul primo punto non posso condividere una lettura catastrofica
della nostra situazione così come qualcuno propone: ci sono
problemi su cui dobbiamo riflettere, ma non siamo sicuramente "alla
frutta". Stiamo discutendo di un bilancio che poggia sulla conferma
tranquilla di livelli di entrata, al di là della discussione in
questo momento che ritengo teorica (se non faziosa) sul fatto: - ce
li meritiamo o non ce li meritiamo questi livelli di entrata? - Sta
di fatto che la conferma delle entrate vuol dire conferma del
sostegno delle attività economiche in essere, conferma dei servizi,
conferma del decentramento delle risorse agli enti locali. Quando
dico "conferma dei servizi", dico "conferma" di quello stato
sociale che a qualcuno crea preoccupazioni, ma di cui questa
maggioranza va orgogliosa, perché vuol dire servizi agli anziani,
ai bambini, che stiamo dando: tutte cose che permettono di
garantire una continuità dei livelli di qualità della vita, che i
Valdostani hanno goduto finora.
Ho partecipato all'incontro autunnale, dove ogni anno la "Lega
delle Autonomie Locali" fa il punto della situazione delle novità
sulla politica istituzionale e sulle scelte della finanziaria
nazionale: vi garantisco che ho assistito ad un unico grande grido
di dolore. Tutti denunciano drammatiche situazioni finanziarie
degli enti e tutti davano per scontati tagli ai sostegni alle
attività economiche, riduzione dei servizi alle persone,
recrudescenza dell'imposizione periferica. Non mi interessa in
questo momento aprire i ragionamenti sulle responsabilità di questa
situazione, né il confronto con queste realtà difficilissime mi fa
star meglio; si rafforza però in me la coscienza dell'importanza
che con questo bilancio si garantisca, ancora una volta, alla
comunità valdostana, quella continuità che a qualcuno dà fastidio,
ma che ritengo positiva, che ci garantisce quello stato sociale di
cui io vado orgoglioso.
Se si affacciano preoccupazioni - in questo dibattito ci sono
state -, e vengo al secondo punto, queste riguardano le prospettive
future. L'evoluzione delle riforme istituzionali ci permetterà di
mantenere il "trend" delle entrate come è avvenuto finora o ci
dobbiamo preparare a ricercare risorse altrove? E ancora: i segnali
di crisi di alcuni settori produttivi sono fatti transitori,
affrontabili con sostegni specifici a quelli a cui siamo abituati,
e con ammortizzatori sociali, o ciò che sta succedendo è che ci
troviamo di fronte a crisi strutturali che richiedono un
ripensamento della filosofia su cui poggiano i nostri programmi e
il nostro bilancio? Sono due domande importanti, a cui credo tutti
dobbiamo tentare di rispondere.
L'intervento del Consigliere Lattanzi è stato molto stimolante,
non solo per la carica critica rispetto alla filosofia che sottende
le scelte di Governo di questa maggioranza, ma perché ha inserito
elementi di un quadro generale che ci possono lasciare un po'
inquieti. Il Consigliere Lattanzi ci ha messi di fronte allo
scenario nazionale e internazionale preoccupante, che mette in
crisi la politica regionale. Faccio alcuni esempi banali, per
capirci: non possiamo pensare di rimanere "tout court"
concorrenziali fabbricando particolari per il settore informatico o
il settore auto, quando le stesse cose in Cina o in India le
possono fare altrettanto bene, ma a prezzi stracciati, grazie ai
costi della mano d'opera per noi improponibili. Che ciò possa
mettere "in forse" l'equilibrio del nostro sistema produttivo
attuale è una prospettiva da non sottovalutare, ma della lettura
globale che il Consigliere Lattanzi fa non condivido alcune cose.
Intanto un'analisi tutta incentrata sulla rincorsa alle condizioni
di concorrenza sui mercati internazionali, mercati visti come
mercati conquistati, utilizzati ma non governati, cioè mercati come
variabile indipendente da rincorrere a cui inchinarsi; un'analisi
che non prende in considerazione altri grandi processi di
cambiamento, che stanno mettendo in discussione la geografia
economica e sociale del mondo, i rapporti internazionali classici,
il rimescolamento di popolazione in atto. I Cinesi, citandoli
simbolicamente a rappresentare tutti gli emigranti, non li troviamo
solo in Cina, li troviamo anche in casa nostra! Tutto ciò pone
problemi di rapporti complessi e nuovi; nel concetto di mercato
neo-liberista che il Consigliere Lattanzi propone non c'è posto per
milioni di persone migranti, al massimo a questi si può interessare
il mercato clandestino.
Il Consigliere Lattanzi lascia aperti spazi a ripensamenti sulle
regole che sottintendono alla gestione della mano d'opera in
occidente, perché la stessa possa costare di meno: lo dico perché
qualcuno già opera per precarizzare il lavoro e abbassare i costi
dello stato sociale agendo sulle pensioni. Cosa voglio dire? Che
regolare i rapporti fra Paesi solo in termini di mercato apre lo
scenario mondiale a enormi rischi, oltre a quelli dell'accettazione
dell'indebolimento delle certezze delle condizioni di vita, apre
anche i rischi dello scontro di civiltà che il Consigliere Lattanzi
ha dato per scontato, ma che a me pare, qualche volta, anche
indotto in funzione a logiche di mercato. Apre il rischio all'uso
della guerra, per portare - si dice - democrazia, ma di fatto
sembra guerra neo-coloniale attenta al petrolio e
all'accaparramento di nuovi mercati. Apre il rischio all'apertura
di nuovi scenari caratterizzati dalla logica della frontiera, della
contrapposizione, della conquista, mettendo in discussione valori,
sentimenti di solidarietà, cultura della convivenza pacifica nati
dalle riflessioni drammatiche del dopo, dell'ultima guerra
mondiale, per ridare in alternativa a questo dignità ad egemonie
economiche e culturali.
Riflessioni schematiche, ma le ho fatte per riportare in un
contesto più dialettico anche il confronto sul significato dello
stato sociale. Esso non può essere connotato "tout court" come
semplice assistenzialismo o, peggio, parassitismo, anche se si può
scadere in queste degenerazioni. "Stato sociale" vuol dire
costruire i rapporti sociali sui valori della solidarietà invece
che della concorrenza, pur con tutta la convinzione che una
comunità sopravvive se produce ciò di cui ha bisogno, ma ciò va
realizzato governando i processi, non tornando alla legge della
foresta per la quale chi è più forte sopravvive. Se dobbiamo
rinnovarci, solidarietà e giustizia sociale devono essere i valori
guida attorno a cui costruire i nuovi rapporti.
Al di là che quello che sarà messo in votazione, e che voterò
con convinzione, è un bilancio che dà comunque garanzie, perlomeno
a breve termine, alla comunità valdostana e che ha i margini per
farsi carico degli ammortizzatori sociali che potrebbero rendersi
utili a breve termine, il problema da non sottovalutare è un
problema reale: proporre quelle scelte che ci possano garantire
prospettive anche a più lungo termine. Il progetto che è
rappresentato dal complesso di leggi e scelte consolidate e su cui
è costruito il bilancio - ed è vero che irrigidiscono al 95% le
possibilità di intervento -, ci offre sufficienti opportunità per
essere produttori di ricchezza, tanto da garantirci una continuità
di risorse, di posti di lavoro, di servizi al di là del breve
termine? Credo che questo progetto, se non garantisce queste cose,
vada ripensato.
Vorrei sostituire la drammatizzazione dell'analisi e la generica
denuncia dell'inadeguatezza con l'esigenza di una rilettura
equilibrata ed attenta, per valorizzare quanto di propositivo per
la prospettiva c'è nel nostro progetto e per mettere in discussione
quanto invece è accumulato nel tempo con logiche non più paganti,
parassitarie, magari populistiche; il metodo introdotto dal
"PREFIN" ci può aiutare nell'avviare questo lavoro se ne evitiamo
un utilizzo burocratico. Il "PREFIN" dovremo utilizzarlo per
promuovere una riflessione sul progetto, direi continua, ogni anno,
che segua i cambiamenti che la società ci propone.
A questo Consiglio, alla maggioranza in prima linea, compete
questo impegno di revisione per far emergere dal progetto le
certezze che vengono sollecitate o per introdurne di nuove, se i
cambiamenti in atto lo richiedono.
Presidente - La parola al Consigliere Viérin Marco, per
dichiarazione di voto.
Viérin M. (SA) - Il bilancio che ci è stato presentato è un
bilancio che chiamiamo "di conservazione", ma noi dobbiamo essere
tutti coscienti che stiamo vivendo in Italia e nel mondo un momento
di forti cambiamenti, sia sotto l'aspetto economico che sociale.
Questo periodo di grandi cambiamenti è in grande evoluzione e sta
portando anche le famiglie valdostane ad avere serie difficoltà ad
arrivare a fine mese, una necessità che richiede di essere
prontamente affrontata e non più rinviata, perché oggi abbiamo
bisogno di dare risposte a breve, ma anche a medio termine, quindi
essere capaci di governare il cambiamento e purtroppo siamo in
ritardo. Possiamo condividere il principio del parlarsi fra forze
politiche lanciato dal collega La Torre, bisogna poi stabilire
quali sono i criteri che definiscono il buon senso fra le forze
politiche, perché se questo criterio fosse solo il tornaconto
politico non avrebbe alcun significato per la Valle d'Aosta.
Vogliamo ribadire che il movimento della "Stella Alpina" è oggi,
sì, una forza di opposizione, ma una forza che ritiene di avere
delle idee e che vuole confermare il suo spirito e ruolo
propositivo e collaborativo per i Valdostani. Infatti la "Stella
Alpina", in questo primo anno di legislatura, ha già presentato
varie proposte di legge: basti pensare a quella sulla difesa e
tutela dei consumatori, argomento sul quale abbiamo trovato
un'intesa con la maggioranza e dal quale è scaturito il testo
comune, ora legge regionale n. 6/2004.
Altre proposte sono state presentate, quali quelle su:
l'adeguamento dei piani regolatori comunali, la normativa
urbanistica della legge n. 11, il condono edilizio, le indennità
espropriative e la riduzione del 50% del costo di energia
idroelettrica per le famiglie valdostane. Altre ancora ne
presenteremo, in questo prossimo anno, su argomenti quali:
l'istituzione di un fondo di sviluppo per il rilancio dell'economia
regionale da finanziare mediante una moderata contrazione di alcuni
capitoli e mediante alcuni tagli di spese superflue, l'istituzione
di un fondo di anticipazione senza interessi per fornire la
liquidità necessaria ai lavoratori che vivranno il dramma della
perdita del posto di lavoro, per dare loro la possibilità di far
fronte all'inderogabile esigenza delle spese familiari; su questo
tema, ieri, si è già inserito nei fondi globali la proposta
all'Assessore Ferraris con l'emendamento che egli stesso ha
presentato.
Ancora: una proposta di legge che sostenga l'occupazione
giovanile indirizzata alle esigenze di professionalità che oggi il
mondo del lavoro richiede, cercando di evitare che i nostri figli
debbano emigrare per poter lavorare e altri vengano in Valle per
lavorare. L'Università: siamo tutti d'accordo, ma facciamo
attenzione che la stessa non sforni per anni degli studenti
laureati che, alla fine, non avranno posto occupazionale in
Regione, perché se sforniamo laureati con la stessa tipologia, i
posti saranno 30-40-50 e... dopo questi cosa faranno? È un problema
che dobbiamo porci. La proposta di acquisire le quote "ENEL" 51%
della società "DEVAL", onde poter gestire autonomamente una grande
fetta delle esigenze energetiche della nostra comunità, facendo
ricadere i benefici anche sulle famiglie e sulle aziende finquando
rimarranno in Valle d'Aosta: questo è un tema a noi caro, abbiamo
presentato una mozione ieri perché questo può essere un punto
importante. Basta con i contributi del "mordi e fuggi", ma dare un
servizio alle imprese che rimangono e quando queste se ne vanno,
non devono avere più niente dalla Regione!
Infine, non possiamo non condividere la volontà espressa
dall'Assessore Marguerettaz che afferma la necessità di fare buone
leggi per lo sviluppo che rispondano a certi requisiti, fra cui: si
stimoli, ma non si sostituisca al pubblico, l'iniziativa privata,
si aiuti, ma non si diseduchi al rischio, si sostenga, ma non si
appiattisca. Come pure condividiamo la proposta del collega Borre
di istituire uno sportello unico per le imprese valdostane onde
evitare la burocrazia e dare un sostegno alla liquidità delle
stesse. Come si apprezzano d'altronde alcune affermazioni di fondo
espresse dal Presidente Perrin: il bilancio può essere un progetto
di approfondimento, è necessaria la rimodernizzazione
dell'autonomia valdostana coinvolgendo la popolazione e utilizzando
tutte le nostre risorse, è necessaria una legge sulla montagna, che
questa Assemblea abbia delle responsabilità politiche proprie, che
le regole siano regole per tutti e che il ruolo di partiti ivi
presenti debba essere esercitato, e aggiungo: "senza dimenticare il
principale obiettivo, quello di lavorare per la Valle d'Aosta".
Ci ha fatto piacere sentire oggi dai banchi della maggioranza
che bisogna rivedere il ruolo di "Finaosta", sentire che il sistema
organizzativo regionale deve essere più efficiente, che bisogna
rafforzare le azioni per mantenere la montagna viva: argomenti,
questi, che il nostro gruppo ha più volte portato all'attenzione
dell'aula, per cercare di avviare un confronto costruttivo. Però
oggi "Stella Alpina" sente una forte preoccupazione, perché se non
vi sarà una vivacità propositiva di intervento e di realizzazione
non riusciremo più a invertire l'attuale momento difficile che sta
attraversando anche la Valle d'Aosta.
Riteniamo quindi che vi siano inderogabili esigenze, confermate
sia dal Presidente che dall'Assessore Marguerettaz, ma anche
dall'imbarazzo percepibile negli interventi dei colleghi di
maggioranza, siamo quindi tutti preoccupati e non avete certo un
compito facile voi che siete in maggioranza. Sarà necessario il
decisionismo, la propositività, ma soprattutto un confronto a 360
gradi. Sarà su questi aspetti che la "Stella Alpina" lavorerà e il
2005 sarà l'anno in cui le verifiche saranno più stringenti, per
misurare la capacità di questo Consiglio di affrontare e risolvere
i reali problemi della nostra Regione. Per tutte queste motivazioni
esprimiamo la nostra astensione sulla legge finanziaria e sul
bilancio di previsione.
Presidente - La parola al Consigliere Salzone, per dichiarazione
di voto.
Salzone (FA) - A nome del gruppo della "Federazione Autonomista"
esprimiamo il nostro voto di astensione rispetto ai due documenti
presentati.
Avremmo voluto votarlo questo bilancio, anche in coerenza con
quanto avevamo stabilito all'atto della costituzione del nostro
gruppo a marzo di quest'anno; avevamo detto che il nostro ruolo
sarebbe stato contrassegnato da spirito di collaborazione e di
aiuto anche nei momenti difficili che questa maggioranza avrebbe
potuto avere, vista la crisi economica di questa Regione. Nella
relazione dell'Assessore non abbiamo visto un'attenzione
particolare alle proposte che abbiamo fatto, non ci è stata
dimostrata quella grande sensibilità verso le nuove emergenze che
stanno incalzando anche la nostra Regione, non ci avete dimostrato
la volontà di uscire da quella "ingessatura" negativa che vi
imprigiona, non abbiamo sentito un'analisi seria sulle criticità
del nostro sistema.
Ci aspettavamo qualche proposta più concreta sulla crisi
dell'industria, sulla crisi economica in generale. Ci aspettavamo
una presa di coscienza sul fatto che la nostra Regione non riesce
più ad essere competitiva, che non riesce più a produrre quella
ricchezza che in passato ha prodotto. Ci dispiace constatare
l'imbarazzante situazione di questa maggioranza, non certo nei
numeri, ma nei fatti, nei contenuti; gli interventi dei colleghi
Cesal, Pastoret, Maquignaz, sono lì a dimostrarlo e non potete
sottovalutarli! Abbiamo detto che è l'ora delle grandi decisioni,
bisogna avere il coraggio di affrontare i problemi della seconda
autonomia, come dice l'amico La Torre! Al Consigliere Lattanzi
invece dico che non abbiamo quella concezione di politica
"ingessata"... cosa vuol dire: "voi c'eravate..."; la politica è in
evoluzione, la politica è una cosa che si muove, bisogna affrontare
i problemi nella loro evoluzione, soprattutto quando ci sono fasi
di emergenza e noi pensiamo che questa sia una fase di
emergenza.
Credo che l'incontro che abbiamo avuto con le parti sociali ci
debba far riflettere, ecco perché contesto all'Assessore
Marguerettaz il tono quasi trionfante della sua relazione, capisco
la volontà di dare un senso di positività e lo riconosco, ma non si
può sottovalutare il problema di questo momento! Credo che il
nostro sia un momento di emergenza vera e allora dico che la nostra
posizione è coerente con quello che avevamo annunciato: avremmo
voluto votare questo bilancio, ma non ci sentiamo di farlo, perché
non ci sono state date risposte di alcun tipo, quindi riconfermo la
nostra astensione a questi due documenti.
Presidente - La parola al Consigliere Borre, per dichiarazione
di voto.
Borre (UV) - Le moment de la déclaration du vote représente un
peu la synthèse de ce que chaque parti a voulu souligner durant le
débat.
Il est vrai - comme a dit le collègue La Torre - que cette tâche
est complexe, surtout lorsqu'on doit résumer les idées des 18
Conseillers qui, même si avec des points de vue différents, offrent
des moments de réflexion finalisés à garantir un Gouvernement
stable. Il est vrai, nous sommes majorité absolue et nous avons une
grande responsabilité, nous voulons répondre aux Valdôtains avec
autant de responsabilité. Cette difficulté alors est, dans le même
temps, stimulante, ce défi étant une occasion pour vérifier nos
choix, notre programme de législature.
Le projet que nous sommes en train de voter n'assure pas
uniquement la légitimité comptable, mais surtout l'équilibre
correct entre les ressources acquises et les dépenses soutenues
dans le but de rendre l'action administrative et politique
efficace. Dans son élaboration une attention particulière a été
faite, afin que tous secteurs n'aient été considérés prioritaires
par rapport aux autres: ce choix décline d'une volonté de
travailler à l'intérieur d'un système, le "système Vallée d'Aoste"
qui a permis, jusqu'à nos jours, de garantir une qualité de vie de
tout respect, un chômage réduit et tout à fait particulier, vu
qu'une main d'œuvre étrangère est nécessaire
même si la liste des chômeurs n'est pas vide. Grâce à cette
politique, plus de 1.000 personnes sont encore embauchées à la
"Cogne", l'Autoport et le nouveau centre commercial offrent de
grandes opportunités commerciales; la "DEVAL" et la "CVA" ont pu
garantir de hauts niveaux d'occupation et, en plus, une occupation
qualifiée, notre artisanat et notre oeno-gastronomie sont toujours
plus appréciées, tout comme les foires, qui présentent des produits
de qualité toujours meilleurs et qui représentent un important
moment d'attrait pour les touristes.
L'Université est devenue un centre d'excellence qui doit
maintenant trouver son enracinement avec le territoire, la
"Pépinière d'entreprise" d'Aoste a vu l'installation de la société
"Dora", une importante société de recherche; l'agriculture qui,
grâce au plan rural, est en train de dépasser le moment de
difficulté qui a caractérisé les dernières années, et bien d'autres
secteurs encore vivants. Ce système, dans ce nouveau contexte, doit
être renforcé, il a besoin d'être renouvelé, d'avoir d'instruments
nouveaux pour faire face aux nouvelles exigences, et le budget pour
les années 2005-2007 a cherché à mettre à disposition les
ressources nécessaires aux changements.
Peut-être ce document est perfectible sur les 3 ans, mais il
nous offre l'occasion d'accomplir notre programme de législature et
de le faire tout de suite et, comme pour tout changement, quelques
décisions ne seront pas indolores. Nous devons trouver une solution
pour bloquer une crise industrielle qui avance, nous devons
chercher à invertir cette tendance, nous devons éviter que cette
crise puisse intéresser d'autres secteurs. A ce sujet dans le débat
qui va se conclure, des propositions ont été faites par les
Conseillers de majorité et de minorité, c'est maintenant au
Gouvernement de faire ses réflexions et suivant les méthodes de la
confrontation nous soumettre des projets.
Pour le chômage technique le Gouvernement a déjà prévu dans les
fonds globaux des fonds qui, à travers une prochaine loi, se
traduira dans une réponse au grave problème. Ce procès de révision
n'exclut naturellement pas le moment institutionnel, à savoir la
récriture de notre Statut, la réforme de la loi n° 45 portant sur
l'Administration, la formation professionnelle, mesures en matière
de contrôle de la gestion financière, les normes portant sur la
sûreté.
Avant de conclure, je voudrais retourner un instant sur
l'intervention des collègues de la minorité, j'ai entendu des
collègues affirmer que nous sommes toujours prêts à prévoir des
amortisseurs sociaux plutôt qu'à investir, mais cette fois aussi
ils oublient que le secteur privé auquel ils se réfèrent utilise
les personnes jusqu'au moment où le profit est garanti et que
lorsqu'il y a un problème ils déchargent le débauché qui devient un
problème social, et donc de l'Administration régionale.
Je voudrais exprimer mon appréciation pour l'intervention de
"Stella Alpina" qui s'est démontrée prête à résoudre le problème et
non à les créer. Je remercie les Conseillers de la "Fédération",
pour avoir cherché, avec leurs interventions, un moment constructif
pour faire face aux problèmes, en soulignant l'importance des
idéaux régionalistes. La "Fédération", depuis toujours, se
distingue d'autres forces de minorité pour avoir une approche
positive aux différentes thématiques. Quant à l'intervention de M.
Lattanzi, je ne partage pas sa volonté de ridiculiser le budget en
affirmant que notre autonomie est seulement de favoritisme.
Enfin, "Arcobaleno" et, en particulier, M. Curtaz, j'ai trouvé
son intervention répétitive à l'égard des ressources, il offre sa
lecture du document. Je retiens que son raisonnement devrait
probablement être reconduit à notre réalité de montagne et à notre
Statut: là, il s'agit simplement d'une lecture différente de la
réalité, mais lorsqu'il affirme que notre Région n'a pas de
Gouvernement, là je me sens mortifié. Peut-être vous êtes encore
habitués à un modèle plus centralisé, même si est un modèle que
vous avez toujours critiqué en affirmant qu'il prive les
Conseillers de leurs fonctions. Peut-être le collègue Curtaz fait
semblant ne pas comprendre que cette majorité a décidé de suivre
une nouvelle méthodologie de travail partagée, qui nécessite de
temps pour être assimilée par le système bureaucratique et je
m'aperçois, toujours plus, même par le système politique. Nous le
savons, c'est plus facile déléguer à quelqu'un toutes les
responsabilités plutôt que décider suivant un modèle qui prévoit un
travail collégial d'équipes coordonnées.
J'exprime le vote favorable de mon groupe à ce budget, qui nous
permettra de continuer avec un bon travail, un travail rentable
pour les Valdôtains.
Président - On termine les déclarations de vote, je soumets au
vote le projet de loi dans son ensemble:
Conseillers présents: 33
Votants: 27
Pour: 21
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK