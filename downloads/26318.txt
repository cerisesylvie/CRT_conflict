Consiglio Regionale della Valle d'Aosta - Oggetto del Consiglio n. 103 del 14 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 103 del 14 marzo 1973 - Resoconto
OGGETTO N. 103/73 - Ritiro della proposta di legge
concernente: "Modificazioni e norme di attuazione e di integrazione
della legge regionale urbanistica e per la tutela del paesaggio in
Valle d'Aosta 28 aprile 1960, n. 3".
Montesano (P.S.D.I.) -
Allora a chi diamo la parola? Al
relatore, al proponente oppure al Consigliere Andrione?
Andrione (U.V.) -
La Commissione che era composta dai
Consiglieri Dolchi, Balestri, Manganoni e da me e che è stata
assistita dal Dr. Brero e dall'Arch. Bellone, quali tecnici per la
parte giuridica e per la parte tecnica, ha, si è riunita per
quattro volte, e ha effettuato un esame della materia urbanistica
più che un esame della legge Manganone, vera e propria; in 
quanto la Commissione ha ritenuto che sia per una certa
inadeguatezza della legge Manganone stessa, sulla quale i
commissari non erano perfettamente concordi, sia per una certa via
metodologica che non era conforme a quella che era stata ritenuta
dalla maggioranza dei Commissari della Commissione Affari Generali,
quando aveva esaminato quella legge stessa, sia infine per il fatto
che siamo quasi alla scadenza del Consiglio regionale e un esame
approfondito non avrebbe dato la possibilità di portare in
discussione questa legge al Consiglio con la dovuta ponderatezza e
le dovute riforme, la Commissione stessa si è limitata a un esame
generale della materia urbanistica, dando atto al Consigliere
Manganone di avere sollevato un problema di enorme importanza con
una legge che, a parte la discussione sul contenuto, aveva per lo
meno il merito di mettere il dito nella piaga, e sia nel
riscontrare una certa carenza da parte degli organi della Giunta in
materia di legge urbanistica Manganone che è rimasta depositata per
diverso tempo e non ha seguito l'iter che avrebbe dovuto
seguire.
Di conseguenza la Commissione ha criticato le differenti carenze
politiche e mi valgo in quello che dico sia dell'aiuto del Dr.
Brero, sia di quello dell'arch. Bellone, che ringrazio a nome di
tutta la Commissione, per lo meno dei Consiglieri, le carenze
politiche in materia di urbanistica, sia di un passato remoto, sia
di un passato recente, si tratta, come credo, abbia detto in una
riunione recente, il Consigliere Ramera di una patata bollente che,
effettivamente, scotta e che siamo tutti restii a prendere in mano,
trattandosi di problema estremamente delicato ed estremamente
difficile, di conseguenza il punto che a noi è sembrato
fondamentale, è la mancanza di una pianificazione socio-economica e
urbanistica, tale da dare delle vere indicazioni, delle fere
possibilità di scelta agli organi politici.
Di conseguenza, dobbiamo secondo quanto ha detto la Commissione,
ci troviamo di fronte all'imprescindibile necessità di mettere in
moto questo processo pianificatorio, atto ad analizzare l'attuale
realtà, individuando gli squilibri esistenti, individuare al tempo
stesso, una volta che questa prima analisi è stata fatta, una
strategia di intervento per superare detti squilibri, diffondere lo
sviluppo, salvaguardare e valorizzare le particolarità e le risorse
di ciascuna parte del territorio.
La Commissione ha espresso un parere che credo sia però anche il
parere unanime del Consiglio, almeno quanto è risultato dalla
discussione sulla bozza di piano, che le strutture burocratiche
regionali, preposte alla pianificazione e questo sia
socio-economico, che urbanistica, sono inadeguate sul piano
dimensionale e su quello funzionale.
Di conseguenza, la Commissione indica e lo indica a fine di
questo Consiglio, ma evidentemente vorrebbe indicarlo come punto
fermo, come punto di partenza per i lavori del prossimo Consiglio,
indica alcuni punti fondamentali sui quali deve svolgersi l'azione
consiliare e l'azione della Giunta in materia urbanistica:
1°) riunire sotto un'unica direzione; politico-amministrativa
gli uffici della programmazione economica e della programmazione
urbanistica, cioè si è affermato che non devono essere due
organismi differenti a interessarsi della pianificazione
socio-economica da un lato e dall'altro lato l'ufficio del piano
che lavorano parallelamente e non coordinatamente, non insieme,
adeguando, per quanto si è detto prima, gli organici agli effettivi
fabbisogni.
2°) La Commissione ha creduto di ravvisare anche in mancanza di
un membro della Giunta presente, ha creduto di ravvisare che è
mancato, in quanto è stato fatto finora, è mancato une... de
trasmission, una cinghia di trasmissione tra i lavori delle
Commissioni per la pianificazione e per il piano e il Consiglio e
la Giunta, cioè ci sono stati dei lavori che sono stati portati
avanti, senza che gli organi politici potessero seguirli,
intervenire e potessero rendersi conto di quanto avveniva da un
lato e dall'altro lato e dare le indicazioni necessarie, perché
questi lavori fossero effettivamente efficaci.
Di conseguenza, e credo di terminare molto rapidamente, e
praticamente non vi annoierò a lungo, di conseguenza, secondo
questa Commissione il primo punto dovrebbe essere quello di
valutare criticamente i documenti elaborati dall'ufficio di
programmazione, valutare criticamente , ma criticamente nel senso
spiegato prima, e cioè con un contatto, sia con la Giunta che con
il Consiglio, la bozza del piano urbanistico regionale e assumere
questa critica, come dato di partenza e come indicazioni
metodologiche per iniziare concretamente il processo di
pianificazione.
Detto in altre parole, è necessario secondo questa Commissione
che la Giunta e il Consiglio, prima la Giunta e poi il Consiglio,
attraverso un organismo politico che mantiene con l'ufficio di
pianificazione sia socio-economica che urbanistica, dia delle
precisioni... degli elaborati e che sottoponga questi elaborati al
Consiglio per delle decisioni definitive in materia di norme, di
procedura e norme concrete che possono servire a urbanizzare nel
senso specifico della parola la Valle d'Aosta.
Infine definire a livello consiliare le qualità e i criteri
dell'azione qualificatrice e prevedere, e questo dovrebbe essere un
punto fondamentale, periodiche consultazioni e verifiche sia a
livello di Giunta, sia a livello consiliare.
Io con questo ho finito, credo che il Consigliere Manganone
voglia intervenire dopo di me.
Manganone (D.C.) -
Devo dare atto della serietà dei
commissari che hanno attentamente esaminato, diciamo, la parte
esterna alla legge, perché non sono entrato in merito alla
legge.
Io credo che, se questa sottocommissione di esperti fosse stata
insediata tre anni fa, a quest'ora avremmo delle norme sulle quali
poterci basare per la redazione di tutti gli strumenti
urbanistici.
Questo non è stato fatto e l'ha messo molto in evidenza il
Consigliere Andrione nel suo intervento: è mancata la cinghia di
trasmissione, sono mancati i rapporti - mi pare - tra gli Assessori
e gli uffici preposti.
Io non mi dilungo oltre, credo sempre, crediamo sempre nella
bontà della nostra legge.
Tuttavia, nella passata seduta, si è verificato che il Consiglio
ha approvato un disegno di legge recante norme sull'istituzione e
sul funzionamento delle Comunità montane, cosa che noi della D.C.
non avevamo previsto nella nostra legge.
Io quindi, in questo momento, chiedo al Presidente di non
mettere ai voti la mia legge - se è possibile - affinché noi la
integriamo con gli articoli mancanti e che si riferiscono appunto a
questa comunità montane.
Io chiedo di non mettere in votazione la mia legge...
(
Montesano:
La ritira?) ...La ritiro se vuole, perché noi
abbiamo già studiato degli articoli che completerebbero la legge,
riferendosi alle comunità montane.
Montesano (P.S.D.I.) -
Altri chiedono la parola?
La parola all'Assessore Milanesio.
Milanesio (P.S.I.) -
Io vorrei capire preliminarmente se
la proposta del Consigliere Manganone, si ritiene quindi ritirata
oppure se chiede che venga posta in votazione.
Io volevo, perché, qui non è il caso di fare polemiche, mi pare
che l'epilogo sia il più sereno possibile, voglio dire questo: che
la Commissione ha fatto un lavoro molto equilibrato, perché non ha
potuto che esaminare questa volta, non in una riunione di
Consiglio, quindi una riunione pubblica, sottoposta alle così,
pressioni psicologiche che vengono fatte dagli interventi di coloro
che, così, prendono la parola sull'argomento. Ha fatto un ottimo
lavoro, cioè ha riconosciuto l'estrema difficoltà e complessità di
questa materia, cosa che era già stata sottolineata da me, a nome
della Giunta, quando si presentò la bozza di piano urbanistico
regionale; ha riconosciuto, come è già stato riconosciuto da questa
Giunta, le carenze che nel settore manifestate e continuano a
manifestarsi.
Quindi se c'è un discorso di responsabilità, questo discorso
coinvolge tutti e non in prima persona questa Giunta o il
sottoscritto, o altre persone ancora e che questo problema si può
risolvere solo con una consapevolezza generale ed una volontà
politica precisa.
Ecco, mi pare che queste siano le conclusioni che noi, come
Giunta, non possiamo che sottoscrivere e volutamente non si è
presentato alcun membro della Giunta alla Commissione, proprio
perché si voleva che la Commissione operasse in piena autonomia di
giudizio nei confronti dell'Amministrazione; è intervenuto il
Segretario Generale, è intervenuto l'architetto Bellone, che è il
responsabile del settore urbanistico, e mi fa piacere che siano
state sollevate in quella sede e accertate in quella sede le
carenze strutturali che ci sono oggi nell'Amministrazione Regionale
e che impediscono di affrontare un serio discorso di pianificazione
urbanistica e direi anche economica, generale, in ordine poi alla
necessità di un collegamento più stretto tra il potere politico - è
una grossa parola quella del potere, prendetela tra virgolette e la
funzione tecnica che oggi è esercitata dal Comitato per la
programmazione, dall'ufficio del piano e dagli uffici regionali
dell'urbanistica, ebbene i rapporti che devono incorrere tra questi
Organismi, a mio avviso, però, dovrebbero essere disciplinati in
modo nuovo per l'avvenire, cioè, se noi crediamo nella
programmazione, allora dobbiamo farla diventare un organo del
potere esecutivo, cioè, a mio avviso, occorre istituire un apposito
assessorato o trasformare degli assessorati. Questa è la parola
grossa, perché col comitato non si risolve niente, anche se sono
pieni di gente di buona volontà; o la programmazione entra nella
politica, entra nell'esecutivo, oppure ne rimarrà sempre
esclusa.
Sarà sempre un sottoprodotto della volontà politica e, come
tale, non avrà accesso in questo Consiglio e neanche nella
Giunta.
Quindi, le riforme devono essere di struttura, se la futura
Giunta Regionale vorrà occuparsi di programmazione dovrà dirlo a
chiare lettere con un organo a ciò preposto, con una rappresentanza
nel seno del potere esecutivo.
Questa è la soluzione migliore che deve essere discussa ed
esaminata.
E a questo proposito possono giustificarsi delle fusioni di
competenza che oggi sono sparse e che sono frutto di una
situazione, così ereditata dal passato.
Montesano (P.S.D.I.) -
Altri che chiedono la parola?
Allora la proposta di legge di cui all'oggetto n. 13 è ritirata,
e si dovrebbe passare all'oggetto n. 14.
Non so il Consiglio cosa vuole fare, perché l'oggetto n. 14 è
una proposta di legge che va, credo, con discussioni lunghe.
Rimandiamo al pomeriggio.
Resta inteso, ritirata sì.
Resta inteso che i componenti della Commissione Affari Generali
Dolchi, Andrione, Balestri, Bordon, Chantel e Siggia sono convocati
sotto la Presidenza del Segretario Andrione alle ore 16.
Il Consiglio è convocato per le ore 16,30.
La seduta è tolta.
---
La seduta termina alle ore 12,20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK