Consiglio Regionale della Valle d'Aosta - Oggetto del Consiglio n. 462 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
FORESTE E TERRITORI MONTANI
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 462 del 6 marzo 2019 - Resoconto
OGGETTO N. 462/XV - Interrogazione: "Analisi del progetto
Interreg Mimonve riguardante la valorizzazione di alcune aree nei
comuni di Valpelline e Ollomont".
Rollandin (Presidente)
- Punto n. 12 dell'ordine del
giorno. La parola all'Assessore Bertschy, ne ha facoltà.
Bertschy (UVP)
- Leggerò per esteso la risposta, anche
perché sono richieste molto precise e noi abbiamo assunto delle
informazioni direttamente dall'Amministrazione comunale e quella
che riporto è l'istruttoria che è stata fatta da parte degli
uffici. Le informazioni riguardano un progetto di valorizzazione
nei comuni di Valpelline e Ollomont, in particolare un progetto
Interreg Mimonve: "Le miniere intorno al Mont Vélan".
La prima domanda che ponete è: "
se corrisponde al vero che il
fabbricato recentemente oggetto di compravendita sia stato
effettivamente acquistato dagli amministratori del Comune
". Con
riferimento al primo punto dell'interrogazione, si fa presente che,
in sede di istruttoria delle proposte progettuali, è effettuata
verifica della disponibilità degli immobili oggetto di intervento
ma non evidentemente delle proprietà più o meno adiacenti che
avrebbero potuto indirettamente trarne vantaggi. Da informazioni
acquisite presso il Comune di Ollomont, a seguito
dell'interrogazione, risulta che nel comune di Ollomont erano
quattro i fabbricati di proprietà dei Padri barnabiti nelle
frazioni Vouèces Dessus, Fontaine, Morion e Rey. Il primo
fabbricato è stato acquistato da un turista che da pochi mesi è
residente nel comune, il secondo che si trova nei pressi degli
impianti di risalita è stato acquistato nei primi mesi dell'anno
2017 dalla società CEAB S.r.l. per il 70% e dalla società FERME
S.r.l. per il restante 30%, c'è una partecipazione nella società
FERME da parte di un amministratore comunale del 20%, quindi è
proprietario di questo fabbricato per il 6%. Tale fabbricato è
stato acquistato prima che il progetto fosse approvato con
l'intento di realizzare una struttura ricettiva. Il terzo
fabbricato, situato anch'esso nei pressi degli impianti di
risalita, è stato acquistato da un artigiano residente a Ollomont
allo scopo di realizzare un
atelier
. L'ultimo fabbricato, il
più grande di tutti gli altri in quanto ha una superficie di circa
1500 metri quadrati, è ancora di proprietà dei Padri barnabiti.
Tale fabbricato non è ancora stato venduto e riporta un prezzo di
quotazione molto basso.
Il punto 2 è: "
se lo stesso sia inserito o nelle immediate
vicinanze dell'area interessata dal suddetto progetto e in che
misura la realizzazione del progetto Interreg possa concorrere alla
rivalutazione economica dello stesso fabbricato
". Con
riferimento a questa questione, si riferisce che le frazioni citate
sono situate nelle vicinanze delle aree interessate dal progetto
Mimonve; di conseguenza, è naturale che i fabbricati e le attività
ricettive che sono collocati nelle immediate vicinanze delle aree
possono essere influenzate e sono beneficiarie indirettamente dei
risultati del progetto, anche se considerate le dimensioni limitate
del comune di Ollomont, evidentemente è un progetto che se
funzionerà avrà una ricaduta su tutto il territorio comunale e non
solo, visto che si estende poi anche su Valpelline.
Per quanto riguarda il punto 3: "
se i competenti uffici
regionali, in fase di definizione e analisi dei progetti Interreg,
abbiano effettuato specifiche valutazioni relativamente a
potenziali conflitti di interesse fra i beneficiari dello sviluppo
e le amministrazioni interessate
", no, nel senso... sempre nel
rispondere rispetto alle modalità di istruttoria intanto non sta
nei compiti assegnati agli uffici regionali fare questa
valutazione, tra l'altro, le proprietà non sono oggetto di
intervento di ristrutturazione in questo caso, spettano ad altri,
comunque, riferito a questo, gli uffici non potrebbero andare in
questa valutazione, guardo al potenziale conflitto di interesse fra
soggetti beneficiari o partner nei progetti cofinanziati e soggetti
che indirettamente potrebbero trarre beneficio da questo progetto
di sviluppo.
Per dare ancora due informazioni che non sono richieste dal
quesito e per illustrare come si è arrivati a questo progetto, mi
sento di completare l'informazione dicendo che, rispetto a questa
interrogazione, il progetto in argomento è stato presentato
dall'
Unité des Communes
Grand-Combin in risposta al bando
dell'autorità di gestione Regione Lombardia dal programma di
cooperazione transfrontaliera Italia-Svizzera 2014-2020, il bando
scadeva il 31 ottobre 2017. Lo scopo del progetto è quello di
contribuire alla valorizzazione del patrimonio minerario del
territorio aumentandone l'attrattività a favore di turisti e
residenti, in particolare il Comune di Ollomont, partner del
progetto, prevede di recuperare e qualificare la galleria al sito
denominato "Rotta dell'idrovora di Manzetti" e di realizzare un
percorso ludico-didattico, un parco avventura tematico per bambini
e un innovativo laboratorio di archeo-metallurgia sperimentale a
scopo scientifico didattico. Nell'anno 2018 il Segretariato tecnico
congiunto del programma Italia-Svizzera 2014-2020 ha istruito
positivamente il progetto per quanto riguarda l'ammissibilità
formale, lo stesso Segretariato ha poi partecipato all'istruttoria
strategico-cooperativa insieme alla struttura regionale Promozione
e progetti europei per lo sviluppo del settore turistico, la quale
ha valutato la coerenza del progetto rispetto alle linee di
sviluppo turistico della Regione. Il progetto è stato
definitivamente approvato dal Comitato direttivo del programma
Italia-Svizzera 2014-2020 nella riunione che si è tenuta a Milano
il 30 ottobre 2018.
Presidente
- Per la replica, la parola al collega
Vesan.
Vesan (M5S)
- Io sono un ex dipendente della pubblica
Amministrazione, sappiamo che questo Consiglio si è già espresso in
modo contrario per quello che riguarda i corsi di formazione per
gli amministratori regionali ma, come dipendente pubblico, abbiamo
dovuto sottostare, non con dispiacere ma come obbligo di legge, a
corsi specifici su quello che riguarda la trasparenza e
anticorruzione. In tutti questi corsi veniva fortemente evidenziato
che il primo passo verso la corruzione, la mancata trasparenza
della pubblica Amministrazione è sempre legato a conflitti di
interesse anche solo potenziali. Nella fattispecie in questo caso
l'acquisto di questo fabbricato ci è stato segnalato direttamente
da degli abitanti, proprio quello nei pressi dell'area di
intervento, cioè degli impianti di risalita nell'area parcheggio a
monte della Maison Grimpe e questo fabbricato è stato acquistato da
amministratori e da loro congiunti. Lei naturalmente non mi ha
detto questo, non è stata la risposta che ha ottenuto da parte
dell'Amministrazione comunale e non è neanche la risposta da parte
dei competenti uffici, perché, come ci ha evidenziato, il conflitto
di interesse reale o potenziale non viene valutato in occasione di
assegnazione di risorse molto importanti di cui, purtroppo, questa
nostra Amministrazione regionale ha fatto cattivo uso in passato
sia non chiedendo i finanziamenti per i cui fondi aveva diritto,
sia chiedendoli per attività che poi sono state realizzate male,
tanto che è stata richiesta addirittura la restituzione dei fondi.
In questo caso probabilmente poteva essere interessante - e quindi
ci permettiamo di suggerirlo all'attuale maggioranza - il fatto che
le verifiche dei conflitti di interesse reali e potenziali siano
effettuate da parte degli uffici competenti, soprattutto perché è
particolare malcostume la situazione in cui un amministratore
pubblico realizza interventi, chiamiamoli imprenditoriali,
chiamiamoli speculativi, come riteniamo più opportuno, in
corrispondenza di fabbricati che vengono valorizzati da progetti
che lo stesso amministratore porta avanti e valorizza con fondi
pubblici. Noi vorremmo stigmatizzare assolutamente questo tipo di
comportamento che tende spesso e volentieri a confondere un
incarico pubblico con un interesse rigorosamente privato e
legittimo, ma che non dovrebbe assolutamente comportare processi
decisionali in quest'ambito. Lei mi ha detto che l'acquisto da
parte delle due società del fabbricato dei Padri barnabiti proprio
nei pressi dell'area è stato fatto prima dell'approvazione del
progetto, sono abbastanza sicuro di questo perché altrimenti
probabilmente il costo dei fabbricati non sarebbe stato così basso.
Mi sarebbe piaciuto sentire da lei una risposta sul fatto se è
stato acquistato prima dell'ideazione e della presentazione del
progetto da parte del Comune, che è importante ai fini di
verificare il conflitto di interesse. Confido che una maggiore
attenzione da parte del suo Assessorato relativamente a questo tipo
di problematiche ci permetta di portare avanti i finanziamenti dati
dall'Unione europea alla Valle d'Aosta con trasparenza e serenità,
che, purtroppo, in passato sono mancate e che in questa occasione
verificheremo di approfondire. La ringrazio comunque per le
informazioni che ci ha dato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK