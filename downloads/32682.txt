Consiglio Regionale della Valle d'Aosta - Oggetto del Consiglio n. 1305 del 14 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1305 del 14 luglio 2010 - Resoconto
OGGETTO N. 1305/XIII - Disegno di legge: "Nuove disposizioni
per la redazione del Bollettino ufficiale della Regione autonoma
Valle d'Aosta/Vallée d'Aoste e per la pubblicazione degli atti
della Regione e degli enti locali. Abrogazione della legge
regionale 3 marzo 1994, n. 7".
Président
- Nous avons des petits desseins de loi qu'on
pourrait bien approuver ce soir selon les accords de ce matin. Je
commencerais avec le point 19 à l'ordre du jour.
Articolo 1
(Oggetto e finalità)
1. Il Bollettino ufficiale della Regione autonoma Valle
d'Aosta/Vallée d'Aoste, di seguito denominato BUR, è lo strumento
di conoscenza legale delle leggi, dei regolamenti regionali e di
tutti gli atti in esso pubblicati, salvi gli effetti ricollegati
alle forme di conoscenza o pubblicità riconosciute dall'ordinamento
vigente.
2. L'Albo notiziario della Regione ha funzioni di mera
pubblicità notizia di tutti gli atti in esso pubblicati, salva
diversa disposizione di legge.
3. Con le pubblicazioni di cui ai commi 1 e 2, la Regione
favorisce il diritto di accesso ai documenti amministrativi secondo
le modalità stabilite dalla legge regionale 6 agosto 2007, n. 19
(Nuove disposizioni in materia di procedimento amministrativo e di
diritto di accesso ai documenti amministrativi), e nel rispetto di
quanto previsto a tutela della riservatezza dei terzi dal decreto
legislativo 30 giugno 2003, n. 196 (Codice in materia di protezione
dei dati personali).
Articolo 2
(Modalità di pubblicazione del BUR)
1. A far data dal 1° gennaio 2011, il BUR è pubblicato
esclusivamente in forma digitale sul sito istituzionale della
Regione, con modalità che garantiscono l'autenticità, l'integrità e
la conservazione degli atti pubblicati.
Articolo 3
(Consultazione e conservazione)
1. La consultazione del BUR sul sito istituzionale della
Regione è libera e gratuita.
2. La consultazione gratuita del BUR per via telematica è
garantita presso le biblioteche del sistema bibliotecario regionale
di cui alla legge regionale 17 giugno 1992, n. 28 (Istituzione del
Sistema bibliotecario regionale e nuove norme in materia di
biblioteche regionali, comunali o di interesse locale. Abrogazione
di leggi regionali).
3. Una copia cartacea del fascicolo originale di ogni numero
del BUR è conservata dalla struttura regionale che ne cura la
produzione, di seguito denominata struttura competente, anche al
fine della consultazione da parte degli interessati.
4. Il rilascio di copia, a richiesta degli interessati, è
soggetto al pagamento fissato per la riproduzione della
documentazione amministrativa, nella misura e con le modalità
stabilite ai sensi dell'articolo 10 del regolamento regionale 28
febbraio 2008, n. 2 (Nuova disciplina delle modalità di esercizio e
dei casi di esclusione del diritto di accesso ai documenti
amministrativi).
5. Gli interessati possono inoltre richiedere alla struttura
competente l'invio a mezzo posta di una copia del BUR o di parti di
esso, dietro pagamento dell'importo fissato ai sensi del comma
4.
Articolo 4
(Articolazione)
1. Il BUR è suddiviso in tre parti. La parte prima
contiene:
a) le modificazioni alla legge costituzionale 26 febbraio
1948, n. 4 (Statuto speciale per la Valle d'Aosta), e le relative
norme di attuazione;
b) le leggi regionali e i regolamenti regionali;
c) le sentenze e le ordinanze della Corte costituzionale
relative a leggi regionali, a leggi statali incidenti sulla
normativa regionale, le decisioni riguardanti i conflitti di
attribuzione fra lo Stato e la Regione e i ricorsi di legittimità
costituzionale promossi dal Governo contro leggi regionali;
d) gli atti relativi ai referendum da pubblicarsi in base
alle previsioni della normativa vigente in materia.
2. La parte seconda contiene:
a) le deliberazioni, aventi carattere di generalità, del
Consiglio regionale e della Giunta regionale;
b) i decreti o altri atti, aventi carattere di generalità,
emanati dai competenti organi dell'Amministrazione
regionale;
c) gli atti dei dirigenti dell'Amministrazione regionale o
altri atti, anche di altre amministrazioni, la cui pubblicazione è
prevista in leggi o regolamenti statali e regionali;
d) gli avvisi e le comunicazioni, aventi carattere di
generalità, della Regione, degli enti locali e di altri soggetti
pubblici e privati.
3. La parte terza contiene i bandi di gara e di concorso
della Regione, degli enti locali e di altri soggetti pubblici e
privati, nonché gli esiti delle gare e le graduatorie dei
concorsi.
4. Oltre agli atti da pubblicarsi ai sensi dei commi 1, 2 e
3, sono pubblicati nel BUR gli atti che l'organo adottante ravvisi
la necessità di rendere noti al pubblico.
5. Le ulteriori articolazioni interne, l'impostazione e la
veste grafica del BUR sono individuate con provvedimento del
dirigente della struttura competente.
Articolo 5
(Pubblicazione)
1. Il BUR è pubblicato settimanalmente, salvo edizioni
straordinarie, e tutti gli atti in esso contenuti sono trascritti
in lingua italiana e in lingua francese, in armonia con quanto
disposto dall'articolo 38 della l.cost. 4/1948.
2. Il testo ufficiale dell'atto è quello nella cui lingua il
medesimo è stato approvato.
3. Le strutture regionali, le altre amministrazioni e i
soggetti interessati alla pubblicazione di propri atti nel BUR,
presentano la relativa richiesta, corredata degli atti da
pubblicare, alla struttura competente, con l'indicazione della
normativa che ne prescrive la pubblicazione.
4. Gli atti pubblicati nel BUR devono essere conformi ai
testi trasmessi per la pubblicazione.
5. La pubblicazione nel BUR è effettuata per estratto, ovvero
con l'omissione della parte narrativa o degli allegati. L'atto deve
pervenire alla struttura competente già predisposto in tale forma.
La pubblicazione integrale è effettuata esclusivamente su domanda
del soggetto richiedente.
6. A far data dal 1° gennaio 2011, la pubblicazione degli
atti degli enti locali o di altri soggetti pubblici e privati,
obbligatoria per legge o regolamento, è effettuata senza oneri per
l'ente o per il soggetto interessato. Ove la pubblicazione non sia
obbligatoria, il relativo costo è a carico del richiedente. Il
costo di pubblicazione degli atti regionali resta a carico della
Regione.
7. Gli ulteriori criteri, modalità e condizioni per la
pubblicazione, ivi compresa la determinazione dei costi di
pubblicazione di cui al comma 6, sono individuati con provvedimento
del dirigente della struttura competente.
Articolo 6
(Correzione degli errori)
1. Qualora si rilevino errori in atti non ancora pubblicati,
la struttura competente dispone la sospensione della pubblicazione
dell'atto, in attesa dell'invio del testo corretto da parte del
soggetto richiedente la pubblicazione.
2. Qualora si rilevino errori in atti già pubblicati, la
struttura competente provvede sollecitamente alla pubblicazione di
un avviso di rettifica recante la parte errata del testo pubblicato
e il testo corretto provvedendo, se del caso, alla ripubblicazione
dell'intero atto.
Articolo 7
(Termini per la pubblicazione)
1. La pubblicazione nel BUR è effettuata entro trenta giorni
dalla data di ricevimento della relativa richiesta. Entro il
predetto termine la struttura regionale competente in materia di
promozione della lingua francese provvede alla traduzione dei testi
ufficiali in lingua diversa da quella in cui l'atto è stato
approvato.
2. Qualora, per la particolare complessità dell'atto, i tempi
per la traduzione determinino il superamento del termine di cui al
comma 1, il dirigente della struttura competente può disporre la
pubblicazione del medesimo nella lingua in cui è stato approvato,
rinviando la pubblicazione della relativa traduzione. In tale
ultimo caso, l'atto è ripubblicato nella versione italiana o
francese, fermi restando gli effetti legali prodottisi in
conseguenza della prima pubblicazione.
Articolo 8
(Formule di promulgazione delle leggi)
1. L'atto di promulgazione delle leggi regionali si compone,
nell'ordine, delle seguenti formule:
a) attestazione del procedimento seguito;
b) intestazione;
c) pubblicazione;
d) clausola esecutiva.
2. La formula dell'attestazione del procedimento seguito è la
seguente: "Il Consiglio regionale ha approvato".
3. La formula dell'intestazione, che precede il testo della
legge, è la seguente: "Il Presidente della Regione promulga la
seguente legge".
4. La formula dell'ordine di pubblicazione, salvo che sia
prevista l'approvazione con urgenza, che segue il testo della
legge, è la seguente: "La presente legge è pubblicata nel
Bollettino ufficiale della Regione".
5. La formula dell'ordine di pubblicazione, qualora sia
prevista l'approvazione con urgenza, che segue il testo della
legge, è la seguente: "La presente legge è dichiarata urgente ai
sensi dell'articolo 31, comma terzo, dello Statuto speciale per la
Valle d'Aosta ed entrerà in vigore il giorno successivo a quello
della sua pubblicazione nel Bollettino ufficiale della
Regione".
6. La formula della clausola esecutiva, che segue l'ordine di
pubblicazione della legge, è la seguente: "È fatto obbligo a
chiunque spetti di osservarla e di farla osservare come legge della
Regione autonoma Valle d'Aosta/Vallée d'Aoste".
7. La clausola esecutiva è seguita dalla data di
promulgazione e dalla sottoscrizione del Presidente della
Regione.
8. Per la pubblicazione nel BUR, dopo la data di
promulgazione e la sottoscrizione di cui al comma 7, è riportato
sinteticamente, a cura delle competenti strutture del Consiglio
regionale, il procedimento di approvazione delle leggi, con
l'indicazione degli organi che vi hanno preso parte, della data e
del numero eventuale di adozione degli atti del procedimento
stesso.
Articolo 9
(Formule di promulgazione dei regolamenti)
1. L'atto di promulgazione dei regolamenti regionali si
compone, nell'ordine, delle seguenti formule:
a) attestazione del procedimento seguito;
b) intestazione;
c) pubblicazione;
d) clausola esecutiva.
2. La formula dell'attestazione del procedimento seguito è la
seguente: "Il Consiglio regionale ha approvato".
3. La formula dell'intestazione, che precede il testo del
regolamento, è la seguente: "Il Presidente della Regione promulga
il seguente regolamento".
4. La formula dell'ordine di pubblicazione che segue il testo
del regolamento, è la seguente: "Il presente regolamento è
pubblicato nel Bollettino ufficiale della Regione".
5. La formula della clausola esecutiva, che segue l'ordine di
pubblicazione del regolamento, è la seguente: "È fatto obbligo a
chiunque spetti di osservarlo e di farlo osservare come regolamento
della Regione autonoma Valle d'Aosta/Vallée d'Aoste".
6. La clausola esecutiva è seguita dalla data di
promulgazione e dalla sottoscrizione del Presidente della
Regione.
7. Per la pubblicazione nel BUR, dopo la data di
promulgazione e la sottoscrizione di cui al comma 6, è riportato
sinteticamente, a cura delle competenti strutture del Consiglio
regionale, il procedimento di approvazione dei regolamenti, con
l'indicazione degli organi che vi hanno preso parte, della data e
del numero eventuale di adozione degli atti del procedimento
stesso.
Articolo 10
(Direttore responsabile del BUR)
1. Ai sensi dell'articolo 3 della legge 8 febbraio 1948, n.
47 (Disposizioni sulla stampa), il BUR ha un direttore responsabile
nominato con decreto del Presidente della Regione.
Articolo 11
(Albo notiziario della Regione)
1. Nell'Albo notiziario della Regione sono pubblicati tutti
gli atti che non devono essere pubblicati nel BUR, salva diversa
disposizione di legge. Resta fermo, in particolare, quanto previsto
dall'articolo 10, comma 1, del decreto legislativo 22 aprile 1994,
n. 320 (Norme di attuazione dello statuto speciale della Regione
Valle d'Aosta).
2. Gli atti sono pubblicati nell'Albo notiziario della
Regione per quindici giorni consecutivi affinché chiunque vi abbia
interesse possa prenderne visione, salva diversa disposizione di
legge.
3. Le ulteriori modalità per la pubblicazione degli atti
nell'Albo notiziario della Regione sono individuate con
provvedimento del dirigente della struttura competente.
Articolo 12
(Modalità di pubblicazione degli atti amministrativi della
Regione e degli enti locali)
1. Gli obblighi di pubblicazione degli atti amministrativi
della Regione e degli enti locali aventi effetto di pubblicità
legale si intendono assolti con le modalità di cui all'articolo 32,
comma 1, della legge 18 giugno 2009, n. 69 (Disposizioni per lo
sviluppo economico, la semplificazione, la competitività nonché in
materia di processo civile), e con la decorrenza indicata nel comma
5 del medesimo articolo.
Articolo 13
(Abrogazioni)
1. Sono abrogate le seguenti disposizioni:
a) la legge regionale 3 marzo 1994, n. 7;
b) l'articolo 24 della legge regionale 4 agosto 2006, n.
21.
Articolo 14
(Disposizioni finanziarie)
1. L'onere derivante dall'applicazione della presente legge è
determinato in annui euro 50.000 a decorrere dall'anno
2011.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2010/2012 nell'unità previsionale di base 1.3.1.10
(Oneri per servizi e spese generali).
3. Al finanziamento dell'onere di cui al comma 1 si provvede
mediante l'utilizzo degli stanziamenti iscritti nello stesso
bilancio nell'unità previsionale di base 1.3.1.13 (Consulenze studi
e collaborazioni tecniche).
4. I proventi derivanti dagli articoli 3, commi 4 e 5, e 5,
comma 6, sono introitati nello stato di previsione delle entrate
del bilancio della Regione.
5. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Président
- La parole au rapporteur, la Conseillère
Hélène Impérial.
Impérial (UV)
- Merci, M. le Président.
Il presente disegno di legge persegue l'obiettivo di eliminare
gli sprechi relativi al mantenimento dei documenti in forma
cartacea, analogamente a quanto disposto in ambito statale
dall'articolo 27 del decreto-legge 25 giugno 2008, il famoso
"decreto taglia-carta", ottenendo in tal modo l'eliminazione degli
sprechi, l'ottimizzazione dei servizi e il rispetto per l'ambiente.
In particolare l'articolo 27 prevede che dal 1° gennaio 2009 le
amministrazioni pubbliche riducano del 50 percento rispetto al 2007
la spesa per la stampa delle relazioni e di ogni altra
pubblicazione prevista da leggi e regolamenti; l'articolo 32 della
legge n. 69/2009 prevede che, a far data dal 1° gennaio 2010, gli
obblighi di pubblicazione di atti e provvedimenti amministrativi
aventi effetto di pubblicità legale si intendono assolti con la
pubblicazione nei propri siti informatici da parte delle
amministrazioni e degli enti pubblici obbligati e che, a decorrere
dal 1° gennaio 2011, le pubblicazioni effettuate in forma cartacea
non hanno effetto di pubblicità legale.
Il presente intervento normativo si inserisce in un progetto più
ampio, volto alla semplificazione delle procedure amministrative
mediante l'utilizzo di strumenti informatici quali la posta
elettronica certificata, la firma digitale, il cartellino e i
cedolini telematici e l'archiviazione dei documenti in formato
elettronico, con riduzione dello strumento cartaceo e conseguenti
minori oneri finanziari a carico del bilancio della Regione, come
previsto dalle norme statali sopra citate. Tale disegno di legge
abroga, inoltre, la precedente legge regionale in materia di
redazione del Bollettino ufficiale.
Volendo tralasciare una descrizione dettagliata dell'articolato
e giungendo ai contenuti essenziali del presente disegno di legge,
composto da 14 articoli, possiamo in particolare sottolineare come,
in primo luogo, a decorrere dal 1° gennaio 2011, la pubblicazione
nel Bollettino ufficiale, strumento di conoscenza legale di tutti
gli atti in esso pubblicati (modificazioni allo Statuto speciale,
leggi, regolamenti regionali, sentenze e ordinanze della Corte
costituzionale relative a leggi regionali, a leggi statali
incidenti sulla normativa regionale, decisioni riguardanti i
conflitti di attribuzione fra lo Stato e la Regione, eccetera)
avviene esclusivamente in forma digitale; la consultazione sul sito
istituzionale della Regione è libera e gratuita ed è garantita
presso le biblioteche del Sistema bibliotecario regionale. Al fine
di consentire un passaggio graduale al nuovo sistema informatizzato
è comunque garantita la possibilità di consultazione del formato
cartaceo del Bollettino ufficiale presso la struttura regionale
competente; la gratuità di pubblicazione per strutture regionali,
altre amministrazioni o soggetti interessati, degli atti da
pubblicare obbligatoriamente per disposizione di legge, previa
indicazione della normativa che la prevede. Ove la pubblicazione
non sia obbligatoria per legge il costo è invece a carico del
richiedente; la pubblicazione di tutti gli atti è prevista per
estratto, ovvero con l'omissione della parte narrativa o degli
allegati, mentre la pubblicazione integrale avviene solo previa
specifica richiesta; nell'Albo notiziario della Regione sono
pubblicati tutti gli atti aventi carattere di generalità che non
devono essere pubblicati nel BUR, salva diversa disposizione di
legge. In questo modo, il presente disegno di legge evita la doppia
pubblicazione (sia nel BUR sia nell'Albo), a meno che la stessa non
sia richiesta da una specifica disposizione di legge (come per i
bandi di concorso, da pubblicarsi nel BUR e da affiggersi all'albo
dell'ente che bandisce il concorso). Grazie.
Président
- La discussion générale est ouverte.
La parole au Conseiller Lattanzi.
Lattanzi (PdL)
- Non posso che plaudire all'introduzione
della relatrice, che finalmente pone un punto fermo di questa
Amministrazione. Giustamente ha esordito citando due date: marzo
2008, decreto taglia-carte, e 1° gennaio 2010, obbligatorietà della
riduzione del 50 percento del cartaceo. Siamo a luglio 2010...
evviva! Siamo pronti a provare questa norma che permette anche alla
Valle d'Aosta, ancora una volta, di rincorrere - ma non mai
superare - il nazionale che ci anticipa.
Président
- La parole au rapporteur, la Conseillère
Patrizia Morelli.
Morelli (ALPE)
- Merci, M. le Président.
Pour exprimer aussi notre soutien à cet acte qui va dans le sens
de diminuer ce qui est imprimé sur papier, chose que nous voudrions
voir appliquer davantage. En particulier, pour ce qui est du
Bulletin officiel nous avons présenté un amendement quant au fait
que nous estimons nécessaire la consultation des bulletins même
dans les bureaux des Communes, car - comme tout le monde sait - les
bibliothèques en Vallée d'Aoste ne correspondent pas au nombre des
Communes, qui sont 74 et les bibliothèques sont 54 et ont un
horaire d'ouverture réduit par rapport aux bureaux des Communes.
Donc nous proposons cet amendement pour rendre le plus possible
accessible à tout le monde la consultation télématique du Bulletin
officiel.
Président
- Pas d'autres en discussion générale? Je ferme
la discussion générale.
La parole au Président de la Région, Rollandin.
Rollandin (UV)
- Molto brevemente, per ringraziare la
relatrice che ha già spiegato quali sono le ragioni di questo
provvedimento che, come è stato riconosciuto anche dalla
commissione all'unanimità, va nell'ottica del risparmio,
dell'efficienza e soprattutto della garanzia.
Vorrei intervenire sull'emendamento, che è stato specificato da
parte dei colleghi, sulla possibilità che venga inviato ai Comuni.
Voglio ribadire che la scelta dell'invio alle biblioteche era
dovuta al fatto che sono già attrezzate per ricevere in via
informatizzata il bollettino, mentre non tutti i Comuni lo sono.
Questo è un problema oggettivo, lo dico perché a questo proposito
sarebbe più opportuno accettare il sub emendamento "biblioteche e",
in modo che si dia la possibilità di avere questa... voglio
spiegare la ragione, perché subito avevo detto che personalmente
non avevo problemi, ma per i Comuni c'è una ragione tecnica che
giustifica questo accoglimento del sub emendamento, anziché
l'emendamento. Ringrazio per il contributo a questa soluzione
importante per la possibilità di utilizzare questo strumento.
Grazie.
Président
- Nous passons à l'examen article par
article.
Je soumets au vote l'article 1
er
:
Conseillers présents et votants: 32
Pour: 32
Le Conseil approuve à l'unanimité.
Président
- Article 2: même résultat.
A l'article 3 il y a l'amendement proposé par le groupe ALPE et
le Partito Democratico, qui est retiré; j'en donne lecture pour le
procès-verbal:
Emendamento
Il comma 2 dell'articolo 3 del d.l. è sostituito dal
seguente:
"2. La consultazione gratuita del BUR per via telematica è
garantita presso gli uffici comunali.".
Je soumets au vote l'amendement du groupe ALPE et Partito
Democratico, in subordine, qui récite:
Sub-emendamento
In subordine
Al comma 2 dell'articolo 3 del d.l. sono aggiunte, in fine,
le seguenti parole: "e presso gli uffici comunali".
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 3 dans le texte
ainsi amendé:
Articolo 3
(Consultazione e conservazione)
1. La consultazione del BUR sul sito istituzionale della
Regione è libera e gratuita.
2. La consultazione gratuita del BUR per via telematica è
garantita presso le biblioteche del sistema bibliotecario regionale
di cui alla legge regionale 17 giugno 1992, n. 28 (Istituzione del
Sistema bibliotecario regionale e nuove norme in materia di
biblioteche regionali, comunali o di interesse locale. Abrogazione
di leggi regionali) e presso gli uffici comunali.
3. Una copia cartacea del fascicolo originale di ogni numero
del BUR è conservata dalla struttura regionale che ne cura la
produzione, di seguito denominata struttura competente, anche al
fine della consultazione da parte degli interessati.
4. Il rilascio di copia, a richiesta degli interessati, è
soggetto al pagamento fissato per la riproduzione della
documentazione amministrativa, nella misura e con le modalità
stabilite ai sensi dell'articolo 10 del regolamento regionale 28
febbraio 2008, n. 2 (Nuova disciplina delle modalità di esercizio e
dei casi di esclusione del diritto di accesso ai documenti
amministrativi).
5. Gli interessati possono inoltre richiedere alla struttura
competente l'invio a mezzo posta di una copia del BUR o di parti di
esso, dietro pagamento dell'importo fissato ai sensi del comma
4.
Même résultat.
Article 4: même résultat. Article 5: même résultat. Article 6:
même résultat. Article 7: même résultat. Article 8: même résultat.
Article 9: même résultat. Article 10: même résultat. Article 11:
même résultat. Article 12: même résultat. Article 13: même
résultat. Article 14: même résultat.
Je soumets au vote la loi dans son ensemble:
Conseillers présents et votants: 32
Pour: 32
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK