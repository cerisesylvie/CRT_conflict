Consiglio Regionale della Valle d'Aosta - Oggetto del Consiglio n. 648 del 4 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 648 del 4 luglio 1989 - Resoconto
OGGETTO N. 648/IX - ORDINE DEI LAVORI
PRESIDENTE:
Su richiesta del Presidente della la
Commissione consiliare permanente ed ai sensi dell'articolo 30,
punto 7, del Regolamento interno, il Consiglio deve pronunciarsi
sull'ammissibilità o meno della convocazione della 1la Commissione
stessa al termine della seduta antimeridiana.
Ha chiesto la parola il Consigliere Riccarand; ne ha
facoltà.
RICCARAND (NS):
Ho già preannunciato questa mattina di
essere contrario all'interruzione dei lavori per consentire la
riunione di una Commissione. Oltretutto si tratta della riunione
per esaminare tre disegni di legge che nessun Consigliere ha potuto
leggere, perché ci sono stati consegnati questa mattina in aula e
quindi nessun Consigliere ha potuto prendere atto del loro
contenuto. Non riesco a capire quale significato possa avere la
riunione di una Commissione in cui chi partecipa non ha neanche
potuto leggere il testo di tre provvedimenti legislativi così
importanti come quelli che devono disciplinare in generale la
contrattazione, il tempo parziale ed il contratto di lavoro di
tutti i dipendenti della Regione.
Oltre a non essere d'accordo con questa procedura che rende
possibile la convocazione delle Commissioni congiuntamente al
Consiglio, ritengo abbastanza avvilente, nei confronti dei
Consiglieri, chiedere loro di pronunciarsi su dei testi che non
possono neppure materialmente aver letto.
PRESIDENTE:
Ha chiesto la parola il Vicepresidente Dolchi;
ne ha facoltà.
DOLCHI (PCI):
Ho chiesto la parola solo per fare una
precisazione.
Il Regolamento è carente su questo problema, perché
l'autorizzazione dovrebbe essere preventiva, in quanto il Consiglio
deve pronunciarsi preventivamente se intende interrompere i
lavori.
Credo quindi che il Regolamento vada rivisto in questo punto,
perché mi sembra un po' anacronistico chiedere al Consiglio di
pronunciarsi, nel momento in cui la Commissione è già
convocata.
BICH (Presidente del Consiglio):
Questo magari potrà
essere precisato meglio in sede di Ufficio di Presidenza. Comunque
in questo caso l'autorizzazione è preventiva non alla convocazione
del Consiglio, ma alla riunione della Commissione. Penso comunque
che per questa volta si possa rimediare in questo modo.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Questa mattina abbiamo sollevato il
problema del modo irrazionale in cui si è costretti ad operare in
questa fase dei lavori del Consiglio.
La nostra protesta rimane; però, come forza di opposizione,
abbiamo comunque la volontà di confrontarci sui problemi e non
vogliamo essere accusati di ostruzionismo rispetto a problemi che
possono avere una certa rilevanza. Continuiamo quindi a protestare
contro i metodi, però non ci sottraiamo alla responsabilità di
esaminare il problema che interessa il personale ed accettiamo la
riunione della la Commissione.
PRESIDENTE:
Se nessuno chiede la parola, visto che i
Gruppi si sono già largamente espressi in senso favorevole alla
sospensione dei lavori, con l'eccezione del Consigliere Riccarand
che si è dichiarato contrario, credo che senza passare ai voti si
possa consentire la convocazione della 1a Commissione consiliare
permanente.
IL CONSIGLIO
- ai sensi dell'ultimo comma dell'articolo 30 del Regolamento
interno;
AUTORIZZA
la 1a Commissione consiliare permanente a riunirsi al termine
della seduta in corso.
PRESIDENTE:
Ricordo che alle ore 15,30 è convocata la
Conferenza dei Capigruppo per un incontro con le organizzazioni
sindacali, da loro richiesto, per esaminare alcuni aspetti
concernenti la Girodo-System.
La seduta è sospesa
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK