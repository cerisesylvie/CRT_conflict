Consiglio Regionale della Valle d'Aosta - Oggetto del Consiglio n. 438 del 14 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 438 del 14 luglio 1982 - Resoconto
OGGETTO N. 438/VII - DISEGNO DI LEGGE CONCERNENTE: "ESERCIZIO
E GESTIONE ECONOMICO-FINANZIARIA DEI TRASPORTI COLLETTIVI".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Penso che anche in questo caso non ci
sia bisogno di illustrare l'argomento perché vi è una lunga
relazione delle norme per la disciplina della gestione e dei
trasporti collettivi di persone e di cose.
Vi posso dire che una legge è tornata indietro, già vistata, e
l'altra legge sui trasporti sembra sia già vistata anch'essa.
PRESIDENTE
: Faccio presente che in sede di parere la
Commissione per lo sviluppo economico ha suggerito al Consiglio di
prendere in esame all'art. 13 l'emendamento soppressivo, tendente a
togliere il riferimento agli art. 98 e 99, e che l'Assessore Chabod
ha presentato alla Presidenza analogo emendamento, che pertanto non
viene distribuito perché perfettamente identico a quello scritto
sul parere. E' aperta la discussione generale.
Ha chiesto di parlare il Consigliere Tonino, ne ha facoltà.
TONINO - (P.C.I.):
Questo disegno di legge dovrebbe
completare quella discussione che abbiamo iniziato sulla
riorganizzazione della politica regionale nel settore dei trasporti
e dovrebbe essere, delle tre leggi, quella più importante, perché
affronta un problema che avevamo più volte criticato in quest'aula
e che non ci aveva mai trovati d'accordo.
In sostanza, in precedenza si ripianavano i disavanzi delle
società esercenti servizi di autolinee sulla base di rendiconti che
queste società presentavano; era il cosiddetto contributo a piè di
lista. Su questi rendiconti abbiamo avuto più volte la conferma
dell'Assessore Chabod che la Regione non esercitava alcun
controllo, limitandosi a liquidare il contributo finale sulla base
del disavanzo dichiarato.
Era quello un meccanismo sostanzialmente ingiusto, perché
privilegiava eventuali diseconomie delle aziende ed induceva le
stesse ad evitare possibili economie di gestione. Con la legge 151
si dovrebbe andare ad una svolta, nel senso di considerare e di
predeterminare per ogni azienda e per ogni linea e servizio un
costo economico standardizzato, strettamente riferito al servizio,
che dovrebbe poi essere adattato con dei coefficienti alle
condizioni ambientali del servizio stesso.
Sottraendo a questo costo economico, così predeterminato, i
ricavi delle società di autolinee, si dovrebbe ricavare l'ammontare
dei contributi da liquidare alle singole aziende per i singoli
servizi.
Questa è la logica della legge 151, che, come si vede, tende a
determinare dei costi economici ottimali, facendo in modo che
questi siano rispettati dalle aziende, pena il pagamento in proprio
dell'azienda qualora non riesca a rientrare in questi costi.
Il disegno di legge che ci viene presentato oggi ripete in larga
parte i concetti della legge 151; è però, a nostro avviso, molto
carente là dove si parla dei ricavi del traffico, perché
riprendendo il concetto prima espresso; i costi economici
standardizzati con gli opportuni coefficienti di adattamento sono
un fatto abbastanza facilmente determinabile; a questi occorre
togliere i ricavi per arrivare all'ammontare dei contributi. La
determinazione dei ricavi è quindi elemento fondamentale al fine di
stabilire i contributi; ed è questa la parte della legge che ci
sembra più carente.
Intanto i ricavi del traffico vengono predeterminati e sono dei
ricavi presunti, cioè si basano sull'andamento dell'attività
economica di quel servizio nell'anno precedente. A noi questo
sembra un criterio alquanto discutibile, poiché così facendo non si
tiene conto delle possibili variazioni ai flussi di traffico che si
verificano durante l'anno. E' nostra opinione invece che i dati
relativi ai ricavi del traffico dovrebbero essere controllati in
modo assai più serio.
Non si dice niente sulle modalità di controllo di questi ricavi,
salvo nella legge generale che disciplina il trasporto collettivo
di persone e di cose, dove si stabilisce che la Regione può fare,
con l'aiuto di agenti, delle verifiche periodiche.
Questo è un sistema di controllo di quel dato decisamente
insufficiente secondo noi, mentre, ad esempio, un sistema più
oggettivo potrebbe essere quello di controllare l'emissione dei
biglietti, meccanizzando eventualmente quel tipo di servizio.
Una precisazione che avevamo già chiesto in Commissione, ed alla
quale non abbiamo avuto risposte, riguarda l'affermazione fatta al
punto c) dell'art. 4, là dove si dice che "Detti ricavi devono
coprire il costo effettivo del servizio almeno nella misura che
verrà stabilita annualmente con decreto del Ministro dei Trasporti,
previsto all'art. 6 lettera b) cella legge n. 151".
Più avanti si fa riferimento ad una percentuale del 25% per il
1982. Allora, cosa si intende per servizio? Se questi ricavi che
debbono coprire il 25% del costo effettivo, riguardano le singole
linee, ci possono essere dei seri problemi per alcune linee
secondarie, che, è risaputo, hanno pochissimi ricavi; se invece
riguardano il complesso delle linee esercitate da una azienda, ci
può essere in questo caso una compensazione ed il discorso potrebbe
essere giusto.
La nostra preoccupazione deriva dal fatto che l'art. 6 prevede
che in ogni anno le imprese presentino i propri consuntivi
economici relativi ai servizi oggetto della presente legge, e a me
pare di capire, relativi ai singoli servizi che vengono espletati.
Se è cos], credo sia abbastanza discutibile, in quanto potrebbe
penalizzare una serie di servizi di trasporto meno importanti, che
tuttavia hanno una manifesta necessità per quelle popolazioni.
Il resto del disegno di legge presenta delle norme transitorie
che si applicano al 1982; l'analisi delle tabelle allegate, per
quello che è stato possibile fare nel lavoro di Commissione, ha
dimostrato che ci sono dei dati più o meno accettabili, fermo
restando, anche per il 1982, che è aleatorio il dato relativo ai
ricavi del traffico.
Ribadisco che questo è l'elemento più carente di questo disegno
di legge, e che se vogliamo fare in modo che i contributi che la
collettività fornisce a queste aziende non siano più dati in modo
indiscriminato, ma sulla base di elementi oggettivi, è giusto
parlare di costi economici standard, ma è altrettanto giusto
togliere gli effettivi ricavi dell'anno, cosa che è invece stata
trascurata in questo disegno di legge.
PRESIDENTE
: Ha chiesto di parlare l'Assessore Chabod, ne
ha facoltà.
CHABOD - (D.C.):
Volevo dire al Consigliere Tonino, che
del resto lo sa già, che ci siamo trovati in grosse difficoltà.
Purtroppo l'Assessorato dei Trasporti è nato con un Vice Dirigente,
cioè un caposervizio ed una coadiutrice, per cui abbiamo dovuto
affrontare dei grossi problemi. Abbiamo portato avanti tre leggi in
un periodo relativamente breve, il nostro caposervizio, che è stato
operato, non sta ancora bene; con l'occasione gli facciamo tanti
auguri di buona guarigione. E' nostre intenzione di attuare il
discorso a cui il Consigliere Tonino ha già accennato, di fare cioè
la sala dei controlli, perché logicamente fino ad ora di controlli
non ne abbiamo fatti mai, mancando il personale e le strutture per
farli.
Dopo queste tre leggi, dovremo farne una quarta nel mese di
settembre E nello stesso tempo cercheremo di portare avanti nella
ristrutturazione dell'Assessorato anche il discorso dei trasporti;
si vedranno allora tutti quegli aspetti ai quali il Consigliere
Tonino ha accennato, per una parte dei quali penso abbia
ragione.
PRESIDENTE
: Passiamo all'ordine dell'articolato.
Do lettura dell'art. 1.
Art. 1
Allo scopo di conseguire e mantenere l'equilibrio economico
della gestione dei servizi di trasporto collettivi, la Giunta
regionale è autorizzata a concedere contributi di esercizio a
partire dal 1° gennaio 1982, alle imprese, enti od esercizi di
trasporto pubblico per i servizi disciplinati dalla L.R. sulla
"Disciplina del trasporto collettivo di persone e di cose", sulla
base di piani poliennali o programmi annuali di intervento per
l'esercizio e secondo quanto previsto dalle disposizioni relative
agli interventi finanziari della predetta legge regionale.
PRESIDENTE
: Metto in approvazione l'articolo 1.
ESITO DELLA VOTAZIONE
Presenti: 20
Votanti: 20
Favorevoli: 14
Contrari: 6
Il Consiglio approva
PRESIDENTE
: Do lettura dell'art. 2.
Art. 2
I piani poliennali di intervento per l'esercizio dei
trasporti pubblici sono contenuti nel Piano di Bacino di Traffico
di cui all'apposita legge regionale che detta norme sulla
"Disciplina del trasporto collettivo di persone e di cose".
I programmi annuali di intervento per l'esercizio dei
trasporti pubblici sono contenuti nei programmi annuali dei Servizi
di Trasporto, di cui all'art. 13 della L.R. predetta, in attuazione
del Piano di Bacino di Traffico.
Piani poliennali e programmi
annua
li tengono conto
delle previsioni ed indicazioni contenute nel Piano regionale
integrato dei Trasporti e dei Sistemi di comunicazione.
PRESIDENTE
: Metto in approvazione l'articolo 2.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 3.
Art. 3
I contributi di esercizio sono assegnati ed erogati dalla
Giunta regionale sulla base dei principi e delle procedure
stabiliti con la presente legge.
Con l'entrata in vigore della presente legge, cessa
definitivamente il sistema di concessione dei contributi di
esercizio alle aziende concessionarie di autoservizi di linea per
viaggiatori e dei contributi alle imprese private concessionarie di
autoservizi di
linea
in conseguenza della perequazione
contrattuale dei dipendenti del settore di cui alle leggi regionali
6.8.1974, n. 27 e 5.11.1976,
n.
46.
PRESIDENTE
: Metto in approvazione l'articolo 3.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 4.
Art. 4
La Regione, mediante propria legge, sentite le rappresentanze
delle imprese di trasporto pubblico collettivo, previo parere del
Comitato regionale dei Trasporti Collettivi, determina, entro il
30/11 di ogni anno, i contributi di esercizio da erogare
calcolando, per ciascun modo o categoria di trasporto, di cui
all'art. 11 dell'apposita legge regionale sulla "Disciplina del
trasporto collettivo di persone e di cose":
a)
il costo economico standardizzato del servizio con
riferimento a criteri e parametri di rigorosa ed efficiente
gestione;
b)
mediante analisi comparate, i coefficienti di
adattamento del costo standardizzato alla qualità del servizio
offerto ed alle condizioni ambientali in cui esso viene
svolto;
c)
i ricavi del traffico presunti derivanti
dall'applicazione di tariffe stabilite dalla Giunta regionale, su
proposta dell'Assessore regionale competente per i Trasporti,
sentito il parere del Comitato regionale dei Trasporti collettivi e
delle Comunità Montane e dei Comuni interessati, in attuazione
delle indicazioni di politica tariffaria contenute nel Piano di
Bacino di Traffico e nel Programma annuale, di cui alla apposita
L.R. che detta norme sulla "Disciplina del Trasporto collettivo di
persone e di cose".
Detti ricavi debbono coprire il costo effettivo del servizio
almeno nella misura che verrà stabilita annualmente con decreto del
Ministro dei Trasporti previsto dall'art. 6 lettera b) della legge
10.4.1981,
n.
151. Le tariffe, nonché i provvedimenti di
organizzazione e ristrutturazione aziendale e l'adozione di idonee
misure di organizzazione del traffico, debbono assicurare
annualmente un incremento del rapporto "ricavi-costi" da definirsi
nell'ambito del programma annuale di cui all'art. 13 della legge
regionale, sopra richiamata, sulla "Disciplina del trasporto
collettivo di persone e di cose", tenuto conto anche dei contributi
per gli investimenti erogati per l'attuazione dei programmi
aziendali.
d)
l'ammontare dei contributi da erogare alle imprese,
enti od esercizi di trasporto sulla base di parametri obiettivi per
coprire la differenza tra i costi, di cui alle precedenti lettere
a) e b), e i ricavi, di cui alla precedente lettera c).
Le eventuali perdite o disavanzi non coperti dai contributi
regionali come sopra determinati restano a carico delle singole
imprese o dei singoli enti od esercizi di trasporto.
Il Piano di Bacino di Traffico determina, in riferimento alla
precedente lettera a), anche un costo economico "ottimale" quale
punto di arrivo ed obiettivo di programmazione pluriennale, ai
fini, tra l'altro, dell'incremento annuale del rapporto
"ricavi-costi" richiesto dall'apposita disposizione contenuta sotto
la precedente lettera c).
Per le modificazioni del sistema tariffario di cui alla
precedente lettera c), si tiene conto della rilevazione dei costi
effettuata ai sensi dell'art. 7 della legge 10.4.1981, n. 151 e
della conseguente determinazione dei costi economici
standardizzati.
PRESIDENTE
: Metto in approvazione l'articolo 4.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 5.
Art. 5
La Giunta regionale, su proposta dell'Assessore regionale
competente per i Trasporti, approva annualmente la ripartizione dei
contributi di esercizio, determinati sulla base dei criteri di cui
al precedente art. 4, alle imprese, enti ed esercizi di cui
all'art. 1 della presente legge.
La ripartizione e la conseguente erogazione avvengono in via
preventiva sulla base delle percorrenze autorizzate, con successivo
conguaglio in base alle percorrenze autorizzate ed effettuate
nell'anno a cui si riferiscono i contributi stessi.
Vengono considerate, altresì, la percorrenza dei trasferimenti a
vuoto tra capilinea e rimesse, previste e autorizzate nei documenti
di concessione, e la percorrenza relativa alle corse bis denunciate
entro la prima decade del mese successivo a quello della loro
effettuazione, sempre chE il loro servizio riguardi esigenze
occasionali e non stabilmente ricorrenti. La denuncia delle corse
bis deve essere controfirmata dal direttore o responsabile
dell'esercizio. Viene sottratta la percorrenza relativa ai giorni
di sospensione.
Le eventuali perdite
o disavanzi non coperti dai
contributi, così come determinati dalla Giunta regionale, sulla
base del sistema di calcolo e di determinazione di cui al
precedente art. 4, restano a carico delle singole aziende di
trasporto private e dei singoli Enti od Esercizi di trasporto
pubblici, senza possibilità di ulteriore copertura e rimborso da
parte dello Stato o della Regione.
I contributi vengono erogati, anche mediante anticipi, con
scadenza non superiore al trimestre, da parte della Giunta
regionale, direttamente alle imprese, agli enti ed esercizi di
trasporto.
In costanza di parità di servizio, la Regione garantisce alle
imprese, enti ed esercizi di trasporto, nella fase
dell'anticipazione e a titolo di acconto, l'ammontare dei
contributi erogati nell'anno precedente.
Entro il 31 gennaio di ogni anno, le imprese, gli enti ed
esercizi ammessi ai benefici della presente legge devono presentare
all'Assessorato regionale competente per i Trasporti una
dichiarazione firmata con un prospetto riepilogativo delle
percorrenze distinte per linee autorizzate e realmente effettuate
nell'anno precedente.
PRESIDENTE:
Metto in approvazione l'articolo 5.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 6.
Art. 6
L'Assessorato regionale competente per i Trasporti compie
annualmente la rilevazione dei costi effettivi dei servizi di
trasporto collettivo di persone e di cose.
Ogni impresa, azienda, ente o servizio di trasporto
beneficiario degli interventi regionali deve inviare
all'Assessorato regionale competente per i trasporti entro il 30
giugno di ogni anno:
a) i propri consuntivi economici relativi ai servizi oggetto
della presente legge e relativi stati di previsione redatti sulla
base di appositi schemi approvati dalla Giunta regionale;
b) una tabella di raffronto tra i propri costi e quelli
economici standardizzati di cui alla lettera a) dell'art. 4 della
presente legge;
c) prospetto riepilogativo del numero dei dipendenti, inclusi il
titolare e gli eventuali familiari del titolare che abbiano
prestato la loro opera nell'impresa per ciascuno dei mesi dell'anno
precedente;
d)
prospetto riepilogativo del numero di mezzi di
trasporto, distinti per tipo, per ciascuno dei mesi dell'anno
precedente;
e) i bilanci e tutte le informazioni economiche e di esercizio
che l'Assessorato Industria, Commercio, Artigianato e Trasporto
riterrà di richiedere.
PRESIDENTE:
Metto in approvazione l'articolo 6.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE:
Do lettura dell'art. 7.
Art. 7
I contributi di cui alla presente legge sono concessi e
liquidati a favore delle imprese, degli enti ed esercizi di
trasporto collettivo di persone e di cose, a condizione che gli
interessati:
a) abbiano garantito la normale efficienza del servizio ed
abbiano effettuato regolarmente la gestione delle linee;
b) abbiano osservato le disposizioni vigenti in materia di
trasporto pubblico;
c) abbiano osservato la legislazione sociale e le norme
contrattuali di lavoro.
La Regione potrà comunque concedere e liquidare i contributi
solo dopo che l'impresa abbia provveduto ad eliminare le deficienze
del servizio e ad ottemperare agli obblighi di cui al comma
precedente.
In particolare l'erogazione dei contributi è in ogni caso
subordinata alla dimostrazione dell'avvenuto adempimento
dell'obbligo contributivo verso il "Fondo di previdenza per il
persole addetto ai pubblici servizi di trasporto", ai sensi
dell'art. 9 della legge 29.10.1971, n. 889.
La Regione può trattenere e versare direttamente all'I.N.P.S.
le
somme dovute al titolo di cui al comma precedente, salvo
eventuali successivi conguagli.
PRESIDENTE
: Metto in approvazione l'articolo 7.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 8.
Art. 8
La domanda per ottenere l'ammissione ai contributi deve
essere presentata, a pena di decadenza, all'Assessorato regionale
competente per i Trasporti entro il 10 ottobre dell'anno precedente
a quello di riferimento oppure, se trattasi di servizi di linea di
nuova istituzione, entro trenta giorni dalla data della
comunicazione del provvedimento di autorizzazione e di concessione
del nuovo servizio.
La domanda deve essere corredata dalla seguente
documentazione:
a)
elenco dei servizi per i quali è richiesto il
contributo;
b) dichiarazione del concessionario nella quale sia garantito il
rispetto delle condizioni imposte dalle leggi statali e regionali
vigenti;
c) il prospetto riepilogativo delle percorrenze autorizzate dei
servizi concessi;
d) dichiarazione relativa all'ammontare dei ricavi del traffico
dei servizi di cui sopra realizzati nei primi otto mesi dell'anno
precedente a quello a cui il contributo si riferisce;
e) prospetto riepilogativo del numero dei dipendenti, inclusi il
titolare e gli eventuali familiari del titolare che prestino la
loro opera nell'impresa, per ciascuno dei singoli mesi dello stesso
periodo di cui alla lettera d);
f) prospetto riepilogativo del numero di mezzi di trasporto,
distinti per tipo per ciascuno dei singoli mesi dello stesso
periodo di cui alla lettera d);
g) dichiarazione attestante la misura dei contributi percepiti
dallo Stato o da altri enti ovvero dichiarazioni di non averli
percepiti;
h) dichiarazione di eventuali rimborsi di spesa di esercizio
(sgravi fiscali, sgravi contributi, ecc.);
i) dichiarazione di avvenuta presentazione delle richieste di
cui al successivo art. 9;
l) dichiarazione del legale rappresentante dell'impresa
attestante l'avvenuto versamento dei contributi previdenziali e
assicurativi per tutti i lavoratori dipendenti.
PRESIDENTE
: Metto in approvazione l'articolo 8.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 9.
Art. 9
I contributi d'esercizio previsti dalla presente legge non
sono cumulabili con contributi, sussidi o rimborsi concessi allo
stesso titolo dallo Stato o da Enti Pubblici.
Il loro importo deve essere dall'impresa interessata versato
alla Regione Valle d'Aosta fino alla concorrenza dei contributi
regionali ottenuti in applicazione della presente legge.
La richiesta di tali contributi, sussidi o rimborsi, quando
siano previsti per legge o per regolamento, è obbligatoria per le
imprese interessate. L'avvenuta presentazione della richiesta dovrà
essere comprovata in sede di presentazione della documentazione di
cui all'art. 8.
PRESIDENTE
: Metto in approvazione l'articolo 9.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 10.
Art. 10
Con riferimento a quanto previsto, in via specifica,
dall'art. 47 (interventi finanziari) dell'apposita legge regionale
che disciplina il trasporto collettivo delle persone e delle cose
in Valle d'Aosta, i contributi relativi al Fondo Nazionale per il
ripiano dei disavanzi di esercizio, istituito dal Titolo II della
legge 10.4.1981, n. 151 a partire dall'esercizio
finanziario
1982, costituiscono uno dei modi di intervento regionale per
l'esercizio dei trasporti pubblici disposti dall'articolo 1 della
presente legge.
L'assegnazione dei contributi alle imprese, enti o esercizi
di trasporto, che siano soggetti alla disciplina dell'apposita
legge regionale di cui al comma precedente e che svolgono servizi
regolari di linea ritenuti dalla Giunta regionale, per la loro
natura
specifica, ammissibili ai benefici del titolo II della
legge 10.4.1981, n. 151, avviene secondo le disposizioni del titolo
I della presente legge.
PRESIDENTE
: Metto in approvazione l'articolo 10.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 11.
Art. 11
Solo per l'esercizio 1982, i costi economici standardizzati, i
coefficienti di adattamento degli stessi e i ricavi presunti, di
cui all'art. 4 della presente legge, sono determinati in conformità
agli allegati n. 1-2-3-45-6 alla presente legge, che formano parte
integrante della legge stessa.
Le tariffe, di cui alla lettera c) dell'art. 4 della presente
legge, solo per l'esercizio 1982, sono considerate quelle già
autorizzate alla data di entrata in vigore della presente legge,
fatte salve ulteriori variazioni autorizzate.
Per effetto dell'art. 11, terzo comma, dell'apposita legge
regionale che detta norme sulla "Disciplina dei servizi di
trasporto collettivo di persone e di cose", l'aliquota dei ricavi a
copertura dei costi per il 1982, di cui all'art. 6 lettera b),
della legge 10.4.1981, n. 151, per l'intera Valle d'Aosta è quella
indicata, per la classe di abitanti da n. 100.001 a n. 300.000,
prima zona ambientale, dal decreto del Ministro dei Trasporti, di
concerto con il Ministro del Tesoro e di intesa con la Commissione
consultiva interregionale, nella percentuale del 25%.
Le eventuali perdite o disavanzi non coperti dai contributi,
calcolati e determinati, sulla base del sistema di cui ai
precedenti commi, restano a carico delle singole aziende e dei
singoli enti ed esercizi di trasporto.
In fase transitoria e solo per l'esercizio 1982, l'ammontare dei
contributi da erogare, sulla base dei valori e dei parametri di cui
all'allegato n. 1 alla presente legge, che forma parte integrante
della legge stessa, è determinato dalla Giunta regionale.
PRESIDENTE
: Metto in approvazione l'articolo 11.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 12.
Art. 12
Per il 1982, nell'attesa dell'approvazione del Piano regionale
Integrato dei Trasporti e dei Sistemi di comunicazione, del Piano
di Bacino di Traffico e del Programma annuale, anticipazioni sui
contributi di cui all'articolo precedente possono essere erogate,
con deliberazione della Giunta regionale, alle aziende di
trasporto, già ammesse nel 1981 a fruire dei contributi stabiliti
dalle leggi regionali 6 agosto 1974, n. 27 e 5 novembre 1976, n. 46
e sulla base della relativa, conforme documentazione.
Sempre per il 1982, per gli esercizi di trasporto degli enti
pubblici, si applicano le disposizioni dell'articolo 10 della legge
10.4.1981, n. 151, ancorché gli esercizi relativi non siano
configurati come società per azioni a totale partecipazione
pubblica.
I contributi già disposti per l'anno 1982 in applicazione delle
leggi regionali 6.8.1974, n. 27 e 5.11.1976, n. 46, sono
considerati anticipazioni dei contributi determinati ai sensi della
presente legge per l'anno 1982.
PRESIDENTE
: Metto in approvazione l'articolo 12.
ESITO DELLA VOTAZIONE
Presenti: 22
Votanti: 22
Favorevoli: 16
Contrari: 6
Il Consiglio approva
PRESIDENTE
: Do lettura dell'art. 13.
Art. 13
I contributi relativi al 1982 sono concessi ed erogati in via
preventiva sulla base delle percorrenze autorizzate alle imprese,
agli enti ed esercizi di trasporto - esistenti alla data di entrata
in vigore della presente legge - che abbiano regolarizzato la loro
posizione ai sensi delle disposizioni transitorie dell'apposita
legge regionale che detta norme sulla "Disciplina del trasporto
collettivo delle persone e delle cose" (artt. 98 e 99).
Sempre in via preventiva sono concessi ed erogati, sulla base
delle percorrenze autorizzate, alle imprese, agli enti ed esercizi
di trasporto - di nuova istituzione - che prima della fine del 1982
abbiano ottenute le relative autorizzazioni e concessioni dei
servizi di linea.
Il successivo conguaglio, di cui al secondo comma dell'art. 5
della presente legge, avverrà in base alle percorrenze autorizzate
e realmente effettuate a tutto il 31.12.1982. Esse dovranno essere
denunciate, entro il 31.1.1983, nella forma prevista dal comma 6°
dell'art. 5 della presente legge, integrata da una dichiarazione
attestante le somme ricevute in acconto per il 1982 sia in base
alle leggi regionali 6.8.1974, n. 27 e 5.11.1976, n. 46, sia in
base alle leggi 10.4.1981 n. 151 e 26.2.1982, n. 51 (conversione in
legge con modificazioni, del decreto-legge 22.12.1981, n. 786,
recante disposizioni in materia di finanza locale)
PRESIDENTE
: All'art. 13 c'è l'emendamento soppressivo, al
termine del primo comma togliere il riferimento: "(artt. 98 e 99)";
lo metto in approvazione.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Metto in approvazione l'articolo 13 nel testo
così emendato.
Art. 13
I contributi relativi al 1982 sono concessi ed erogati in via
preventiva sulla base delle percorrenze autorizzate alle imprese,
agli enti ed esercizi di trasporto - esistenti alla data di entrata
in vigore della presente legge - che abbiano regolarizzato la loro
posizione ai sensi delle disposizioni transitorie della apposita
legge regionale che detta norme sulla "Disciplina del trasporto
collettivo delle persone e delle cose".
Sempre in via preventiva sono concessi ed erogati, sulla base
delle percorrenze autorizzate, alle imprese, agli enti ed esercizi
di trasporto - di nuova attuazione - che prima della fine del 1982
abbiano ottenuto le relative autorizzazioni e concessioni dei
servizi di linea.
Il successivo conguaglio, di cui al 2° comma dell'art. 5 della
presente legge, avverrà in base alle percorrenze autorizzate e
realmente effettuate a tutto il 31.12.1982. Esse dovranno essere
denunciate, entro il 31.1.1983, nella forma prevista dal comma 6°
dell'art. 5 della presente legge, integrata da una dichiarazione
attestante le somme ricevute in acconto per il 1982 sia in base
alle leggi regionali 6 agosto 1974, n. 27 e 5 novembre 1976, n. 46
sia in base alle leggi 10.4.1981, n. 151 e 26.2.1982, n. 51
(conversione in legge con modificazioni, del decreto-legge
22.12.1981, n. 786, recante disposizioni in materia di finanza
locale).
PRESIDENTE:
Comunico il risultato del
la votazione relativa all'art. 13.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 14.
Art. 14
In deroga al termine prescritto dal primo comma dell'art. 8
della presente legge, la domanda di contributo per l'anno 1982, in
relazione al Fondo di cui all'art. 10, deve essere inoltrato
all'Assessorato regionale competente per i Trasporti entro 30
giorni dalla data di entrata in vigore della presente legge, ferma
restando la documentazione a corredo, ivi prevista.
Resta ferma la data del 10.10.1982, prescritta dal 1° comma
dell'art. 8 della presente legge, per la domanda di contributo per
il 1983.
In deroga al termine prescritto dal 2° comma dell'art. 6 della
presente legge, la documentazione ivi richiesta, ai fini della
determinazione dei costi standardizzati per l'esercizio 1983, dovrà
essere trasmessa - solo per questo primo anno - entro il
10.9.1982.
PRESIDENTE
: Metto in approvazione l'articolo 14.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 15.
Art. 15
Dal beneficio del contributo di esercizio vengono esclusi le
imprese, gli enti ed esercizi di trasporto i cui titolari o
legittimi rappresentanti o direttori responsabili:
a)
non abbiano prodotto integralmente la prescritta
documentazione entro i termini indicati;
b)
abbiano reso false dichiarazioni relative alle
percorrenze effettuate, ai ricavi, alle spese sostenute, al
personale impiegato, all'esercizio in
genere delle linee
concesse;
c)
si siano resi responsabili di gravi violazioni alla
regolarità di esercizio.
Le somme residue, relative ai contributi di esercizio non
concesse a qualsiasi titolo alle imprese inadempienti, saranno
ripartite a favore delle altre aziende nei limiti del disavanzo
accertato.
La esclusione dal contributo di esercizio viene deliberata
dalla Giunta regionale.
PRESIDENTE
: Metto in approvazione l'articolo 15.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 16.
Art. 16
Prima di ogni assegnazione ed erogazione di contributi, la
Regione deve effettuare gli accertamenti opportuni mediante visite,
ispezioni e controlli.
Valgono a tale scopo le disposizioni sulla vigilanza e sul
controllo di cui all'apposita legge regionale che detta norme sulla
"Disciplina dei servizi di trasporto collettivo di persone e di
cose".
Gli accertamenti possono essere effettuati anche
successivamente all'assegnazione e all'erogazione dei contributi.
Le somme ottenute indebitamente o mediante documentazione
rivelatesi, dopo gli accertamenti, non pertinenti o inesatte o
false sono restituite dalle imprese, anche se relative a contributi
di esercizi trascorsi. In tal caso, la Giunta regionale con propria
deliberazione può effettuare direttamente il recupero con conguagli
sulle somme di cui le stesse imprese siano creditrici.
PRESIDENTE:
Metto in approvazione l'articolo 16.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 17.
Art. 17
Ogni grave violazione alla regolarità e alla sicurezza di
esercizio, al sistema tariffario, all'inosservanza delle
prescrizioni di esercizio, all'impiego di autobus sovvenzionati ad
uso diverso dal servizio pubblico di linea senza le prescritte
autorizzazioni, comporta una decurtazione del contributo di
esercizio di £ 500.000.
In caso di ulteriore recidiva la decurtazione è elevata a £
1.000.000.
Le sanzioni di cui ai precedenti commi vengono irrogate dalla
Giunta regionale in sede di liquidazione del contributo di
esercizio, senza pregiudizio dei provvedimenti di esclusione di cui
all'art. 15 e delle sanzioni amministrative di cui al successivo
art. 19.
PRESIDENTE
: Metto in approvazione l'articolo 17.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 18.
Art. 18
Attraverso le deliberazioni della Giunta regionale di cui
agli artt. 15, 16 e 17, l'impresa, l'ente od esercizio destinatari
dell'esclusione, dei recuperi e delle decurtazioni possono produrre
opposizione entro trenta giorni dalla notifica del relativo
provvedimento.
Il silenzio serbato dalla Giunta regionale per i
quarantacinque giorni successivi equivale a rigetto
dell'opposizione.
PRESIDENTE
: Metto in approvazione l'articolo 18.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 19.
Art. 19
Le infrazioni alle disposizioni della presente legge sono
comunque soggette alla sanzione amministrativa da £ 100.000 a £
1.500.000, fatte salve le altre pene e sanzioni previste dalle
leggi vigenti.
Per l'accertamento e la irrogazione delle sanzioni, così come
per la prevenzione, la vigilanza ed il controllo, si applicano le
apposite norme previste dalla legge regionale sulla "Disciplina dei
servizi di trasporto collettivi di persone e di cose".
PRESIDENTE
: Metto in approvazione l'articolo 19.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE:
Do lettura dell'art. 20.
Art. 20
A modificazione dell'ottavo comma dell'art. 47 (interventi
finanziari) dell'apposita legge regionale sulla"Disciplina del
trasporto collettivo di persone e di cose", la concessione dei
contributi definitivi e il conguaglio con le anticipazioni avverrà
secondo le modalità, le prescrizioni e le condizioni della presente
legge (che si richiama agli artt. 1,
2, 3, 5,
6, 7, 8, 9, 10
della legge 10.4.1981, n. 151, e dell'art. 27 - bis della legge
26.2.1982, n. 51 (conversione in legge, con modificazioni, del
decreto-legge 22.12.1981, n. 786, recante disposizioni in materia
di finanza locale).
PRESIDENTE
: Metto in approvazione l'articolo 20.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE:
Do lettura dell'art. 21.
Art. 21
Per l'applicazione della presente legge, in conformità di
quanto disposto dalla legge 10.4.1981, n. 151, l'Assessorato
regionale competente per i Trasporti provvede ad effettuare e
redigere studi e ricerche, a compiere analisi comparate, a rilevare
dati e assumere documentazioni, nonché a promuovere e realizzare
tutte le iniziative opportune al fine:
1)
della formazione ed adozione del Piano regionale
integrato dei Trasporti e dei Sistemi di Comunicazione, del Piano
di bacino di traffico e del Programma annuale dei Servizi;
2)
della corretta determinazione annuale dei costi
economici standardizzati, dei ricavi del traffico, delle tariffe e
del rapporto "ricavi-costi";
3)
dell'assunzione
di
provvedimenti di
organizzazione e ristrutturazione aziendale;
4)
dell'adozione di idonee misure di organizzazione
del traffico.
PRESIDENTE:
Metto in approvazione l'articolo 21.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE:
Do lettura dell'art. 22.
Art. 22
Le spese derivanti dall'applicazione della presente legge,
finanziate con le assegnazioni spettanti alla Regione sulle
ripartizioni del Fondo nazionale per il ripiano dei disavanzi
d'esercizio delle aziende di trasporto pubbliche o private,
previsto dall'art. 9 della legge 10.4.1981, n. 151, saranno
iscritte nei bilanci regionali con
le
modalità previste
dall'art. 42 della legge regionale 7.12.1979, n. 68.
Per l'anno 1982, le assegnazioni di cui al comma precedente
ammontano a lire 6.061.000.000, secondo la ripartizione del Fondo
Nazionale Trasporti stabilita con Decreto interministeriale n. 176
del 13.1.1982.
PRESIDENTE:
Metto in approvazione l'articolo 22.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE:
Do lettura dell'art. 23.
Art. 23
Le somme che la Regione stanzia annualmente in appositi
capitoli nei propri bilanci per l'applicazione della presente legge
non possono essere comunque inferiori a quanto le sarà stato
attribuito ogni anno dallo Stato attraverso il Fondo di cui
all'articolo precedente.
PRESIDENTE
: Metto in approvazione l'articolo 23.
ESITO DELLA VOTAZIONE
Presenti: 23
Votanti: 23
Favorevoli: 17
Contrari: 6
Il Consiglio approva
PRESIDENTE
: Do lettura dell'art. 24.
Art. 24
Le disposizioni della presente legge completano quelle della
legge regionale che stabilisce norme sulla "Disciplina del
trasporto collettivo di persone e di cose" e sostituiscono quelle
della precedente legislazione regionale sulla concessione di
contributi di esercizio alle imprese di trasporto pubblico.
PRESIDENTE
: Metto in approvazione l'articolo 24.
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE
: Do lettura dell'art. 25.
Art. 25
La presente legge è dichiarata urgente ai sensi del 3° comma
dell'articolo 31 dello Statuto speciale della Regione ed entrerà in
vigore il primo giorno successivo a quello della sua pubblicazione
sul Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 25.
ESITO DELLA VOTAZIONE
Presenti: 26
Votanti: 26
Maggioranza: 18
Favorevoli: 20
Contrari: 6
Il Consiglio approva
PRESIDENTE
: Metto in approvazione la
tabella n. 1.
...Omissis...
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE:
Metto in approvazione la tabella n. 2.
...Omissis...
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE:
Metto in approvazione la tabella n. 3.
...Omissis...
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE:
Metto in approvazione la tabella n. 4.
...Omissis...
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE:
Metto in approvazione la tabella n. 5.
...Omissis...
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE
: Metto in approvazione la tabella n. 6.
...Omissis...
ESITO DELLA VOTAZIONE
Presenti: 26
Votanti: 26
Favorevoli: 20
Contrari: 6
Il Consiglio approva
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Ho visto alcune facce un po'
sbigottite perché abbiamo votato contro e vorrei precisare che le
ragioni sono di sostanza.
Questa è una legge che applica una legge nazionale che viene
definita di riforma: la riforma consiste nel passaggio da un
ripiano del deficit a piè di lista, alla determinazione invece di
elementi oggettivi, che determinano il contributo da erogare alle
imprese, che copre la differenza fra i costi determinati in modo
standardizzato ed i ricavi. Siccome non riesco a capire come si
possono presumere i ricavi senza un sistema efficace di
rendicontazione, di controllo, credo che la sostanza del disegno di
legge non risponda allo spirito della riforma nazionale.
Per queste ragioni votiamo contro.
PRESIDENTE
: Metto in approvazione la legge nel suo
complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 17
Contrari: 10
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK