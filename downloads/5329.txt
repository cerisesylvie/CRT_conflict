Consiglio Regionale della Valle d'Aosta - Oggetto del Consiglio n. 221 del 6 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 221 del 6 aprile 1983 - Resoconto
OGGETTO N. 221/VII - PROGRAMMA GENERALE DI INTERVENTO DEL
COMUNE DI AOSTA PER L'EDILIZIA ABITATIVA. (Interpellanza).
PRESIDENTE:
Do lettura dell'interpellanza presentata dai
Consiglieri Tonino, Bajocco e Carlassare.
INTERPELLANZA
La L.R. 30.12.1982, N. 102, "Finanziamenti regionali
integrativi nel settore dell'edilizia residenziale pubblica"
stabilisce con gli art. 5 e 6 i meccanismi ed i finanziamenti onde
consentire al Comune di Aosta l'acquisizione del quartiere
Cogne;
considerato che il problema abitativo nella città di Aosta
continua ad essere insoluto e di primaria importanza;
INTERPELLANO
il Presidente della Giunta per sapere:
a che punto sono i contatti, le trattative tra le parti
interessate al problema e in quanto tempo si prevede verrà
stipulato l'accordo era il Comune e L'Ente proprietario;
se il programma generale di intervento del Comune di Aosta si
sta definendo;
entro quanto tempo.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE-(Dem.Prol.-N.S.)
: Con L.R. 30.12.1982, N. 102,
si è dato in via in teoria all'operazione acquisizione da parte del
Comune del quartiere Cogne. Difatti gli articoli 5 e 6 di questa
legge stabiliscono i meccanismi con cui il Comune di Aosta avrebbe
dovuto operare per portare a termine le trattative ed iniziare la
ristrutturazione di questo quartiere. Sono passati alcuni mesi, il
problema dell'abitazione popolare in Aosta è un problema sempre più
all'ordine del giorno; non abbiamo avuto più notizie, nonostante
che sia il sottoscritto, sia il gruppo comunista avessero in quella
sede avanzato una serie di perplessità sui meccanismi della legge,
sul come realizzare questa operazione importantissima per il Comune
di Aosta. Con questa interpellanza si chiede al Presidente della
Giunta che punto sono arrivate le trattative, a che punto è
l'operazione acquisizione da parte del Comune del quartiere
Cogne.
Ricordo che fra i meccanismi imposti dalla legge perchè la
Regione finanzi questa operazione vi è quella dell'elaborazione di
un programma generale di intervento da parte del Comune di Aosta;
vorrei sapere se si sa a che punto è arrivata questa elaborazione
ed entro quanto tempo è prevedibile si concluderanno o si
inizieranno concretamente le trattative per definire il passaggio,
anche se graduale, delle case del quartiere Cogne al Comune di
Aosta.
Il senso dell'interpellanza è questo, mi auguro di avere
elementi precisi da parte del Presidente della Giunta, anche perchè
in seguito a questo si potranno eventualmente fare degli interventi
nei confronti dei Consiglieri Comunali del Comune di Aosta,
affinchè accelerino tutto l'iter, perchè diversamente rimane
bloccato ed il problema della casa non viene affrontato nel dovuto
modo, pur avendo strumenti legislativi che consentirebbero la
realizzazione di questa operazione politica.
PRESIDENTE:
Ha chiesto di parlare il Consigliere Tonino
per completare l'illustrazione dell'interpellanza, ne ha
facoltà.
TONINO - (P.C.I.):
Vorrei aggiungere solo che in un
recente incontro fra il Consiglio di Fabbrica e l'azienda,
quest'ultima ha sostenuto di non aver mai incontrato nessun
rappresentante del Comune o della Regione. Siccome le leggi noi le
abbiamo fatte, la Regione si era presa l'impegno di seguire
comunque questa complicata trattativa, il bilancio del 1983 prevede
un ulteriore stanziamento di 3 miliardi, mi sembra importante che
questa trattativa si concluda in tempi brevi, in modo da poter
usufruire dei fondi.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Per azienda noi intendiamo l'Ing.
Tommaso Liberati, che abbiamo incontrato. Se qualcuno intende
qualcun altro, quell'altro non lo abbiamo visto. Martedì pomeriggio
ci sarà una riunione fra il Sindaco, l'Ing. Liberati ed il
sottoscritto per la questione dei soldi dei pagamenti. Il programma
credo sia stato presentato al Consiglio comunale, non ne sono
informatissimo ma so che è stato elaborato dall'OIKOS, prevede il
recupero dell'esistente, la prima tranche dovrebbe iniziare
quest'anno con la conclusione di quel casermone che è in
costruzione e con la ripresa delle parti disponibili del vecchio
quartiere Cogne, intendendo con questo, non se le l'Arch. Tonino
l'ha visto, almeno la pianta, le case costruite prima dell'ultimo
conflitto mondiale. L'opinione della sezione urbanistica della
Regione è che non debba essere toccato, cioè non demolito e
ricostruito, ma può essere solo ritoccato. Ne discuteremo e vedremo
con il Comune di Aosta; le scelte definitive sono di sua
competenza.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.)
: Insisto sulla necessità di arrivare
rapidamente alla definizione dell'acquisizione. Gli altri sono
problemi rispetto ai quali abbiamo il diritto-dovere di dire la
nostra opinione ma spettano al Comune di Aosta. Del resto, essendo
anche noi dell'opinione del Presidente della Giunta, contrari ad
una demolizione del quartiere, abbiamo visto con piacere che lo
studio dell'OIKOS ora citato non prevede demolizioni ma solo
aggiustamenti e sopraelevazioni ed alcuni completamenti per i
fabbricati. Al di là di questo problema, la necessità è di arrivare
rapidamente alle trattative, altrimenti i fondi stanziati rischiano
di non venire utilizzati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK