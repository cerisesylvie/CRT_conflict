Consiglio Regionale della Valle d'Aosta - Oggetto del Consiglio n. 203 del 5 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 203 del 5 novembre 2003 - Resoconto
OGGETTO N. 203/XII - Iniziative per ricordare la figura di
Joseph-Samuel Farinet. (Interpellanza)
Interpellanza
Joseph-Samuel Farinet, nato a Saint-Rhémy-en-Bosses nel 1845
e morto a Saillon (Valais) nell'aprile 1880, è il personaggio
valdostano che più ha attirato l'attenzione di scrittori e
cineasti.
Autori di rilevanza internazionale, come Ramuz e Barrault,
nonché numerosi scrittori e storici svizzeri hanno dedicato a J.-S.
Farinet decine di pubblicazioni, film ed opere teatrali.
Nel Valais il personaggio Farinet è ormai diventato un mito.
Pascal Thurre, giornalista e scrittore che si prodiga per far
conoscere la figura di Farinet, lo ha definito il "Che Guevara del
Valais", altri lo hanno definito "il Robin Hood della montagna". La
rinomanza, ormai internazionale, del personaggio, contrasta con
l'ignoranza diffusa in Valle d'Aosta rispetto ad una figura che
pure è di enorme interesse.
In occasione della pubblica conferenza su Farinet,
organizzata lo scorso 18 ottobre ad Aosta dal Comité des Traditions
Valdôtaines, dalla Librairie Valdôtaine, dalla Société de la Flore
e dall'Union de la Presse Francophone, Pascal Thurre ha
stigmatizzato la carenza di documentazione della Biblioteca
regionale rispetto alle opere concernenti J.-S. Farinet, né è
passata inosservata l'assenza all'iniziativa di rappresentanti
della Giunta e della maggioranza regionale.
Tutto ciò premesso,
il sottoscritto Consigliere regionale
Interpella
la Giunta regionale e l'Assessore competente per conoscere in
che modo si intende operare per offrire maggiori possibilità alla
popolazione valdostana di conoscere l'operato e la personalità di
un valdostano che è diventato un mito in Svizzera e che si è
guadagnato il titolo di "Che Guevara del Valais".
F.to: Riccarand
Presidente - La parola al Consigliere Riccarand.
Riccarand (Arc-VA) - Chi ha dei contatti con il Valais svizzero
avrà potuto constatare, già da diversi anni, che il Valdostano più
conosciuto in tale cantone, e in genere in Svizzera, è una persona
pressoché totalmente sconosciuta in Valle d'Aosta: si tratta di
Joseph-Samuel Farinet, nato a Saint-Rhémy-en-Bosses nel 1845 e
morto nei pressi di Saillon, giovanissimo, a 35 anni, probabilmente
colpito a morte dalle pallottole della polizia cantonale svizzera.
La figura è controversa, perché Farinet era un falsario e, per
questa sua attività, è stato più volte arrestato in Valle d'Aosta,
è stato rinchiuso nelle carceri di Aosta da dove è fuggito, è stato
rinchiuso poi nelle carceri di Ivrea, di Torino, di Annecy, ma è
sempre riuscito ad evadere. Si è rifugiato in Svizzera e lì per
diversi anni ha fabbricato monete false: i 20 centesimi che adesso
in Svizzera si chiamano i "Farinet", sembra che ne abbia fabbricato
ben 100.000 pezzi! Per circa 10 anni - dicono i testi - queste
monete false si usavano comunemente insieme alle monete vere
provenienti da Berna. Vi era però una circolazione imponente di
queste monete false; questo ha fatto sì che questo personaggio
valdostano diventasse temutissimo per le autorità, la polizia. Era
condannato dai tribunati, ricercato ma, al tempo stesso, amato da
una parte importante della popolazione perché era anche generoso,
in quanto distribuiva con una certa generosità queste monete. È
diventata una persona protetta dalla popolazione, tanto che hanno
avuto grosse difficoltà a procedere alla sua cattura e non sono
riusciti ad arrestarlo perché, inseguendolo in montagna, in una
zona molto scoscesa, ha trovato la morte. Non è mai stato chiarito
se è stato colpito, come molti sostengono, dalle pallottole di chi
lo ricercava o se è morto precipitando dalla montagna, per
sfinimento a forza di fuggire.
Fatto sta che questo personaggio è diventato un soggetto di
opere letterarie anche importanti, il primo è stato Ferdinand
Ramuz, uno dei più noti romanzieri di fine Ottocento, che ha
dedicato un romanzo proprio alla figura di Farinet; cineasti
famosi, come Jean-Luis Barrault, hanno fatto un film su di lui;
ormai sono decine e decine i libri riguardanti questo personaggio,
i film, le opere teatrali. In Svizzera vi è tutta un'attività
importante per far conoscere questo personaggio e l'attività da lui
svolta. È stata, fra l'altro, costruita una vigna, il cui prodotto
viene raccolto annualmente e il ricavato viene usato per una borsa
che finanzia soggetti in condizioni di disagio e comunque persone
che fanno degli studi e non hanno i soldi per andare avanti - vi è
quindi anche un aspetto sociale che è stato collegato -; è stato
realizzato un museo a Saillon, un sentiero con delle vetrate in
modo da permettere di percorrere tutta la sua vita, eccetera;
personalità di grande rilevanza, come l'Abbé Pierre, hanno reso
omaggio a queste iniziative, quindi vi è tutta una promozione a
livello internazionale di questa figura. Vi è da chiedersi anche il
perché di questo: sicuramente, come molti di coloro che hanno
scritto su Farinet hanno evidenziato, c'è la parte della persona
che va contro la legge, ma c'è anche la parte della persona che è
libera, che rifiuta di piegarsi a certe consuetudini, che cerca la
libertà; questo ha fatto sì che sia nata una sorta di leggenda, per
cui Farinet viene definito da qualcuno come il "Che Guevara del
Valais", da qualcun altro come il "Robin Hood della montagna",
insomma vi è tutta una leggenda che sta crescendo.
La "cosa" un po' contraddittoria, per cui abbiamo presentato
questa interpellanza, è che in Valle d'Aosta questo personaggio è
conosciuto pochissimo e si fa poco per farlo conoscere. Vi è stata
recentemente, presso la biblioteca, la presentazione, organizzata
dal "Comité des traditions valdôtaines", del libro di Pascal Thurre
e, fra l'altro, l'autore ha criticato il fatto che la stessa
biblioteca regionale sia notevolmente carente di documentazione, di
libri, di film su questo personaggio, che, in questo momento, forse
è il Valdostano più noto all'estero. Fra l'altro, se si va a vedere
in biblioteca i pochi libri presenti, sono inseriti nella sezione
"criminologia", forse non abbiamo ancora approfondito abbastanza
l'aspetto di questa persona…
Quello che ci interessa, comunque, è l'attivazione di alcune
iniziative, anche di carattere strutturale, rispetto alla
documentazione della biblioteca, o anche rispetto all'attività
culturale in Valle d'Aosta, in modo che questo individuo - che ha
alimentato e alimenta molte opere, che è al centro dell'attenzione
per vari aspetti - sia conosciuto, considerato che è un figlio
della nostra terra; fra l'altro, ha tutta una serie di parenti, per
cui si possono ancora ricostruire le discendenze. È opportuno che
facciamo un'azione non sporadica, non lasciata ad iniziative
singole che non riescono poi ad incidere, per far conoscere meglio
l'opera di questa personalità, che sicuramente, pur nei suoi
aspetti contraddittori, merita di essere adeguatamente conosciuta
anche in Valle d'Aosta.
Presidente - La parola all'Assessore all'istruzione e cultura,
Charles Teresa.
Charles (UV) - Le 18 octobre, jour de la conférence dont parle
le collègue, j'étais occupée dans la remise des prix des jeunes
auteurs, autrement j'aurais participé à l'après-midi organisé par
le Comité des traditions valdôtaines, mais on m'a informé - voyons
si les informations sont exactes - que, contrairement à ce qui a
été écrit dans la question, le conférencier Pascal Thurre n'a
nullement
"stigmatizzato la carenza di documentazione della
biblioteca regionale rispetto alle opere concernenti
Joseph-Samuel
Farinet"
, mais il a simplement observé que
la vidéothèque de la bibliothèque régionale ne possédait pas la
cassette vidéo du film "L'or dans la montagne", tourné par Max
Haufler en 1939 avec Jean-Luis Barrault et Suzy Prim. La
fantomatique cassette vidéo de ce film a déjà été l'objet d'une
recherche de la part de la bibliothèque en 2002, mais elle ne
résulte pas en commerce dans les circuits normaux de distribution
suisse et la dernière vérification a été faite le 30 octobre
dernier. Elle n'apparaît même pas dans le catalogue informatisé de
la médiathèque cantonale de Saillon, où on trouve par contre
l'enregistrement des musiques originales du film composées par
Arthur Honegger. Il se peut qu'elle ait été jadis produite et
commercialisée au niveau local par l'Association "Amis de Farinet",
dont M. Thurre est l'un des responsables, mais un courrier envoyé à
cette association l'année dernière à ce sujet est resté sans
réponse, donc ce n'est pas qu'on n'ait pas cherché le film, mais
effectivement ce n'est pas repérable. La cassette vidéo ne figure
d'ailleurs ni dans le catalogue en réseau des publications des
"Amis de Farinet", ni parmi les gadgets locaux vendus dans la
boutique Farinet des thermes de Saillon. Un second appel aux amis
de Farinet vient d'être lancé pour avoir des renseignements plus
précis là dessus.
Pour ce qui est des publications sur Farinet disponibles dans le
système bibliothécaire régional, qui sont au nombre de 10, leur
liste peut être aisément tirée du catalogue informatisé du système,
qui est en réseau. Il faut préciser à ce propos que ces ouvrages se
partagent en 2 catégories bien distinctes: les études historiques
sur le personnage et les récits romancés sur le "mythe Farinet". Le
film "L'or de la montagne" s'inspira librement du roman de
Ferdinand Ramuz, qui s'était lui-même fort éloigné de la vérité
historique, comme M. Thurre l'a souligné dans son exposé; ce film
appartient évidemment à cette deuxième catégorie et n'ajoute donc
strictement rien à la connaissance du personnage réel.
Quant au personnage mythique, qui a été réinventé en 1995 à
l'occasion du 150
e
anniversaire de la naissance de
Farinet, on peut tout d'abord observer que la définition de "Che
Guevara du Valais" peut-être ne lui convient pas parfaitement.
Farinet a été un faussaire mais, contrairement à Che Guevara, il
était une personne pacifique, il n'a jamais fait la révolution
comme Che Guevara.
Quant à l'opportunité que le Gouvernement régional entreprenne
des initiatives spécifiques pour mettre en valeur la figure d'un
repris de justice, je rappelle qu'il y a eu en Vallée d'Aoste
d'éminents personnages tout aussi inconnus, qui ont contribué,
peut-être de meilleure façon que Farinet, au progrès civil et moral
de notre Région. Je pense que la célébration de Joseph-Samuel
Farinet donc - mais on peut bien en parler - n'est pas vraiment une
priorité de ce Gouvernement.
Qu'il me soit permis enfin d'observer avec un peu de bonhomie,
en espérant que cela ne froisse personne, qu'on peut lire avec un
certain étonnement qu'un Conseiller, qui s'est distingué jusqu'à
présent pour ses initiatives prônant à la question morale, s'active
maintenant à la mise en valeur d'un personnage - disons -
appartenant à la culture de l'illégalité ou, d'une manière moins
forte, tout de même d'un personnage qui ne respectait pas les
normes. Il me reste donc un doute: Farinet était-il un gentilhomme
ou un sympathique aventurier?
Presidente - La parola al Consigliere Riccarand.
Riccarand (Arc-VA) - Credo che, proprio perché lo stesso
Assessore ha dei dubbi sul significato di questa personalità,
bisognerebbe fare uno sforzo per conoscere meglio, per avere più
documentazione perché, al di là delle informazioni e della
documentazione piuttosto scarse in nostro possesso, vi è da
chiedersi come mai una figura di questo tipo, che indubbiamente era
il contrario della legalità - Farinet era pacifico, però usava le
armi, nel senso che possedeva un fucile, delle pistole e le usava
anche, quindi sapeva anche difendere le sue posizioni -, sia
diventata, in un Paese civile come la Svizzera, una figura
leggendaria. Alcuni anni fa, per sostenere la candidatura olimpica
alle olimpiadi invernali, hanno diffuso come gadget la moneta falsa
di Farinet, cioè i "Farinet". È diventato ormai un personaggio
mitico in Svizzera.
Essendo Farinet originario della Valle d'Aosta, profondamente
radicato nella nostra realtà, pur rendendomi conto che non è una
priorità, penso che, dal punto di vista culturale, l'Assessore alla
cultura dovrebbe interessarsi della sua figura, perché vi è
qualcosa di intrigante in questa vicenda e dispiace che, quando si
va nel Valais, tutti parlino di Farinet, quando si viene in Valle
d'Aosta, non si sappia chi sia. Non dobbiamo erigere un monumento a
Farinet, quindi, ma ritengo che sia doveroso e necessario sul piano
culturale curare di più la documentazione su questa figura storica,
perché non tutti gli elementi sono stati sufficientemente visti
sotto questo aspetto. Credo che in Valle d'Aosta possiamo dare
ancora una serie di informazioni anche rispetto alla figura storica
di Farinet.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK