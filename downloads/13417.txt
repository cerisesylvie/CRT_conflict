Consiglio Regionale della Valle d'Aosta - Oggetto del Consiglio n. 4436 del 6 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4436 del 6 aprile 1993 - Resoconto
OGGETTO N. 4436/IX Rinvio del disegno di legge:
"Finanziamento della legge regionale 26 gennaio 1993 n. 4 -
Interventi per la riqualificazione e lo sviluppo dell'area
industriale Cogne di Aosta".
Presidente
Ha chiesto la parola il Consigliere
Chiofalo.
Chiofalo (DC)
Grazie Signor Presidente. Chiedo la
parola per dire che noi siamo d'accordo su questo disegno di legge
e lo voteremo; per dare la possibilità al Consigliere Beneforti,
che si è dovuto assentare, di assistere all discussione e alla
votazione, chiedo il rinvio dell'oggetto in questione a domani
mattina.
Presidente
Ho dato la parola al Consigliere Chiofalo
per mozione d'ordine e non perché avesse la precedenza rispetto al
relatore.
La parola ora va al relatore Chenuil.
(Voci fuori microfono)
Il Consigliere Chenuil non vuole più la parola. Cedo allora la
parola all'Assessore all'Industria, Commercio e Artigianato
Mafrica.
Mafrica (GV-PDS-SV)
Mi pare che prima della relazione ci
fosse da rispondere ad una richiesta del gruppo della Democrazia
Cristiana che chiedeva di discutere l'oggetto in questione domani
mattina vista l'assenza del Consigliere Beneforti. A questo
proposito non abbiamo nulla in contrario.
Presidente
Cedo la parola al Consigliere
Chenuil.
Chenuil (GV-PDS-SV)
Questo disegno di legge
predispone il passaggio dai fondi globali a capitoli di bilancio
per rendere possibile, a perizie avvenute, l'acquisizione dei beni
immobiliari dello stabilimento siderurgico della Cogne.
Io non riesco a capire perché, se non c'è Beneforti, non
possiamo discutere di questo argomento. Tutto ciò mi sembra
ridicolo.
Presidente
La parola al Consigliere Chiofalo.
Chiofalo (DC)
Io non ho cercato mai di usare toni
bruschi ma mi sembra, Consigliere Chenuil che quando lei ha bisogno
di una cortesia, come è qui il caso, viene a chiederla, noi siamo
ben lieti di poterla accontentare e cito l'esempio di giovedì
prossimo, quando si tratterà discutere un disegno di legge che non
è neanche all'ordine del giorno e che noi abbiamo accettato di
discutere perché ci sembra corretto.
In questo caso mi sembra che non si stia pretendendo la luna, si
chiede semplicemente un rinvio a domani mattina, pur precisando fin
dall'inizio che il gruppo democristiano è d'accordo su questo
disegno di legge.
Visto però che manca il Consigliere Beneforti che ha
l'intenzione di intervenire, chiediamo solo di dargli la
possibilità di farlo.
Presidente
Io chiedo che la richiesta di rinvio possa
essere accolta. Passo comunque nuovamente la parola al Consigliere
Chenuil.
Chenuil (GV-PDS-SV)
Sono d'accordo sulla richiesta
formulata dal Consigliere Chiofalo.
Presidente
Finalmente i consiglieri Chiofalo e Chenuil
hanno trovato un accordo. L'oggetto è dunque rinviato a domani
mattina.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK