Consiglio Regionale della Valle d'Aosta - Oggetto del Consiglio n. 350 del 22 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 350 del 22 febbraio 1989 - Resoconto
OGGETTO N. 350/IX - RINNOVO DEL COMITATO REGIONALE PER LA
CACCIA E DEL SUO PRESIDENTE. (Interrogazione con risposta
scritta).
PRESIDENTE:
Do lettura dell'interrogazione presentata dal
Consigliere Riccarand:
INTERROGAZIONE CON RISPOSTA SCRITTA
RILEVATO che da più parti, anche (e forse soprattutto)
nell'ambiente venatorio, si sollevano critiche e preoccupazioni
sulla conduzione del Comitato regionale Caccia da parte
dell'attuale Presidente, sig. Romano Fosson;
RICORDATO che, in base all'attuale legge regionale, la
designazione del Presidente del Comitato Caccia è di competenza
dell'Assessore regionale all'Agricoltura, Foreste ed Ambiente
Naturale;
CONSIDERATO che si deve procedere al rinnovo del Comitato
regionale per la Caccia e del relativo Presidente;
SOTTOLINEATO che la tematica venatoria riveste particolare
importanza e delicatezza per i problemi che la sua gestione
comporta;
il sottoscritto Consigliere regionale
INTERROGA
l'Assessore regionale all'Agricoltura, Foreste ed Ambiente
Naturale per conoscere:
1) se è vero che il Comitato regionale per la caccia, nel corso
del 1987 e 1988, ha rilasciato ad un cacciatore di Gressoney un
tesserino per poter cacciare fuori Valle benché allo stesso fosse
stata in precedenza ritirata la licenza di caccia per atti di
bracconaggio avvenuti nel 1986; si chiede inoltre quanti altri
tesserini venatori, nel corso dell'ultimo triennio, sono stati
rilasciati a persone che in passato si erano rese responsabili di
atti di bracconaggio;
2) se è vero che la Commissione disciplina, con la ratifica del
Presidente del Comitato regionale Caccia, ha comunicato ad alcuni
contravvenuti in materia di caccia sanzioni inferiori al minimo
previsto dal calendario venatorio vigente e quanti hanno,
eventualmente, beneficiato di tali "sconti";
3) se intende confermare il Sig. Fosson Romano alla Presidenza
del Comitato regionale Caccia per il prossimo triennio tenuto conto
delle critiche che il suo operato ha suscitato e del fatto che lo
stesso Fosson si è reso responsabile alcuni anni fa di un atto di
bracconaggio che ha comportato anche uno strascico giudiziario con
una sentenza di condanna del Tribunale di Aosta;
4) se non ritiene opportuno designare alla Presidenza di un
Comitato, che già vede una presenza preponderante di cacciatori, un
non-cacciatore al fine di garantire un miglior equilibrio nella
gestione del Comitato ed una maggiore tutela della fauna
selvatica.
PRESIDENTE:
All'interrogazione è già stata data risposta
scritta con lettera n. 103 del 27.01.1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK