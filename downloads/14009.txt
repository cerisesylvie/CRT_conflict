Consiglio Regionale della Valle d'Aosta - Oggetto del Consiglio n. 532 del 14 marzo 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 532 del 14 marzo 1994 - Resoconto
OGGETTO N. 532/X - Ratifica di deliberazioni adottate dalla
Giunta regionale in via d'urgenza.
Oggetto n. 876 in data 4 febbraio 1994:
Attività di
forma­zione professionale di cui alla legge regionale 5 maggio
1983, n. 28. Approvazione del primo stralcio del programma delle
attivi­tà e di spesa per l'anno 1994.
Presidente -
Pongo in votazione la ratifica della
delibera in oggetto.
Presenti: 26
Votanti e favorevoli: 21
Astenuti: 5 (Bavastro, Collé, Marguerettaz, Tibaldi e Viérin
M.)
Il Consiglio approva
Oggetto n. 898 in data 4 febbraio 1994:
Dipendente
regiona­le sig. Federico Montesanti ? Proroga del collocamento in
aspettativa senza assegni ai sensi del decreto legge 28 dicem­bre
1993, n. 542.
Presidente -
Pongo in votazione la ratifica della
delibera in oggetto.
Votazione a scrutinio segreto
Presenti, votanti e favorevoli: 26
Il Consiglio approva all'unanimità
Oggetto n. 931 in data 11 febbraio 1994:
Concessione di
un contributo di lire 7.000.000 a favore dello Sci club Gressoney
Monte Rosa nelle spese previste per l'organizzazione di una ga­ra
di sci alpinismo denominata "Trofeo Welf?Rial", in pro­gramma a
Gressoney il 17 aprile 1994, ai sensi della legge re­gionale
31/1992. Approvazione e impegno di spesa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 26
Il Consiglio approva all'unanimità
Oggetto n. 932 in data 11 febbraio 1994:
Concessione di
un contributo di lire 8.800.000 allo Sci club Rutor nelle spese
pre­viste per l'organizzazione di due gare Fis di slalom speciale
maschile, in programma a La Thuile l'8 e 9 aprile 1994, ai sensi
della legge regionale 31/1992. Approvazione e impegno di
spe­sa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 26
Il Consiglio approva all'unanimità
Oggetto n. 933 in data 11 febbraio 1994:
Concessione di
un contributo di lire 11.000.000 a favore dello Sci club Aosta
nelle spese previste per l'organizzazione di due gare Fis di slalom
speciale maschile, in programma il 6 e 7 aprile 1994, ai sensi
della legge regionale 31/1992. Approvazione e impegno di
spe­sa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 26
Il Consiglio approva all'unanimità
Oggetto n. 934 in data 11 febbraio 1994:
Concessione di
un contributo di lire 8.500.000 a favore dello Sci club
St-Barthélemy nelle spese previste per l'organizzazione di una
ga­ra di sci alpinismo denominata "Trofeo Fillietroz", in
program­ma il 27 marzo 1994, ai sensi della legge regionale
31/1992. Approvazione e impegno di spesa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 27
Il Consiglio approva all'unanimità
Oggetto n. 935 in data 11 febbraio 1994:
Concessione, ai
sensi della legge regionale 31/1992, di un contributo di lire
6.500.000 alla Monterosa ski S.r.l., nelle spese previste per
l'or­ganizzazione della "IV Coppa intercontinentale", gara
interna­zionale di sci alpino riservata agli universitari, svoltasi
a Champoluc il 20, 21 e 22 gennaio 1994. Approvazione e impe­gno di
spesa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 26
Il Consiglio approva all'unanimità
Oggetto n. 936 in data 11 febbraio 1994:
Concessione di
un contributo di lire 15.000.000 al Comune di Brusson nelle spese
per l'organizzazione della VI edizione del Trophée de la glace 1994
? gara automobilistica internazionale su ghiaccio, svoltasi a
Brusson il 29 e 30 gennaio 1994. Approvazione e impegno di
spesa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 25
Il Consiglio approva all'unanimità
Oggetto n. 1027 in data 11 febbraio 1994:
Affido a
trattati­va privata dell'esecuzione dei lavori di adeguamento
dell'im­pianto elettrico dell'Istituto tecnico commerciale e per
geometri di Châtillon. Approvazione ed impegno di spesa.
Presidente -
Ha chiesto la parola il Consigliere
Tibaldi.
Tibaldi (LN) -
Vorrei chiedere alcuni chiarimenti
in merito a questa delibera. Qui si parla di rifacimento
dell'impianto elettrico di Villa Pano­rama, ed alcune definizioni
di questa delibera mi hanno susci­tato alcuni dubbi, rispetto ai
quali chiedo, all'Assessore compe­tente, alcune delucidazioni.
Qui si dice che si rende indispen­sabile intervenire
urgentemente all'esecuzione di una prima parte di lavori; vorrei
sapere quali sono le ragioni che determi­nano questa urgenza.
Sovente la Commissione di Coordina­mento ha rilevato che delibere
di questo tipo o similari sono state affidate a trattativa privata
con il requisito dell'urgenza, che poi in realtà non sussisteva.
Vorrei sapere con maggior specificazione di cosa si tratta, cioè a
cosa si riferisce questa urgenza.
Si provvede poi con formalità di trattativa privata; vorrei
sape­re quali sono stati i criteri di scelta delle ditte
interpellate. Qui c'è un elenco: alcune hanno fornito la loro
proposta, altre non l'hanno fornita e quindi sono state
escluse.
Infine, c'è un ribasso d'asta del 25 percento e in forza di
questo ribasso mi sembra sia stata scelta la ditta aggiudicataria;
poi, nel quadro economico dei lavori, abbiamo una suddivisione
do­ve c'è il prezzo al netto del ribasso, l'IVA ed
"opere di non
esatta valutazione, economie, anticipazioni, spese tecniche e
collaudi"
per un importo di circa 15 milioni ove, facendo due
calcoli ma­tematici, si vede subito che qui viene individuato il
ribasso d'asta. Vorrei avere dei chiarimenti su questa
osservazione.
Presidente -
Ha chiesto la parola l'Assessore alla
pubblica istruzione, Lou­vin.
Louvin (UV) -
Je réponds à l'absence du collègue
Ferrero puisque j'ai eu moyen de me rendre sur les lieux au cours
des mois derniers, notamment c'était le 28 du mois de décembre de
l'année dernière, quand (et monsieur Tibaldi s'en souvient
certainement) certaines prises de position avaient eu lieu de la
part des étudiants de cette même école, Villa Panorama, qui
soulignaient le mauvais état des lieux, étant donné que l'école
n'avait plus eu, depuis longtemps, des interventions de manutention
extraordinaire.
Le Conseiller rappelle également que nous avons approuvé dans ce
Conseil, il y a quelques mois, un projet concernant le
réaménagement de
Palazzina Ex Montefibre
, dans lequel cette
école devra, dès que possible, trouver place.
Nous avons eu cette rencontre, monsieur Ferrero et moi-même,
avec les étudiants et les professeurs de cette école, nous avons
convenu sur la nécessité d'intervenir immédiatement pour la mise en
règle de l'installation électrique de cette école, qui se
présentait comme dangereuse.
Je dois dire que, malgré les critiques qui parfois parviennent à
cette Administration, l'Assessorat des travaux publics a bougé avec
une extrême rapidité sur ce dossier, en approuvant dans des délais
très courts le projet pour cette intervention et en faisant un
appel d'offres restreint, qui a donné les résultats dont cette
délibération témoigne.
Pour ce qui concerne l'urgence, je tiens à souligner qu'il
s'agit d'une mise en règle d'une installation électrique qui doit
être faite pour cette école et qui a été expressément revendiqué
par le proviseur, par les étudiants et par les professeurs de cette
école.
Deuxièmement, pour ce qui concerne le choix, toutes les
entreprises qui normalement oeuvrent dans le domaine de
l'électricité dans la région ont été invitées, et celle qui a eu
l'adjudication c'est l'entreprise
Garzotto
de Châtillon, qui
probablement aura pu faire le meilleur rabais se trouvant sur
place, mais en tout cas le choix de l'entreprise a été fait
exclusivement sur la base des conditions économiques offertes.
Pour ce qui concerne la troisième question posée par monsieur
Tibaldi c'est-à-dire:
"opere di non esatta valutazione,
economie, anticipazioni, spese tecniche e collaudi"
, à part les
deux dernières qui concernent les vérifications techniques à la
suite des travaux et dont il n'est pas possible d'évaluer à priori
le montant, s'agissant de payer les honoraires de l'ingénieur ou de
l'expert en électricité, qui sera par la suite chargé par
l'Administration,
"opere di non esatta valutazione"
concernent la cassure des murs pour la mise en place des tuyaux
d'électricité.
Il va de soi que pour ce genre d'interventions l'on ne peut pas
quantifier dans les détails le montant et que cela ne peut être
fait qu'à la suite des travaux.
Donc j'estime que cela a été fait, non seulement conformément à
ce qui est fait d'habitude, mais dans la plus parfaite régularité
et, personnellement, je félicite les travaux publics d'être
intervenus aussi rapidement.
Presidente -
Pongo in votazione la ratifica della
delibera in oggetto.
Presenti: 28
Votanti e favorevoli: 27
Astenuti: 1 (Bavastro)
Il Consiglio approva
Oggetto n. 1052 in data 11 febbraio 1994:
Esecuzione, in
economia, a mezzo della ditta I.S.A.F. srl di Champdepraz, dei
lavori urgenti di pronto intervento per le opere di contenimento
movimento franoso lungo la strada per la località Pianfey in Comune
di Issogne. Approvazione ed impegno di spesa.
Si dà atto che il Consigliere Lanièce non partecipa alla
discus­sione e alla votazione dell'oggetto.
Presidente -
Pongo in votazione la ratifica della
delibera in oggetto.
Presenti, votanti e favorevoli: 28
Il Consiglio approva all'unanimità
Oggetto n. 1224 in data 21 febbraio 1994:
Concessione di
un contributo di lire 60.003.327 al Comitato organizzatore della
Fiera di Sant'Orso di Donnas, ai sensi della legge regionale
31/1993. Approvazione ed impegno di spesa.
Presidente -
Pongo in votazione la ratifica della
delibera in oggetto.
Presenti, votanti e favorevoli: 27
Il Consiglio approva all'unanimità
Oggetto n. 1225 in data 21 febbraio 1994:
Concessione di
un contributo di lire 5.216.000 al Comune di Nus per
l'organizza­zione della manifestazione "La net di tradichon" ai
sensi della legge regionale 31/1993. Approvazione ed impegno di
spesa
Presidente -
Pongo in votazione la ratifica della
delibera in oggetto.
Presenti, votanti e favorevoli: 28
Il Consiglio approva all'unanimità
Oggetto n. 1257 in data 21 febbraio 1994:
Appalto a
licita­zione privata e approvazione di spesa dei lavori di
realizzazione di uno stabilimento industriale per l'insediamento
del Ced?Syntax processing S.p.A. nell'area ex Ilssa?Viola nel
Co­mune di Pont?Saint?Martin. Finanziamento della spesa.
Presidente -
Ha chiesto la parola il Consigliere
Collé.
Collé (PpVA) -
Per chiedere all'Assessore, visto
che ci sono diversi consiglieri nuovi e si tratta di una cosa
rilevante, se ci può dare alcune delucidazioni sul futuro di questo
stabilimento.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
Si tratta di un'iniziativa
industriale molto interessante, che consiste nello spostamento
nell'area di Pont-Saint-Martin del cuore del centro di calcolo
dell'Olivetti.
Questa iniziativa prevede l'assunzione di 75 Valdostani, 15
all'anno; si è già iniziato dal 1993 ad avere i primi 15 assunti in
attesa che lo stabilimento sia completato.
L'attività della Syntax Processing consiste nel fornire servizi
informatici a tutte le grandi società: man mano i centri di
calco­lo delle società vengono sostituiti da collegamenti in
esterno con società di servizi informatici di questo tipo, che
garantisco­no la sicurezza e la potenza di calcolo necessaria.
Questa società ha un fatturato di oltre 100 miliardi, che ha la
sede legale in Valle d'Aosta, già adesso paga l'IVA sul fatturato
ed opera in un settore che continua ad essere in espansione, vale a
dire quello dei servizi informatici.
L'impegno della società è di investire 65 miliardi; l'impegno
della Regione è quello di costruire lo stabilimento e di erogare un
mutuo per 10 miliardi.
Il numero di dipendenti è più elevato dei 75 Valdostani, che
so­no l'impegno assunto; c'è l'impegno da parte della società, man
mano che il personale che opera andrà in pensione, di sostituir­lo
con altrettanti Valdostani. Si può avere quindi un'iniziativa che,
a regime, può avere fino a 300 Valdostani occupati.
Presidente -
Ha chiesto la parola il Consigliere
Tibaldi.
Tibaldi (LN) -
Ho guardato con attenzione questa
delibera e mi sono letto an­che gli atti che costituiscono il
presupposto, cioè la convenzione che è stata stipulata fra la
Regione e la Sintax, una modifica che ne è conseguita, e così via.
L'intervento dell'Assessore la qualifica come molto interessante;
io non so fino a che punto possa essere considerata interessante
una proposta di questo tipo e dirò il perché.
Per prima cosa bisogna tenere in considerazione la monocultu­ra
industriale che si sta sviluppando in bassa Valle, nel senso che
nell'area della bassa Valle (Arnad, Pont-Saint-Martin, Donnas e
Hône) si sta sviluppando forse anche in maniera preoccupante un
indotto che dipende tutto da una grande in­dustria, che è
l'industria Olivetti, la quale fa capo all'ing. De Benedetti che
ricorre, spesso e volentieri, a finanziamenti e ad erogazioni di
tipo statale o regionale per riuscire a supportare le sue attività.
É un po' una prerogativa dei grossi industriali che abbiamo in
Italia, i quali sono sempre ben visti dal potere politico, sia a
livello nazionale sia a livello regionale.
A parte questa piccola premessa introduttiva, volevo fare
alcu­ne considerazioni sui contenuti di questa delibera. Qua si
parla di opere che consistono nella realizzazione di strutture in
ce­mento armato, di finiture, di impianti tecnologici necessari
all'attività produttiva; vorrei sapere se la Regione si assume
anche l'onere di installare completamente gli impianti fissi,
quelli che servono per l'attività produttiva, perché allora è
co­modo fare gli imprenditori in questa maniera, è comodo con 37
miliardi che vengono dati dalla Regione autonoma Valle d'Ao­sta,
insediare un'attività in bassa Valle ed avviarla, non si sa poi con
quali garanzie di mercato e con quali garanzie occupa­zionali.
Anche perché la convenzione non parla molto di ga­ranzie, ma parla
di progetti in maniera molto lata e generica. Quindi, sarebbe
interessante sapere quali sono queste siste­mazioni che vengono
fatte e - che si dice - vengono finalizzate alla funzionale
conduzione degli edifici e delle attività in essi previste.
Un altro elemento che mi sembra degno di riflessione è il valore
di investimento della Regione autonoma, 37 miliardi e mezzo: a
fronte di quale garanzia occupazionale? Si legge in convenzione 75
unità residenti entro cinque anni, questo significa che 15 unità
ogni anno verranno gradatamente assunte ed occupate all'interno di
questo insediamento.
Abbiamo già avuto episodi di questo tipo, dove sono state fatte
tante promesse, sono stati spesi tanti soldi, ma i livelli
occupazionali non sono stati rag­giunti. Ne cito uno: ad esempio,
potrebbe essere la Verrès S.p.A., dove era prevista l'assunzione di
altre 80 unità, mentre ne sono state assunte solo 40, e in una
recente mozione ho sol­levato dei problemi che potrebbero sorgere
quanto prima anche in quella realtà industriale.
L'imprenditore effettua investimenti per 65 miliardi in cinque
anni con l'unico impegno di investirne almeno 10 nei primi tre; ma,
guarda caso, questi primi 10 vengono erogati dalla Regione autonoma
Valle d'Aosta con un apposito finanziamento. Ed an­che qui è la
mano pubblica che accomoda questo imprenditore a creare
l'insediamento produttivo.
Fermiamoci un attimo al primo anno, nel quale sono previste 15
unità occupate in questa realtà industriale a decorrere dal momento
in cui sarà terminato l'insediamento; 37,5 miliardi per 15 unità
(perché le 75 unità sono ancora un progetto laten­te) sono 2,5
miliardi per ogni persona che vengono investiti: mi sembra assurdo.
Con 2,5 miliardi si riesce a dar lavoro almeno a 10 persone, non ad
una sola persona; quindi non so quali cal­coli macro o
microeconomici siano stati fatti dall'Assessorato e dagli uffici
preposti a queste scelte. E questo, ricordando ap­punto che abbiamo
episodi in Valle d'Aosta di prese in giro, do­ve (non mi ricordo
più chi ne parlava in una recente seduta di questo Consiglio)
vengono privilegiati gli imprenditori "mordi e fuggi" che vengono
in Valle d'Aosta, succhiano da "mamma Regione" finché possono, e
poi quando non esce più il "latte fi­nanziario" lasciano aziende
senza futuro e soprattutto operai o dipendenti in mezzo alla
strada.
Mi è parso di ritrovare in questa delibera un'operazione di
questo tipo. Non ho vissuto i presupposti, perché qui si risale
alla convenzione del 21 maggio 1992 e mi occupavo di altre cose
allora; però adesso che ci viene portato in Consiglio un appalto a
licitazione privata per l'approvazione di spese di questi lavori di
realizzazione dell'insediamento mi sembra opportuno fare tali
considerazioni, e mi sembra opportuno che anche gli altri
consiglieri facciano le riflessioni che ritengono di dover
fare.
Un'ultima questione riguarda l'urgenza estrema che si legge in
premessa, che secondo me non ha alcun riferimento con la
con­venzione del 1992; l'unico riferimento che può avere, visto che
siamo in periodo pre-elettorale, è quello di dare un "contentino"
all'opinione pubblica. Quindi non ravviso la necessità di questo
elemento, oggi, 14 marzo 1994; piuttosto, sarebbe stato oppor­tuno
parlarne anche a livello di commissione consiliare, cioè una
commissione di sviluppo economico. Lo so che sono cose che sono
state fatte in passato, sono già state decise e sono già state
pianificate, però la IV Commissione si è rinnovata, è cambiata come
composizione e come equilibri, e sarebbe stato importante sentire
le voci dei nuovi componenti della IV Commissione.
Presidente -
Ha chiesto la parola il Consigliere
Chiarello.
Chiarello (RC) -
Erano state più volte chieste a
questa Giunta notizie sugli in­sediamenti nell'area ex ILVA. Questa
è una risposta, non posso non dare atto all'Assessore di questa
cosa; mi sembra però (e qui sono d'accordo con Tibaldi) che
l'imprenditore investa sem­pre poco di suo in queste
joint
venture
che si creano. Lavoravo all'Olivetti, so che la Syntax
Processing può anche avere un futuro; l'aspetto che mi sembra
sempre deficitario è "sempre" l'impegno dell'Olivetti, cioè del
socio privato rispetto al socio pubblico. In questo periodo stiamo
facendo delle scommesse in tutti i campi perché l'occupazione è una
cosa abbastanza sog­gettiva, è difficile da trovare; però la Conner
è un esempio in cui, appena finito l'impegno della Regione, è
calata l'occupa­zione.
É vero che c'è stata una crisi a livello mondiale, però se
l'imprenditore investe un po' più del suo ha un interesse mag­giore
a che l'attività vada avanti. L'unica perplessità è questa, che la
Regione non abbia preteso un impegno più forte da parte
dell'imprenditore.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
Sulle osservazioni fatte
credo che si debba anzitutto distingue­re per ciò che riguarda il
settore dell'informatica fra i tre campi in cui viene diviso.
Il settore dell'informatica che ha difficoltà è il settore
dell'
hardware
, vale a dire il settore della costruzione di
pezzi; la concorrenza con i paesi dell'Estremo Oriente, che hanno
ma­no d'opera a più basso costo, fa sì che l'
hardware
sia in
crisi e probabilmente in difficoltà non più superabili.
Nel mercato dell'informatica invece continua ad avere un tasso
di sviluppo interessante il mercato del
software
, vale a
dire la creazione di programmi, e un tasso di sviluppo ancora
superio­re i servizi informatici (per gli USA si parla di 180mila
miliardi di servizi informatici in un anno e i tassi di crescita
sono supe­riori anche in Europa al 10 percento), che continuano ad
essere indispensabili per la modernizzazione delle strutture delle
so­cietà avanzate. Quindi, da questo punto di vista, qui non si
tratta di una fabbrica che produce delle componenti; si tratta di
un'azienda che produce servizi, e i servizi sono e, credo, saran­no
sempre necessari.
Dal punto di vista degli impegni assunti dall'azienda, questi
sono di assumere 75 persone a partire dall'anno scorso, 15 per­sone
sono già assunte nel 1993, 15 dovranno essere assunte nel 1994, e
così via. Le 75 persone non hanno difficoltà ad essere assunte,
semmai siamo noi come Regione che, avendo fatto una convenzione il
21 maggio 1992 (la convenzione fu votata allora all'unanimità dal
Consiglio regionale) ci troviamo nel 1994 ad appaltare i lavori.
Quello che oggi dobbiamo approvare è l'ap­palto dei lavori e
l'urgenza deriva proprio dal fatto di non esse­re in ulteriore
ritardo, perché queste procedure di appalto sono complesse e
porteranno di per sé via molti mesi. Se si vuole parlare di
urgenza, credo che questo sia uno dei casi in cui l'ur­genza è
manifesta.
Credo che anche i calcoli fatti dal Consigliere Tibaldi non
corri­spondano al vero, nel senso che, pur non sapendo a quanto
ver­rà appaltata definitivamente l'opera per cui c'è una base
d'asta di 30 miliardi, calcolando pure i 37,5 miliardi come messi
al massimo, per i 75 addetti il costo non è di 2,5 miliardi ma è di
500 milioni. Ho detto che oltre ai 75 addetti c'è da presumere
un'occupazione sussidiaria di personale che man mano andrà in
pensione, per cui il costo per posto di lavoro sarà inferiore, e si
tratta di posti di lavoro riservati a giovani diplomati e
lau­reati, giovani per i quali oggi è grande la difficoltà di
occupa­zione.
Abbiamo scuole per periti informatici a Verrès, scuole per
telecomunicazioni speciali ad Aosta, abbiamo anche opera­tori
locali che sicuramente possono essere impiegati in attività di
questo tipo; quindi, pur trattandosi oggi solo della fase di
appalto, credo che sulla iniziativa debba essere riconfermato il
giudizio che il Consiglio regionale aveva dato nel 1992. Poi, in
campo di occupazione, di successo delle imprese, credo di non dover
insegnare a rappresentanti di quella forza politica come la
mobilità, l'innovazione e la trasformazione delle imprese in questo
periodo siano all'ordine del giorno e come il libero mer­cato
imponga trasformazioni a cui le amministrazioni cercano di far
fronte con il dovere di trovare occupazione, facendo quanto
possibile per avere occupazione qualificata per i propri
giovani.
Presidente -
Ha chiesto la parola il Consigliere
Tibaldi.
Tibaldi (LN) -
Per alcune ulteriori
considerazioni, che mi sembrano necessa­rie.
Qui si dice che l'unico settore dell'informatica in crisi è
quello dell'
hardware
; mi sembra, leggendo dai giornali,
sentendo dai mass-media, che il settore della informatica subisca
una crisi generalizzata, non solamente quello dell'
hardware
,
e che quindi un eccesso di concentrazione industriale di questo
tipo può cau­sare ulteriori problemi all'area industriale che si
tende a svi­luppare in bassa Valle.
Ne sono prova industrie di questo tipo: la Baltea Disk, la
Con­ner, la stessa Tec Disk, dove si continua a dare dei
finanzia­menti sotto forma di formazione professionale o con
qualche altra storia inventata, che in realtà vanno a coprire dei
buchi di bilancio. Queste cose le si sanno, le conoscono i
Valdostani; ecco perché il nostro appunto viene fatto su questo
nuovo tipo di in­vestimenti, che in realtà appartiene ad una
categoria di in­ve­stimenti che vengono appoggiati
dall'Amministrazione regiona­le e non sappiamo quale reale futuro
possano dare alla regione.
L'Assessore ha detto che sono state assunte già 15 persone, ma
dove sono state assunte, presso quali aziende? Non è stato detto,
ci piacerebbe saperlo. Presso la Syntax? La Syntax è già operativa?
Non ci risulta, comunque ci informeremo meglio. Anche perché questo
finanziamento così enorme, così improvvi­so, a fronte di risvolti
occupazionali ridotti, stride con l'ostilità a venire incontro a
rilanciare attività produttive (ad esempio, la Nuova Rock) per dare
occupazione a trenta persone subito. Qui però si continua a
ritardare, mentre per operazioni di que­sto tipo, dove ci sono
investimenti di decine di miliardi, comode, e ovviamente a
vantaggio di un imprenditore conosciuto, noto come un mangiatore di
risorse pubbliche, vengono rilasciate con maggior leggerezza.
Presidente -
Pongo in votazione la ratifica della
delibera in oggetto.
Presenti: 26
Votanti e favorevoli: 23
Astenuti: 3 (Bavastro, Linty e Tibaldi)
Il Consiglio approva
Oggetto n. 977 in data 11 febbraio 1994:
Approvazione del
progetto dell'appalto a licitazione privata e del bando di gara
relativi all'esecuzione delle opere civili e relativi impianti per
il completamento dello stabilimento da adibire a Centrale del latte
in Comune di Gressan. Approvazione e parziale impegno di spesa.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Credo sia opportuno, anche se
sinteticamente, riassumere ed illustrare al Consiglio quali sono le
ragioni, intanto dell'ur­genza, e poi, quelli che sono i
presupposti, alla base di questo atto, che possiamo ritenere come
conclusivo di un iter e di un ragionamento, iniziato parecchi anni
or sono, per dare risposte concrete e positive alle traversie della
Centrale del latte della Valle d'Aosta.
I presupposti quindi vanno ricercati nei contenuti di quella
de­libera del febbraio 1993, che conteneva l'approvazione delle
li­nee programmatiche per la riorganizzazione del settore
lattie­ro-caseario, sulla base delle seguenti considerazioni:
l'insosti­tuibilità della zootecnica nel contesto economico
dell'agricoltura valdostana, l'opportunità che tutto il latte
prodotto in Valle d'Aosta sia lavorato e trasformato in Valle
d'Aosta.
Quella delibera andava a definire quelli che noi riteniamo
deb­bano essere i ruoli di tutte le organizzazioni che operano nel
settore lattiero-caseario nella nostra regione, e all'interno di
quella delibera si andava ad attribuire un ruolo per certi versi
nuovo anche alla Centrale del latte. E questo ruolo nuovo con­siste
nel fatto che la Centrale del latte non deve essere pensata come
iniziativa o attività economica a sé stante, ma deve essere
integrata in quello che è il contesto di tutto il settore
lattiero-caseario, proprio perché per essere economicamente valido
il discorso non si deve limitare alla produzione del latte
alimen­tare fresco, ma deve prevedere la possibilità di fare,
all'interno di questo stabilimento, altre lavorazioni. Quindi un
ruolo per la Centrale del latte di "polmone".
Centrale del latte che quindi deve avere la possibilità di
ri­spondere e di lavorare diversificando la produzione ed evitando
che in Valle d'Aosta si produca solo ed esclusivamente fontina. La
diversificazione produttiva dev'essere pertanto alla base di un
discorso nuovo di commercializzazione e distribuzione dei prodotti
della filiera lattiero-casearia all'interno della nostra regione e
- perché no? - anche fuori.
L'approvazione di queste linee programmatiche fu alla base della
legge regionale approvata nell'aprile 1993 di ricapitaliz­zazione
della società Centrale del latte che, stanziando 10 mi­liardi,
ritrasferì la proprietà - la quale nel frattempo era diven­tata di
Finaosta - in capo alla Regione, e che prevedeva l'uti­lizzo di
questi 10 miliardi in parte al ripianamento delle perdite che in
questi anni la Centrale del latte è costretta a subire, te­nuto
conto del fatto che il vecchio edificio non è più agibile e quindi
la Centrale del latte deve appoggiarsi a terzi fuori Valle per la
lavorazione del latte.
Alla base di quella legge di rifinanziamento c'era un program­ma
di risanamento della società, programma che portava a concludere
che, alla base di ogni possibile risanamento, doveva esserci la
possibilità per la società di trasformare il latte in Valle
d'Aosta, e quindi la messa a disposizione della società di uno
stabilimento per la trasformazione del latte.
Riteniamo che questo sia un intervento di tipo strategico per
l'avvenire dell'intero settore lattiero-caseario, quindi
coerente­mente con quanto vi ho detto, abbiamo cercato di
accelerare al massimo le procedure per la realizzazione per
l'appalto, per il completamento della struttura in Comune di
Gressan. Da qui le ragioni dell'urgenza. Abbiamo predisposto un
programma che mi porta a dire, forse con un pelo di presunzione,
che se non ci saranno intoppi di natura varia, entro i primi dieci
giorni del mese di giugno 1994 riusciremo a fare la consegna dei
lavori, e con ogni probabilità, per quanto riguarda la pro­duzione
di latte fresco, dovremo essere in grado di produrre la prima
confezione nel mese di giugno 1995. Per queste ragioni chiediamo al
Consiglio di voler ratificare la delibera.
Presidente -
Ha chiesto la parola il Consigliere
Linty.
Linty (LN) -
Per chiedere solo una questione di
forma. Quest'ordine del giorno aggiunto l'ho visto questa mattina,
mi risulta essere stato assunto in data 11 febbraio 1994 e la
commissione l'ha visto il 10 marzo; non posso pronunciarmi su
questo atto perché l'ho visto questa mattina insieme a tutto il
resto dell'ordine del giorno. Credo che un argomento così
importante debba essere comunicato per tempo ai consiglieri, in
modo che se uno ha dei dubbi, va ad informarsi o a chiedere delle
spiegazioni.
Era solo per sollevare una questione di forma, che spero non si
verifichi più.
Presidente -
Ha chiesto la parola il Consigliere
Chiarello.
Chiarello (RC) -
La Centrale del latte è anche
questa una storia infinita di soldi da pagare, di debiti, di
fallimenti, che si riversano anche su quel deficit di cui parlava
Vallet.
In commissione abbiamo tutti espresso delle perplessità su
questo atto; abbiamo anche pensato tutti che potrebbe essere una
soluzione per diversi problemi di produzione lattiero-ca­searia in
Val d'Aosta. Quello che avevamo chiesto erano dei dati un po' più
precisi su cosa avrebbe potuto portare al famoso pareggio dopo due
anni questa cooperativa, quali erano le quantità di latte che
avrebbe dovuto lavorare; siccome anche questa è una scommessa su
come stiamo andando avanti e sic­come abbiamo degli esempi che non
sono tanto belli, special­mente nella Centrale del latte, abbiamo
chiesto dei chiarimenti in commissione. Queste precisazioni sulle
quantità di latte, su quello che si può fare, su quello che si
farà, io almeno non le ho avute.
Vorrei precisare un'altra cosa. In commissione era stato detto
che questa società sarà appoggiata dalle cooperative
lattiero-casearie della Valle; è stato detto che una di queste
l'appoggia già, ma le altre aspettano di vedere, dopo due anni, se
il bilan­cio sarà in attivo, in passivo o in pareggio. Mi sembra
una cosa un po' strana, perché questa società, secondo me, ha le
poten­zialità per funzionare, se effettivamente tutto il reparto
lattie­ro-caseario della Valle d'Aosta individua in detta società
una struttura per la trasformazione del latte eccedente alla
fontina o, comunque, per una diversificazione del prodotto. Questa
era stata la nostra perplessità. Tutti eravamo abbastanza d'accordo
che potesse essere una cosa valida, però volevamo avere alcuni dati
in merito a tale società.
Presidente -
Ha chiesto la parola il Consigliere
Tibaldi.
Tibaldi (LN) -
Prima il mio collega Linty ha fatto
un intervento di tipo forma­le, se vogliamo; in maniera molto
morbida ha detto quali sono le ragioni delle nostre perplessità, in
quanto veniamo questa mattina, fisicamente, a conoscenza di un atto
che è di capitale importanza. Mi sembra che sia un po' il filo
conduttore di que­sto Consiglio regionale, e non so quanti lo hanno
notato o se sono io che sono prevenuto; oggi abbiamo un ordine del
giorno particolarmente nutrito e complesso, dove siamo chiamati ad
esaminare e ad approvare atti di una certa importanza e di una
certa vitalità per alcune realtà sociali ed economiche della Valle
d'Aosta, e ci vengono prodotti con questo criterio dell'ur­genza e
conditi e indorati come se fossero interventi necessari, già
previsti e programmati.
L'intervento che è stato fatto nel settore lattiero-caseario da
parte della Regione autonoma Valle d'Aosta è monumentale; penso che
se facessimo la somma di tutti i soldi che sono stati dati a questa
azienda - che non si sa se è esistente o inesisten­te, se è come la
Syntax che sulle pagine gialle non esiste ma per l'Assessore
evidentemente esiste - sarebbe una cifra che mi fa­rebbe pensare. E
poi si ha paura di parlare di mafia di monta­gna? La mafia non è
solo quell'organizzazione criminale che spara; mafia è anche
quell'organizzazione criminale che tutela interessi particolari a
danno di interessi pubblici.
Mi chiedo se gli assessori competenti, gli amministratori, si
fanno ogni tanto un esame di coscienza sugli interventi che vengono
fatti; mi chiedo se l'Assessore Vallet, visto che è il
rap­presentante di questo ramo amministrativo particolarmente
delicato e complesso, ha valutato attentamente il momento, e
soprattutto l'opportunità di questo intervento.
E poi rilevo delle assurdità: continuiamo ad investire soldi per
prodotti che vengono lavorati e confezionati fuori Valle, ma an­che
qui esiste o non esiste questa Centrale, o rimane comunque un
serbatoio di voti, come molti altri serbatoi che sono dislocati in
tutta la nostra regione? Però l'intervento viene sempre condito ed
indorato come un intervento strategico; allora mi chiedo se questa
è la strategia del gioco dell'oca o se è una strategia un po' più
intelligente o interessante.
Comunque la Lega Nord vota contro questo provvedimento.
Si dà atto che, dalle ore 12,21 alle ore 12,25 presiede il
Vicepre­sidente Aloisi.
Presidente -
Ha chiesto la parola il Consigliere
Collé.
Collé (PpVA) -
Per dire che il nostro gruppo, al
momento, non ha ancora rice­vuto questa ratifica di deliberazione;
non so se c'è stato un di­sguido o meno, comunque non siamo
preparati su questo argo­mento.
Però volevo fare una domanda e volevo sapere se prima di questo
incarico - sempre per la stessa cosa - era già stato affi­dato
alcuni anni fa lo stesso incarico ad altri professionisti; se sì,
come mai, questa variazione.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Credo sia opportuno puntualizzare su
alcune affermazioni che sono state fatte.
Mi pare che il Consigliere Tibaldi faccia delle affermazioni
ge­neriche, che non sono neanche del tutto precise, nel senso che è
proprio per evitare di dover continuare a lavorare il latte
pro­dotto in Valle d'Aosta, fuori della Regione Valle d'Aosta, che
si va a fare questo investimento, e proprio per evitare che ogni
anno la società debba spendere 700 milioni, che sono la parte più
importante del deficit, per far fare la lavorazione presso terzi
fuori Valle.
Questo perché i ragionamenti che sono stati fatti hanno portato
alla conclusione che la Centrale del latte in Valle d'Aosta ha ed
avrà ancora il suo ruolo; quindi la determi­nazione che si è presa
è stata quella di operare per riattivare le condizioni affinché la
Centrale del latte possa operare in Valle d'Aosta.
Il Consigliere Chiarello esprime perplessità per quanto
riguar­da il conto economico. Ho già accennato, in parte, che la
Cen­trale del latte attualmente, dovendo affidarsi a terzi per la
la­vorazione del latte, perde mediamente da 80 a 100 milioni al
mese; questi 700 milioni sono i costi sopportati per la
lavora­zione fuori Valle.
Come si pensa di ripianare quanto manca? Evidentemente con un
minimo incremento di quelle che saranno le vendite dei pro­dotti
fatti dalla Centrale del latte. L'attuale gestione della so­cietà
sta compiendo uno sforzo con dei risultati positivi, che vanno
nella direzione intanto di salvaguardare la quota di mer­cato, e in
questo senso abbiamo dei risultati che ci consentono di dire che
nell'ultimo semestre 1993 le vendite sono state in­crementate di un
5 percento. Il dato rapportato annualmente ci consente di dire che
ci sarà un incremento di circa l'8-9 percen­to delle vendite, in
netta controtendenza con quanto avviene in campo nazionale per
questo tipo di mercato, dove assistiamo ad una contrazione che va
dal 2 al 4 per cento.
Per quanto riguarda la composizione societaria, è vero, i
ragio­namenti che erano stati fatti nel 1991 e nel 1992 portavano
alla conclusione che la composizione societaria avrebbe dovuto far
riferimento ad una cooperativa creata fra gli attuali conferitori
della Centrale del latte. Proprio in conseguenza invece del ruolo
che intendiamo attribuire alla nuova Centrale del latte, crediamo
che la cooperativa, se di cooperativa si dovrà trattare, o comunque
il nuovo assetto societario, non dovrà tenere conto solo degli
attuali conferitori, ma dovrà riferirsi anche ai casei­fici che
sono strutturati e sono pensati quasi esclusivamente per la
produzione della fontina.
Questo intervento, lo ripeto, è strategico; credo che per
affron­tare questo discorso il Consiglio regionale debba liberarsi
un attimo dai pregiudizi o comunque da quanto di negativo c'è stato
in passato, dai fallimenti, dalle perdite, ma debba ragio­nare
all'interno di quest'ottica nuova che vuole vedere la Cen­trale del
latte perfettamente inserita in quello che è l'intero contesto
lattiero-caseario.
Consigliere Collé, non mi risulta - ed ho chiesto conferma al
mio predecessore Perrin - che l'Amministrazione regionale ab­bia
conferito altri incarichi. Se di altri incarichi si è trattato,
sono incarichi che sono stati conferiti dalla società stessa ai
tempi, tanto per capirsi, della gestione Polchi.
Presidente -
Ha chiesto la parola il Consigliere
Chiarello.
Chiarello (RC) -
Quello che volevo sentir dire a
Vallet, quando ha detto che portare il latte a lavorare fuori Valle
costa 700 milioni all'anno, era quanto costa in Valle quando è
costruito questo stabilimen­to. Si possono fare i conti di quanto
verrà a costare la lavora­zione del latte in Valle? É quello che si
chiedeva per capire se può funzionare, quanti sono i litri di latte
che deve lavorare per raggiungere il pareggio di bilancio.
Dal momento che ci sono i dati di quanto costa fuori Valle, si
voleva almeno avere un preventivo di quanto verrà a costare in
Valle.
Presidente -
Pongo in votazione la ratifica della
delibera in oggetto.
Presenti: 31
Votanti: 30
Favorevoli: 27
Contrari: 3
Astenuti: 1 (Chiarello)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK