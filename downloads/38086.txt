Consiglio Regionale della Valle d'Aosta - Oggetto del Consiglio n. 1693 del 13 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1693 del 13 gennaio 2016 - Resoconto
OGGETTO N. 1693/XIV - Interpellanza: "Intendimenti in merito
ai mancati pagamenti previsti dal PSR 2007-2014 per responsabilità
riconducibile ad AREA VdA".
Rosset (Presidente) -
Punto 25 all'ordine del giorno. La
parola al Consigliere Nogara.
Nogara (UVP) -
Merci Monsieur Président.
Quest'interpellanza è stata presentata dal gruppo UVP per
informare e coinvolgere il Consiglio intero su quanto si è discusso
a Roma il 24 novembre scorso nell'incontro con i vertici di AGEA,
con la Dirigenza del Ministero dell'agricoltura, con la delegazione
valdostana formata dall'Assessore e dal Direttore di AREA, dai
funzionari regionali, dal sottoscritto e dal Presidente della III
Commissione, il collega Marquis.
Vi chiederete perché solo ora noi presentiamo
quest'interpellanza: la presentiamo solo ora, perché ci eravamo
presi l'impegno, sia con l'Assessore che con la Commissione, di non
fare nulla in questi mesi per lasciar lavorare tranquillamente i
funzionari dell'AREA e i funzionari della Regione e nell'interesse
soprattutto degli agricoltori che dovevano recuperare quelle cifre,
che in questi anni non hanno percepito.
Per quanto concerne l'incontro che c'è stato a Roma, devo dire
che è stato un incontro interessante. Abbiamo trovato una grande
disponibilità da parte dei Dirigenti di AGEA. Molto probabilmente
questa disponibilità era così evidente per il fatto che forse
questa riunione organizzata dal Ministro comunicava una certa
disponibilità da parte degli ispettori, però sono emerse molte cose
da questa riunione, la più importante delle quali è che il mancato
incasso dei soldi spettanti agli agricoltori non dipende da loro,
nel senso che non è colpa loro, ma è colpa degli uffici e questa, a
detta di tutti i presenti a questa riunione, è la cosa che è uscita
in modo importante.
Veniamo un po' a quanto si è discusso a Roma: si è discusso
sulla situazione delle domande a campione per l'anno 2008, per un
totale di circa 200 mila euro, domande del 2008, per cui la colpa
non è degli uffici di AREA, ma la responsabilità è di AGEA che non
le aveva rimandate qui in Valle, ma penso che questa sia una parte
che sia stata già in parte o totalmente risolta. La situazione
delle domande non inserite da AREA negli anni 2008-2009: questa era
probabilmente la parte più difficile e proprio a detta del
Direttore di AGEA non dava molte speranze. Qui è emerso in modo
evidente che c'è stata una mancanza degli uffici di AREA che non le
hanno caricate. Il dottor Francesia ha dichiarato di aver provato a
caricarle nel 2010 per due volte e di non esserci riuscito, di aver
mandato poi una lettera nel 2015 per riportare questa problematica.
Proprio qui il Presidente Stefano Sernia ha detto che, se avessimo
aspettato ancora un po' a sollevare queste questioni - siamo quasi
verso la fine - sarebbe stato difficile risolverle. Aspetteremo
comunque le sue risposte.
La situazione delle domande
giganti. Quella delle domande
giganti, molto probabilmente anche lì...abbiamo avuto delle
risposte dal dottor Steidl, che ci ha detto che se andavamo giù
venerdì - si ricorda che avevamo preso l'appuntamento per venerdì
-, nel giro di un'oretta l'avremmo risolta, spero che sia stata
risolta. Probabilmente non sono state accettate tutte le
particelle, però penso che in gran parte siano state risolte.
Vi è poi la situazione dell'operazione bonifica, che è un punto
interrogativo, perché aspettiamo proprio con impazienza le sue
risposte, perché, per quanto ne sappiamo noi, per quanto riguarda
le domande gestite dalla Finanza, veramente pochissime domande
hanno qualche problema: tre-quattro si diceva qui in Valle d'Aosta,
le altre sono state tutte rispedite al mittente dicendo che grosse
problematiche non ce n'erano.
Parlando di cifre qui si parla di 1,19 milioni di euro. La
situazione delle domande giganti era per 50 mila euro. Per la
situazione delle domande non inserite da AREA si parla tra i 500 e
i 600 mila euro. A questo punto noi abbiamo una situazione di circa
2 milioni di euro che non per colpa degli agricoltori, ma per colpa
di inefficienza dei nostri uffici qui dell'AREA, o
dell'Amministrazione - questo non lo so - e di AGEA anche non sono
state pagate agli agricoltori: questa è la situazione.
Abbiamo poi anche un'altra problematica: la misura 121. Su
questo penso che le cose siano state risolte in parte o totalmente
e qua si parla di nuovo di 900 mila euro. Sommando anche questi 900
mila euro, che credo siano in pagamento o siano già stati pagati,
si arriva ad una cifra di 2,9 milioni di euro. Immaginate questi
2,9 milioni di euro inseriti in un ambito regionale come il
nostro...non è male, poi con la situazione che c'è adesso da parte
dei nostri agricoltori, che sono in una situazione di grave
difficoltà, visti anche i pagamenti, l'anticipo per il 2015 che di
solito si faceva in questo periodo, che verrà fatto nella prossima
primavera, se questi soldi entrassero nelle casse del mondo
agricolo, non sarebbe male.
Assessore, aspettiamo con impazienza le risposte a tutte queste
domande. Grazie.
Presidente -
La parola all'Assessore Testolin.
Testolin (UV) -
In premessa, prima di rispondere
puntualmente alle richieste precise, i numeri citati dal collega
Nogara sono i numeri che c'erano all'inizio di questa verifica che
è stata svolta dagli uffici assieme alla Commissione consiliare,
numeri che sono andati poi aumentando perché le pratiche ammesse a
pagamento sono cresciute, quindi nel frattempo sono aumentati per
un certo periodo ancora questi importi che dovevano essere messi a
disposizione degli agricoltori ed è per questo che poi i numeri che
citerò daranno chiarezza sull'aspetto finale, solo per correttezza
di informazione.
Siamo a segnalare quanto segue. In relazione alla disponibilità
di AGEA ad operare per la risoluzione delle criticità pregresse,
nell'ordine, quindi per quanto riguarda le domande a campione del
2008, che erano quarantacinque domande a campione con il riscontro
inizialmente negativo, per le quali AREA ha richiesto il riesame
dei singoli esiti, AGEA ha confermato l'esito negativo per dieci di
esse, l'impossibilità di andare a pagamento; nelle restanti
trentacinque domande per cinque di esse AGEA ha concluso i
controlli il 29 dicembre, tali domande sono state istruite,
autorizzate al pagamento il 30 dicembre e liquidate il 5 gennaio;
per le ultime trenta AGEA sta completando le lavorazioni necessarie
che permetteranno la loro istruzione e la proposta di
liquidazione.
Le domande 2008 e 2009 non presentate a sistema: AGEA ha
comunicato a dicembre l'irricevibilità dell'istanza regionale. La
motivazione addotta recita che solamente le domande compilate
tramite la funzionalità
on line
risultano essere ricevibili,
mentre non viene fatto alcun riferimento, a differenza di quanto da
voi a suo tempo affermato anche a mezzo stampa e richiamato
erroneamente anche nelle premesse dell'interpellanza, a presunti
ritardi da parte di AREA nella fornitura degli elementi a sostegno,
ritenuti invece da AGEA stessa tecnicamente sufficienti. Questo
solo per dire che non c'è stata una negligenza da parte di AREA
nella presentazione di queste modulistiche. Mancando a monte il
presupposto della presentazione on line, AGEA non si è dunque resa
disponibile per il caricamento delle domande stesse.
In relazione alla casistica delle domande giganti delle tre
aziende oggetto di intervento, per una si è giunti alla piena
corresponsione delle spettanze, mentre per le altre due, che hanno
già ottenuto pagamenti parziali, si è in attesa di un secondo
intervento di AGEA che permetterà l'autorizzazione del pagamento
dell'eventuale conguaglio.
Per quanto riguarda il secondo punto dell'interpellanza: "con
riferimento all'operazione bonifica quante domande sono state
pagate entro dicembre e se ci sia stata una proroga per quelle
ancora da pagare", segnaliamo come, in merito alle domande
presentate a valere sulle misure strutturali - quindi la 121 citata
dal collega - sul PSR 2007-2013, risultino non ancora liquidate
undici domande per un contributo pubblico potenzialmente erogabile
pari a 184 mila euro circa, a fronte di una situazione iniziale che
contava nel complesso un centinaio di domande, per un importo
superiore al milione di euro.
Analogamente, per quanto concerne le domande a superficie,
rimangono attualmente in sospeso 333 domande per circa 1,2 milioni,
riconducibili a 134 aziende agricole. In merito a tali domande, già
istruite e autorizzate al pagamento da parte della Regione e
sospese a causa della cosiddetta "operazione bonifica", si
sottolinea che l'Autorità di gestione del programma di sviluppo
rurale della Valle d'Aosta ha presentato in data 31 dicembre alla
Commissione europea, coerentemente con quanto previsto dalla
normativa comunitaria, la documentazione utile all'attivazione
della procedura che consente l'interruzione del disimpegno
automatico per le domande che al 31 dicembre 2015 risultano in
sospeso a causa di procedimenti giudiziari o ricorsi amministrativi
nei confronti dell'organismo pagatore. Questa è una procedura che è
stata messa in piedi a livello nazionale, prevista dalla Comunità
europea che permette di sospendere, di congelare queste domande
fino a quando AGEA non andrà ad ultimare la fase di istruttoria,
che darà chiarimento al contenzioso, questo permette comunque di
non andare a perdere alcun tipo di pagamento. L'organismo pagatore
AGEA potrà procedere alla liquidazione delle pratiche sospese alla
conclusione dei procedimenti che hanno determinato la sospensione.
Segnaliamo inoltre come in questi giorni si stiano inviando
apposite lettere ai 134 beneficiari bloccati al fine di comunicare
loro la situazione di proroga del pagamento di cui sopra.
In relazione al terzo punto: "quale sia la situazione delle
aziende non inserite nella correttiva straordinaria per
problematiche inerenti al
refresh
2010", AREA VdA segnala
che non sussistono questioni refresh sospese, né esse facevano
parte di specifici punti richiamati all'attenzione di AGEA in
relazione alle istruttorie bloccate per l'esito refresh. AGEA ha
provveduto a ristabilire l'operatività man mano che tali attività
di refresh progredivano, consentendo di procedere alla loro
liquidazione. Nel caso tuttavia vi siano posizioni toccate da
questa problematica AREA VdA è evidentemente a disposizione per
effettuare gli opportuni approfondimenti.
In merito all'ultimo quesito: "nel caso in cui alcuni impegni in
questione non saranno onorati da AGEA, quale sia l'intenzione della
Giunta regionale nei riguardi di quegli agricoltori che non
otterranno il pagamento per responsabilità riconducibili agli
uffici di AREA VdA", relativamente alle domande non inserite
2008-2009, tenuto conto della disponibilità che AREA aveva espresso
nel mese di luglio 2009 ad incaricarsi al posto dei CAA del
caricamento di tali domande e alla luce dell'indisponibilità
manifestata da AGEA con lettera del dicembre scorso al caricamento
delle stesse, è intenzione dell'Amministrazione regionale
provvedere alla piena e corretta corresponsione delle spettanze
agli agricoltori e ci si è a tal fine attivati per verificare le
procedure amministrative da seguire per dare questo tipo di
risposte.
Presidente -
La parola al Consigliere Nogara.
Nogara (UVP) -
Merci Monsieur Président.
Subito da come era partito con la risposta non ero molto
contento, ma alla fine effettivamente siamo soddisfatti, perché il
problema grosso era proprio per le pratiche del 2008-2009, che ci
sono in ballo 500-600 mila euro non per responsabilità degli
agricoltori. Noi come gruppo avevamo intenzione di presentare una
risoluzione solo per formalizzare questa cosa, cioè che la colpa
dei mancati pagamenti non è da ascrivere in capo agli agricoltori,
questo glielo avevo già detto ufficiosamente un'altra volta: questa
è la nostra posizione.
Voglio però solo chiarire una cosa. Sono circa due anni e mezzo
che parliamo di queste cose e sono rimasto stupito che nel giro di
due ore, quando siamo stati a Roma, con i dirigenti di AGEA si sono
risolte quasi tutte queste cose, già l'anno scorso ci erano state
date queste assicurazioni in quest'aula. Quando abbiamo fatto la
Commissione consiliare in quest'aula, il Direttore di AREA ci aveva
dato addirittura le date dei pagamenti. Spero che d'ora in avanti
chi gestirà AREA, chi sarà negli uffici regionali abbia
un'attenzione maggiore rispetto a quando bisogna recarsi a Roma per
farsi valere per certe cose, perché devo ringraziare a questo punto
l'impegno del Ministro nel risolvere questa cosa e nel giro di una
giornata si è risolta. È chiaro che quello che non si è risolto
sono i 500-600 mila euro, che giustamente, secondo me, AGEA non ha
accettato, perché, in mancanza di un caricamento
on line
- e
l'ha confermato anche davanti a noi -, il Direttore ha detto che
non sarebbe andato nelle grane per colpa nostra, e su questo è
stato chiarissimo. Io vi anticipo che presenterò una breve
risoluzione per codificare quello che è stato detto in quest'aula
in questo momento. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK