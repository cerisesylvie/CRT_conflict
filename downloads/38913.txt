Consiglio Regionale della Valle d'Aosta - Oggetto del Consiglio n. 2326 del 21 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2326 del 21 settembre 2016 - Resoconto
OGGETTO N. 2326/XIV - Interpellanza: "Valutazioni in merito
allo schema di disegno di legge costituzionale di modifica degli
Statuti speciali per l'attuazione del principio
dell'intesa".
Rosset (Presidente)
-
Punto n. 17 dell'ordine del
giorno. Ha chiesto la parola il Consigliere Bertin; ne ha
facoltà.
Bertin (ALPE) -
Questo è un argomento piuttosto complesso
che fa parte integrante della riforma costituzionale Renzi-Boschi e
che andrà a referendum entro la fine dell'anno. Come sappiamo, la
riforma costituzionale Renzi-Boschi prevede all'articolo 39 che le
disposizioni della stessa riforma non si applicano alle Regioni a
Statuto speciale e alla Province autonome di Trento e Bolzano fino
a che non vi sia una revisione da parte di queste ultime degli
Statuti, una revisione che dovrà essere fatta sulla base di intese
con le medesime Regioni autonome.
Proprio in relazione a queste intese che dovranno essere trovate
per modificare gli Statuti, l'anno scorso il Sottosegretario Bressa
aveva istituito una commissione con le Regioni in questione per
definire questo principio dell'intesa che viene riportato nel testo
costituzionale. Era stato un argomento affrontato anche dalla
cronaca sui giornali all'epoca, e questa commissione istituita dal
Sottosegretario Bressa aveva prodotto l'anno scorso un lavoro
riguardo alle modalità di revisione degli Statuti. L'attività
svolta dalla commissione in questione è stata anche affrontata
dalla Commissione Affari costituzionali del Parlamento come schema
di disegno di legge sulle modifiche ed integrazioni agli Statuti
speciali per le Regioni e Province in questione. Questo era ad
agosto dell'anno scorso. Da quel momento in poi più niente. Questo
schema di revisione prevede che le modifiche siano apportate agli
Statuti e che gli stessi Consigli regionali abbiano la possibilità
di iniziativa in questo senso: modifica costituzionale, modifica
del proprio Statuto. Oltre a questo immagina un percorso: nel caso
in cui il Parlamento o il Consiglio regionale non approvi le
proposte approvate da una delle due Assemblee, prevede una
commissione paritetica di convergenza composta da quattro Deputati
e quattro Consiglieri regionali, che dovrebbe produrre
all'unanimità un punto di convergenza tra le due proposte, il quale
in seguito verrebbe poi approvato dal Parlamento. Nel caso in cui
questa commissione paritaria di convergenza non riesca a trovare un
punto di mediazione all'unanimità, la proposta di revisione dello
Statuto può essere trasmessa al Parlamento e potrebbe essere
approvata dai due terzi del Parlamento stesso, ponendo così una
soglia piuttosto alta per la revisione dello Statuto. Questo per
garantire che non vi sia un colpo di mano da parte di nessuno.
Lo schema di disegno di legge costituzionale non è stato però
depositato, è rimasto un lavoro chiuso nei cassetti della Camera,
nel caso specifico del Sottosegretario Bressa, che a mio avviso
avrebbe dovuto portarlo avanti. Pertanto chiediamo in generale
quali siano le valutazioni del Governo regionale su questo schema
del disegno di legge relativo alle modifiche e all'integrazione
degli Statuti speciali e, più in generale, se si sia a conoscenza
delle ragioni che non hanno fatto depositare da parte del Governo
questo schema di disegno di legge costituzionale; infine, quali
sono gli intendimenti relativi alle modifiche costituzionali allo
Statuto della nostra Regione, tema strettamente collegato a quello
della revisione costituzionale.
Presidente -
Ha chiesto la parola il Presidente della
Regione; ne ha facoltà.
Rollandin (UV) -
Je crois que le thème évoqué par le
collègue est d'envergure et en effet l'article 39 est très
important, étant donné qu'il nous donne la possibilité de prévoir
qu'il y ait un travail qui suit à l'éventuelle approbation et
modification constitutionnelle et d'œuvrer pour
aboutir à des résultats avec les réserves que le collègue
rappelait.
Pour ce qui est de la première question posée, "le valutazioni",
pour le moment ce que vous appelez une "ébauche de projet de loi
constitutionnelle" n'est encore rien d'autre qu'un document de
synthèse. Ce texte a été élaboré courant 2015 par le groupe de
travail informel constitué, en accord avec toutes les Régions et
Provinces autonomes au sein du Ministère des Régions et chargé de
réaliser une étude préliminaire des modalités et des procédures de
révision des Statuts spéciaux, dans le cadre de la réforme
constitutionnelle en cours. Ce groupe de travail avait pour mission
de trouver une synthèse possible entre toutes les Régions
concernées, en vue d'une éventuelle proposition de texte
constitutionnelle modifiant les cinq Statuts spéciaux, tout comme
la loi constitutionnelle n° 2 du 31 janvier 2001 avait modifié la
forme des différents gouvernements régionaux. Il faut rappeler que
la réunion, qui s'est tenue à Aoste avec le sous-secrétaire Bressa
et les représentants de toutes les Régions et des Commissions
paritaires, avait trouvé une synthèse dans un document qui par la
suite avait été pris en considération avec des réserves par la
partie gouvernementale. Après la nomination en janvier 2016, du
nouveau Ministre des Régions, le Député Costa, la Coordination des
Régions à Statut spécial et des Provinces autonomes de Trento et de
Bolzano s'est réunie en juin dernier et, à l'issue de la rencontre,
il a été décidé d'approfondir la question centrale de l'équilibre
entre les compétences du Parlement, avec sa faculté d'adopter une
loi constitutionnelle, et la préservation du principe de
l'autonomie.
Deuxième point : "se il Governo regionale sia a conoscenza delle
ragioni del mancato deposito", aucune décision n'a encore été prise
quant à la présentation de l'éventuel projet de loi
constitutionnelle : dans la mesure où il s'agit de modifier
simultanément - je souligne simultanément - les différents statuts,
ceci pourrait aussi bien faire l'objet d'une initiative
parlementaire que d'une initiative conjointe des Régions à Statut
spécial. Il s'agit d'un discours ouvert qui malheureusement n'avait
pas été repris, on devait décider cela dans une rencontre en Sicile
qui après ne s'est pas tenue à cause des difficultés du
Gouvernement régional, donc on a sollicité de reprendre ce thème le
plus tôt possible.
Troisième point :"quali siano gli intendimenti in merito alla
proposta", nous sommes en faveur d'une procédure renforçant le
principe de l'entente préalable, en l'introduisant dans la loi
constitutionnelle et, donc en l'insérant directement dans notre
Statut spécial, et cela, avant qu'il soit remanié de nouveau et
plus en profondeur. Cette démarche constituerait sans aucun doute
pour nous une garantie supplémentaire et décidément plus solide que
la simple mention de ce principe dans le treizième alinéa de
l'article 39 de la réforme constitutionnelle Boschi-Renzi, laquelle
doit encore être sanctionnée par le référendum.
Il est donc bien évident que la présentation d'un projet de loi
portant application du principe de l'entente préalable est
subordonné à l'entrée en vigueur effective de la réforme
constitutionnelle, au lendemain dudit référendum.
Presidente -
Ha chiesto la parola il Consigliere Bertin;
ne ha facoltà.
Bertin (ALPE) -
Come accennavo in precedenza, c'era stato
questo gruppo di lavoro che aveva comunque prodotto un documento,
credo all'unanimità, visto che è un documento approvato da tutte le
Regioni a Statuto speciale, e tra l'altro - come ricordato anche
dal Presidente - si era svolta una riunione anche ad Aosta. Il
frutto di questo lavoro non ha però prodotto niente: questo schema
di modifica e integrazione degli Statuti è finito in Commissione
Affari costituzionali ad agosto dello scorso anno e da lì non è più
uscito, non è stato depositato neanche formalmente.
Volevamo capire per quale ragione questo accordo trovato con il
Sottosegretario Bressa non aveva poi avuto seguito, e lei mi ha
detto perché hanno cambiato Ministro, è arrivato Costa, il quale
non l'ha mandato avanti. Questo è assolutamente inquietante: cambia
il Sottosegretario o un Ministro e tutto si ferma, è una cosa
inquietante perché la questione è delicata e molto importante. Il
cambiamento di un Sottosegretario con un noto autonomista
federalista come Costa - lo dico ironicamente, perché sappiamo cosa
pensava suo padre e sappiamo cosa pensa lui rispetto alle autonomie
speciali - è stato sufficiente per bloccare questo provvedimento,
che ha un suo significato molto importante, perché l'intesa, così
come prevista dall'articolo 39 della proposta di riforma
costituzionale, è indefinita, rischia di essere irrilevante e
superflua per garantire le autonomie speciali e di non essere
efficace: questo è il rischio. Questa clausola di salvaguardia
rischia di essere inutile, se non viene definita in qualche modo
con un percorso chiaro, con il rischio che lo Stato invece possa
fare valere la clausola di supremazia. Rendiamoci un po' conto di
quali sono questi aspetti. C'è anche un fatto importante: a mio
avviso da un punto di vista generale avrebbe dovuto essere
parallelo alla riforma costituzionale, anche per dare seguito a
questo principio indefinito, ma non è stato così, e non solo non è
stato così, questo schema di modifica degli Statuti non si è
neanche depositato.
La cosa è francamente preoccupante, anche da come l'ha posta
lei, e non posso che essere ulteriormente preoccupato da questo
stop
. Il deposito peraltro, anche se visti i tempi non
avrebbe potuto permetterci di raggiungere un approdo positivo in
questa legislatura, avrebbe avuto un forte significato politico,
mentre il fatto che cambia Ministro e non va avanti ha un
significato politico forte, ma preoccupante. Significa che questo
principio dell'intesa non è ancora definito, rimane vago. La
questione che non si è definito in modo chiaro è preoccupante per i
nostri Statuti e potrebbe rivelarsi un elemento di debolezza molto
significativo.
La sua risposta di oggi poi mi preoccupa ulteriormente, perché
vuol dire che non c'è stata la volontà del governo Renzi di mandare
avanti questa questione e di definire come si rivedono gli Statuti,
rimanendo sul vago e, come dicevo, il vago rischia di essere
inefficace per salvaguardare le nostre autonomie. Questo aspetto è
seriamente preoccupante, e la sua risposta mi lascia ancora più
preoccupato di quanto non fossi in precedenza.
Dalle ore 11:18 assume la presidenza il Vicepresidente
Farcoz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK