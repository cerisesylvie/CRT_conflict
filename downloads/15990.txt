Consiglio Regionale della Valle d'Aosta - Oggetto del Consiglio n. 2323 del 18 dicembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula
Oggetto del Consiglio n. 2323 del 18 dicembre 1996 - Resoconto
SEDUTA ANTIMERIDIANA DEL 18 DICEMBRE 1996
OGGETTO N. 2323/X Notizie concernenti la presenza di fibre di
amianto nei muri dell'edificio postale di Pont-Saint-Martin.
(Interrogazione)
Interrogazione Preso atto di alcuni articoli apparsi sul
settimanale locale "Monitore Valdostano" in merito alla presenza di
fibra di amianto nei muri dell'ufficio postale di Pont Saint
Martin, edificio costruito negli anni Ottanta dalla società
Italposte, concessionaria delle opere edili del Ministero delle
Poste e Telecomunicazioni;
Preso atto che i dipendenti del suddetto ufficio postale
lamentano da tempo malesseri fisici del tutto simili ai sintomi
riscontrabili in caso di intossicazione da amianto in forma
lieve;
Tenuto conto del fatto che la perdurante esposizione in un
ambiente dove sono presenti tracce consistenti di fibra di amianto
può comportare gravi rischi per la salute, compreso, il rischio
dell'insorgenza di tumori;
Atteso che la società Italposte ha costruito negli anni passati
anche gli uffici postali di Verrès e una palazzina con alloggi di
servizio ad Aosta, e che quindi anche tali edifici potrebbero
essere interessati dai problemi derivanti dalla presenza di amianto
mescolato nelle intercapedini e nel cemento;
il sottoscritto Consigliere regionale
Interroga
la Giunta regionale per sapere:
1) se era a conoscenza dei fatti suddetti, ovvero della presenza
di amianto negli edifici pubblici sopracitati;
2) se e come intende intervenire per ovviare ad eventuali
problematiche derivanti dall'insostenibile situazione ormai
venutasi a creare per le cause suddette.
F.to: Lanièce
Président La parole au Président du Gouvernement régional,
Viérin Dino.
Viérin D. (UV) Je voudrais tout d'abord exprimer quelques
réserves quant à la recevabilité de cette question; en effet, si la
question est adressée au Président du Gouvernement, je ne vois pas
en quoi l'Administration régionale est concernée par des problèmes
qui sont du ressort d'une autre administration.
Le Conseiller Lanièce aurait pu envoyer cette requête au
responsable des PPTT.
Si, par contre, la requête est formulée au Préfet, je pense que
le Préfet n'est pas tenu de répondre au sein de cette assemblée,
qui doit se pencher sur des problèmes d'ordre politique.
Mais en tout cas, pour satisfaire à la requête du Conseiller
Lanièce, nous avons demandé au responsable des PPTT de bien vouloir
nous fournir des éléments concernant cette question, le directeur
du siège valdôtain des PPTT nous a adressé un courrier, je me
permets de le remettre à M. Lanièce, pour qu'il puisse avoir toutes
les précisions qui ont motivé sa question.
Président La parole au Conseiller Lanièce.
Lanièce (GA) Prendo atto di quanto dichiarato dal Presidente
della Giunta. Questa interrogazione è stata sollevata data la
ricaduta che questo fatto ha avuto sulla opinione pubblica sia a
Verrès che a Pont-Saint-Martin, quindi mi sembrava opportuno avere
delle informazioni precise anche per tranquillizzare chi lavora
presso questi uffici postali ed anche per dimostrare la sensibilità
del Consiglio regionale sul problema che riguarda la salute
pubblica. Il fatto stesso che sia stata accettata mi aveva convinto
della bontà della presentazione.
Comunque leggerò quanto dichiarato dal responsabile delle Poste
italiane della sezione valdostana, eventualmente indirizzerò allo
stesso delle note e farò presente ai lavoratori quanto detto su
questo argomento, visto anche il problema di salute pubblica così
importante sollevato da questo caso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK