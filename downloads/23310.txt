Consiglio Regionale della Valle d'Aosta - Oggetto del Consiglio n. 2492 del 8 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2492 del 8 febbraio 2007 - Resoconto
OGGETTO N. 2492/XII - Ritiro della risoluzione: "Promozione
di nuove politiche di trasporto collettivo ed uso pubblico di
un'area di parcheggio a Pont Suaz".
Risoluzione
Appreso dalle Rappresentanti Sindacali Aziendali della C.S.A.
(Cogne Acciai Speciali) che la società Aosta Structure di proprietà
regionale ha ceduto l'utilizzo del parcheggio di Pont Suaz
esclusivamente alla società Funivie di Pila;
Constatato che questa decisione unilaterale priva e penalizza
sia i lavoratori della Cogne sia tutti gli altri cittadini
valdostani che utilizzavano tale parcheggio per recarsi al lavoro
in quanto la città di Aosta è praticamente oramai sprovvista di
parcheggi non a pagamento per accedere al centro città;
Accertato ancora una volta che in mancanza di una reale
politica di trasporti pubblici di accesso alla città nelle fasce
orarie più importanti, lavoratori, dipendenti pubblici, addetti ai
servizi e alle attività produttive della città sono costretti a
disagi e disservizi;
Il Consiglio regionale
Impegna il Governo
- a rimuovere, di comune accordo con il Comune di Aosta ed
eventualmente con gli enti e società interessati all'uso delle aree
e dei parcheggi, gli ostacoli che si frappongono all'uso pubblico
di tale area al servizio della collettività;
- a promuovere politiche di trasporto collettivo incentivando
soluzioni che superino il concetto di trasporto
individuale.
F.to: Bortot - Squarzino Secondina - Venturella - Ferraris -
Fiou - Fontana Carmela - Sandri
Presidente
- Il punto n. 37 era stato ritirato, pertanto
con questo oggetto esauriamo i nostri lavori.
La parola al Consigliere Bortot.
Bortot (Arc-VA)
- Un minuto per spiegare il motivo per
cui abbiamo ritirato questa risoluzione. La risoluzione era legata
al fatto contingente della mancanza di parcheggio per i lavoratori
della "Cogne"... nel parcheggio la "Pila S.p.a. "... abbiamo
presentato una risoluzione che legava questo aspetto alla
discussione di tutto un contesto legato al discorso generale dei
trasporti. Ci rendiamo conto che discutere della risoluzione su una
problematica così ampia legata a tutto il problema della rete
ferroviaria nella nostra Regione, nel momento in cui nelle
Commissioni il dibattito è molto aperto e propositivo, era un
atteggiamento restrittivo, per questo motivo preferiamo che la
discussione sull'assetto dei trasporti, la mobilità delle persone,
i servizi pubblici, i parcheggi, tutta la problematica legata alla
ferrovia in Valle d'Aosta venga fatta in un discorso più ampio e
non nell'ambito ristretto di una risoluzione in questo momento, da
qui il motivo per cui la ritiriamo.
Il Consiglio prende atto.
Presidente
- Con questo punto abbiamo esaurito i nostri
lavori. Il Consiglio verrà riconvocato a domicilio.
La seduta è tolta.
---
La réunion se termine à 11 heures 28.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK