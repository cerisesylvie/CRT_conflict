Consiglio Regionale della Valle d'Aosta - Oggetto del Consiglio n. 2246 del 4 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2246 del 4 aprile 2023 - Resoconto
OGGETTO N. 2246/XVI - Interpellanza: "Valorizzazione del
latte e dei suoi derivati, con particolare riguardo alla Fontina
Dop".
Bertin (Presidente) -
Punto n. 21. Consigliere Planaz,
per l'illustrazione.
Planaz (LEGA VDA) -
. Portiamo di nuovo all'attenzione
quest'argomento, non si distacca molto dall'iniziativa che ho
illustrato prima, parliamo solo di un altro prodotto, di un'altra
tipologia di prodotto, di un'altra filiera, non meno importante sia
come numeri che come importanza tradizionale del nostro territorio
e dunque parliamo del settore lattiero caseario, in particolare
della fontina, che è il prodotto che ha più numeri nella nostra
regione al riguardo.
Portiamo quest'iniziativa perché, secondo noi, non si sono avute
tutte le risposte già dall'altro Governo; si è parlato tanto,
abbiamo presentato anche delle mozioni, risoluzioni, per capire
cosa si poteva fare, ci è sempre stato detto "C'è un tavolo tecnico
che lavora per la valorizzazione del prodotto". I risultati di
questi lavori hanno portato che- e non mi rivolgo solo a lei,
assessore Carrel, perché tanto non c'era quando noi facevamo le
nostre battaglie dall'opposizione ma era qui con noi e penso che
conosca benissimo gli argomenti che abbiamo portato in quest'aula -
da un lato si è lavorato tanto ma se andiamo a fare una valutazione
sui mercati in generale della produzione lattiero-casearia, a
livello europeo e nazionale c'è stato un aumento solo nel 2022 -
non parliamo del 2021 - dati ISMEA, del 25% del prezzo, ma nella
nostra regione non è avvenuto.
Adesso mi fa piacere che qualche Assessore intervenga ribadendo
tutto il lavoro che ha fatto, ma a me sembra che abbia lasciato
molte cose in sospeso, e lo dimostra il fatto che fra qualche
giorno uscirà il prezzo. L'ente che andrà a delineare il prezzo di
questo prodotto per il prossimo anno non è politico, questa scelta
non è politica, prima di tutto ci sono delle regole di mercato e il
mercato non lo può decidere la politica. Giustamente, una regione
così piccola, con prodotto così particolare, a me sembra giusto che
- non dico che la politica ci debba mettere mano - controlli e
monitori l'andamento di questo mercato, anche per l'importanza
delle aziende che ci lavorano: se le aziende riescono a produrre in
un determinato modo, abbiamo un determinato prodotto di qualità;
bisogna capire quali siano le difficoltà, quali siano le
problematiche che non lasciano decollare questo prodotto.
Cito dei numeri a caso, di nuovo per far riflettere: quando
abbiamo presentato quest'iniziativa, in un negozio regionale si era
presentato il Fontal nazionale al prezzo superiore della Fontina, e
non di poco. Io non è che dico che questo prodotto qua vale meno
della nostra Fontina, magari può valere di più, ma se poi noi
conosciamo bene quali siano i criteri e gli obblighi che deve
osservare il produttore o il consorzio per disciplinare la
produzione di questo prodotto, se poi ci troviamo un prodotto che
ha delle particolarità di lavorazione, di derivazione del latte che
può anche venire da altre parti, che sono non sotto al disciplinare
della Fontina ma che hanno obblighi diversi, anche legati alla
produzione...
Visto che nella programmazione era citato anche tutta una serie
di Dop -, la Fontina fa parte della Dop -, io spero, Assessore, che
lei riesca a dare una svolta perché parlarne va bene, ricordarlo va
bene ma poi bisognerebbe anche ottenere qualche risultato,
l'importanza di questo prodotto nella nostra regione, è inutile che
stiamo a ricordarlo... al di là del fatto che tutta la produzione
agricola ed europea è sostenuta da fondi pubblici, di conseguenza
anche noi dobbiamo agevolare queste risorse, però l'importanza e la
cura del territorio, il tipo di conduzione che viene effettuata nel
nostro territorio è anche molto legata al prodotto, perché se noi
produciamo un prodotto come la Fontina che per disciplinare deve
essere prodotto per due volte al giorno in un determinato ambiente,
con una sola mungitura e quant'altro... se andiamo a vedere in
tutti i disciplinari - anche Dop - in Italia, ci sono pochi
prodotti lattiero-caseari che hanno queste particolarità, che sono
un pregio per il prodotto, non è che sono un problema, però alla
fine vanno a ricadere sul prezzo di produzione e, di conseguenza,
dovremmo fare di tutto per avere maggior valorizzazione per
riuscire a dare una risposta a tutto il comparto, perché, lo
ricordiamo, non è un comparto indifferente anche per tutto
l'indotto, anche per tutto quello che gira attorno a questo
prodotto per garantire il massimo della qualità e incentivare le
aziende a lavorare al massimo per produrre qualità che porta, di
conseguenza, a una ricaduta sul prezzo finale che oggi non
conosciamo ancora ma se noi poco tempo fa, nello scorso autunno, si
andava a fare un'analisi del prezzo del latte nelle altre regioni
dove i vincoli di produzione non sono neanche da paragonare ai
nostri, anche perché siamo in montagna: le quantità che si
producono, la tipologia della nostra razza che è limitata nel
quantitativo di produzione perché vive in una regione montana dove
vi è difficoltà anche per procurarsi il cibo, a differenza di altre
aziende fuori Valle dove l'animale non esce neanche dalla
stalla.
Tutti noi assieme, con tutte le possibilità che abbiamo come
Assessorato all'agricoltura e quant'altro, dobbiamo dare delle
risposte... e poi andiamo ad analizzare il prezzo del latte fuori
dalla nostra regione che non dico superiore, ma in certi casi è
anche stato superiore e non direttamente alla filiera della Dop, ci
dovremmo fare delle domande.
Spero che lei mi dia delle risposte per capire come mai succede
questa cosa, perché non possiamo vedere che tutto il resto del
mercato ha un notevole aumento e noi invece siamo sempre piuttosto
abbastanza... da una parte anche meglio, però quando il prezzo è al
di sotto di molto, così come sta succedendo adesso, la situazione è
grave, soprattutto anche perché per una parte di materie prime che
vengono reperite fuori Valle è aumentato anche il costo, aumento
che di conseguenza poi ricade sulla produttività del prodotto
stesso e della conduzione delle aziende.
Presidente -
Risponde l'assessore Carrel.
Carrel (PA) -
Quello che ha sottolineato il collega
Planaz è sicuramente uno o meglio il problema per le nostre aziende
agricole, abbiamo il problema che produciamo del latte che viene
pagato a livelli talvolta inferiori a quello del costo di
produzione, e questo è un aspetto su cui è necessario lavorare,
come ha detto lei; non le citerò i tavoli di lavoro che stanno
agendo e stanno cercando delle soluzioni sul tema, perché sono
sicuramente dei tavoli di lavoro che porteranno a dei risultati, ma
le porterò i risultati quando li avremo, in modo da non anticipare
il nulla e soprattutto a darle una risposta sicuramente più
politica.
Quello che mi preme sottolineare, in merito a
quest'interpellanza, è la direttiva dell'Unione Europea 633/2019,
che reca "Disposizioni in materia di pratiche commerciali sleali
nei rapporti tra imprese nella filiera agricola e alimentare",
quindi prevede un livello minimo di tutela rispetto alle pratiche
commerciali sleali per ridurne la frequenza, in quanto possono
avere un effetto negativo sul tenore di vita della comunità
agricola.
Lei ha ricordato bene che abbiamo dei costi e delle difficoltà
che sono superiori rispetto a quelli di tante altre realtà che
invece vedono remunerare il latte maggiormente.
Questa direttiva che le ho appena citato è una direttiva che ci
permette di andare a effettuare un controllo, tramite Ismea, sul
costo di produzione al litro/latte, in modo da capire qual è il
prezzo minimo su cui è necessario remunerare il latte per evitare
d'incorrere in queste pratiche sleali.
Credo che questo possa essere un elemento in più che si possa
aggiungere nella discussione politica - condivido in pieno come
l'ha impostata - e nei tavoli tecnici e di collaborazione con tutte
le associazioni di categoria, con le quali è necessario
confrontarsi per trovare delle soluzioni a questo importante
problema.
Tengo a sottolineare che con il Consorzio Fontina abbiamo
effettuato e stiamo effettuando una serie di azioni di promozione,
perché sicuramente è fondamentale anche andare a promuovere il
prodotto, andando a rappresentare i risultati d'importanti
investimenti avvenuti sul PSR per un importo pari a 650 mila euro
negli ultimi anni proprio per produrre il prodotto fontina. Mi è
stato evidenziato che uno dei problemi della fontina è che i
consumatori non identificano la fontina con la Valle d'Aosta:
identificano la Fontina come un prodotto di eccellenza di montagna
ma non con la Valle d'Aosta.
Questo è stato il primo messaggio che le varie campagne
pubblicitarie che abbiamo effettuato come Assessorato sono andate a
trasmettere e credo che sia un dato che deve farci riflettere un
po' tutti e su cui dobbiamo assolutamente lavorare per poi arrivare
al risultato che lei ha ben rappresentato in partenza.
Quindi dobbiamo lavorare da un punto di vista dei costi di
produzione e sulla promozione. per dare tutti gli elementi
necessari alla politica, ai tavoli tecnici e alle associazioni per
trovare una risposta e a dare la giusta remunerazione
all'importante lavoro che effettuano le imprese agricole sul nostro
territorio.
Dalle ore 15:44 assume la Presidenza il vicepresidente
Marguerettaz.
Marguerettaz (Président) -
La parole au collègue
Planaz.
Planaz (LEGA VDA) -
Partiamo dai costi di produzione: sì,
senza ombra di dubbio, partendo dalla produzione del foraggio nella
nostra regione con le pendenze, i piccoli appezzamenti,
l'altitudine, i fattori climatici e quant'altro, se andiamo a
parlare di costi di produzione e li paragoniamo a qualunque realtà,
non dico solo di pianura, perché a volte io vedo che molti puntano
l'occhio sul Trentino Alto Adige, sulle Province, però hanno realtà
completamente diverse, hanno molti seminativi anche nella loro
regione, cosa che noi non abbiamo, anche per molti fattori, è per
questo che bisogna partire per ordine e capire dove bisogna
intervenire, perché logicamente chi commercializza non è la causa
di tutto questo; oggi le regole del mercato sono molto sensibili e
non bisogna rompere l'equilibrio che c'è tra il produttore e chi
commercializza questo prodotto, perché come è difficile produrlo
per tutti i fatti che è difficile produrlo, vi sono anche molte
difficoltà per la collocazione sul mercato, anche a volte a seguito
di alcune regole volute proprio da noi Valdostani - come produttori
e come Consorzio perché si deve tutelare questo prodotto - regole
che vanno un po' a limitare la vendita di questo prodotto.
Come ha detto lei, e come le ha anche fatto presente sicuramente
il Consorzio che è più informato di noi e più attento ai mercati di
questa tipologia di prodotto, la contraffazione oggi è la prima
nemica di questo prodotto, perché ci sono molti prodotti che
assomigliano alla nostra Fontina e spacciati per quella.
Bisognerebbe farsi un'altra domanda: perché quei prodotti oggi,
senza avere obblighi disciplinari o quant'altro, sono valorizzati
senza avere tutti gli obblighi che abbiamo noi? Sono senza
disciplinare, senza Consorzio che li tuteli e quant'altro,
dovrebbero... È nata apposta la Dop per dare un valore aggiunto a
questa tipologia di prodotto!
Su questo io sono convinto che c'è ancora molto da fare e, come
ho detto prima, i cambiamenti di mercato di questa tipologia di
prodotti, soprattutto in questo momento, ci rendono molto
vulnerabili e non è che una scelta fatta oggi o un mese fa o la
scorsa programmazione con un'altra Giunta poteva prevedere
completamente tutti questi cambiamenti... però bisogna stare
attenti, avere una conoscenza molto dettagliata della situazione
per poter prevenire il più possibile e intervenire quando c'è
bisogno.
Sicuramente non possiamo pretendere che i nostri produttori e i
nostri allevatori continuino a produrre a dei prezzi minori della
pianura e con più regole.
Questo, anche se uno vuole, non può pretenderlo perché poi ci
troviamo o con un prodotto che non rispecchia la qualità che deve
avere o con delle aziende che vanno in perdita e, per quello che ci
concerne come politica, dobbiamo vigilare perché questo non
accada.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK