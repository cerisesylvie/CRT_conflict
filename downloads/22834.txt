Consiglio Regionale della Valle d'Aosta - Oggetto del Consiglio n. 2267 del 9 novembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2267 del 9 novembre 2006 - Resoconto
OGGETTO N. 2267/XII - Ordine dei lavori. Iscrizione
all'ordine del giorno di nuovi oggetti.
Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso i
seguenti oggetti:
- Risoluzione dei Consiglieri Sandri, Carmela Fontana,
Secondina Squarzino, Bortot e Venturella: "Integrazione del Nucleo
di valutazione delle strutture ospedaliere";
- Risoluzione dei Consiglieri Adriana Viérin, Lavoyer,
Sandri, Marco Viérin, Secondina Squarzino, Lattanzi e del
Presidente della Regione Caveri: "Iniziative per un intervento
legislativo per il riconoscimento ufficiale della lingua dei segni
(LIS)".
Presidente
- Colleghi, sono state depositate alla
Presidenza 2 risoluzioni, che vi farò distribuire fra un attimo e
dopo la variazione del bilancio potremo provvedere ad iscriverle:
una impegna la Giunta ad integrare il Nucleo di valutazione sulle
strutture ospedaliere, la seconda un impegno riguardante i
Presidenti della Regione e del Consiglio a farsi portavoce presso
il Governo e il Parlamento italiani di un disegno di legge
governativo relativo alla rapida approvazione di un intervento
legislativo per il riconoscimento ufficiale della lingua italiana
dei segni.
La parola all'Assessore al bilancio, finanze, programmazione e
partecipazioni regionali, Marguerettaz.
Marguerettaz (UV)
- Approfitto del suo intervento,
Presidente, per chiedere di poter prendere in esame una proposta
che consiste nell'inserire in via d'urgenza nell'ordine del giorno
il disegno di legge recante primo provvedimento di variazione al
bilancio di previsione della Regione per l'anno finanziario 2006 e
quello pluriennale per il triennio 2006-2008; il disegno di legge è
stato approvato dalla II Commissione nella giornata di lunedì.
Questa richiesta discende dal fatto che all'interno di tale
variazione, che non è particolarmente estesa, vi sono 2 variazioni
particolarmente importanti che meritano di avere un'approvazione
più rapida possibile, al fine di poter dare esecuzione alle
attività che sottendono questa variazione. Nello specifico vi è una
variazione di 2,6 milioni di euro attinenti ai contributi per lo
sviluppo e il miglioramento delle infrastrutture rurali previste
dal Piano di sviluppo rurale 2000-2006 e una variazione di 1,4
milioni di euro per contributi finalizzati allo sviluppo e alla
riqualificazione degli impianti a fune, nonché di infrastrutture e
dotazioni connesse.
Se il Consiglio volesse prendere in esame questa possibilità,
cercando di inserirlo all'ordine del giorno al fine di poterlo
deliberare, sarebbe secondo me un'attività corretta che darebbe
modo agli uffici di espletare, prima della fine dell'anno, una
serie di attività di erogazione.
Presidente
- Non vi sono da parte mia difficoltà. Posso
far distribuire il disegno di legge?
Pongo in votazione l'iscrizione delle 2 risoluzioni:
Consiglieri presenti, votanti e favorevoli: 34
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK