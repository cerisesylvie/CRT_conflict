Consiglio Regionale della Valle d'Aosta - Oggetto del Consiglio n. 3465 del 3 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3465 del 3 aprile 2024 - Resoconto
OGGETTO N. 3465/XVI - Interrogazione a risposta immediata:
"Cancellazione delle gare di Coppa del Mondo di sci a
Zermatt/Cervinia".
Bertin (Presidente) -
Punto n. 8.02. Ha chiesto la parola
la consigliera Erika Guichardaz, ne ha facoltà.
Guichardaz E. (PCP) -
Abbiamo appreso che nella prossima
stagione non si terranno le gare di "Coppa del Mondo" a
Zermatt/Cervinia, gare che già per due anni erano state annullate
per motivi diversi e con la presa di posizione di diversi atleti. A
questo aggiungiamo naturalmente le immagini riportate dalla stampa
nazionale e internazionale sulle ruspe nel cantiere per modellare
la pista della Gran Becca, le indagini in corso da parte delle
Procure svizzera e italiana per verificare la congruità dei lavori,
le tante criticità legate alle risorse pubbliche impiegate, alle
contraddizioni della scelta con la crisi climatica in atto, alla
definizione delle date rispetto al calendario FIS e alla
compatibilità tra il luogo scelto e il tipo di gare proposte.
Già nel mese di dicembre 2023, rispondendo a una nostra
iniziativa, si annunciavano trattative con il Comitato
organizzatore e l'assicurazione incaricata per la definizione e la
verifica delle spese ritenute ammissibili, quindi a rimborso, a
seguito della cancellazione dello scorso anno. Ora si parla di
risarcimento sportivo - e di questo ne parlerà successivamente il
consigliere Restano -, quello che noi invece chiediamo sono gli
altri tipi di risarcimento, quindi, sotto questo punto di vista,
chiediamo al Governo regionale - vedo che mi risponderà l'assessore
Grosjacques perché non si sa mai qui, sulla "Coppa del Mondo" ci
hanno risposto praticamente tutti - per conoscere le richieste
avanzate nei confronti del Comitato organizzatore e delle compagnie
assicurative rispetto ai danni arrecati.
Presidente -
Risponde l'assessore Grosjacques.
Grosjacques (UV) -
Solo alcune brevi considerazioni sulle
premesse dell'interpellanza. Il calendario di "Coppa del Mondo"
maschile e femminile 2023-2024 prevedeva una serie di gare nel
periodo autunnale sia per le discipline tecniche che per quelle
veloci, quindi non solo quelle di Zermatt /Cervinia; infatti nel
periodo autunnale, che va da fine ottobre al 22 di dicembre, sono
molte le competizioni che sono state programmate tra Europa e Nord
America e la definizione delle date dello "Speed Opening" è stata
concordata con la FIS, Swiss-Ski e FISI tenendo conto dello
sviluppo del calendario di "Coppa del Mondo 2023-2024". Le date
individuate erano quelle compatibili per i
team
maschili e
femminili in relazione alla programmazione delle successive
competizioni e dei relativi trasferimenti. Le competizioni scelte
in accordo con le tre Federazioni prevedevano delle prove di
discesa libera, quindi prove veloci, poiché sulla pista Gran Becca
non si possono disputare prove tecniche e intendevano iniziare la
stagione della velocità prima della trasferta americana di tutti i
team, sia quelli maschili che femminili. Quanto alle spese
sostenute per il completamento e messa in sicurezza della pista
Gran Becca, queste consentiranno un ottimale e sicuro utilizzo
della pista nella parte al di fuori del ghiacciaio che è in gran
parte fruibile da tutti gli sciatori.
Venendo poi alla risposta al quesito, l'allegato 1 alla
deliberazione della Giunta regionale n. 932 del 22 agosto 2022:
"Disposizioni applicative per la concessione di contributi a favore
del Comitato organizzatore delle gare di Coppa del Mondo",
all'articolo 8.14 prevedeva le situazioni ammesse a contributo. Il
Comitato organizzatore ha in essere un'assicurazione per
cancellazione eventi per causa di forza maggiore e mancanza di
neve. Le spese ammissibili a rimborso sono state analizzate nel
dettaglio dal Comitato organizzatore e dall'assicurazione
incaricata e porteranno alla definizione del rendiconto finale per
l'edizione 2023 dello "Speed Opening". Il contributo della Regione
Valle d'Aosta e del Comune di Valtournenche, al pari di quello del
Canton Valais e del Comune di Zermatt, non sono tra quelli previsti
a rimborso dall'assicurazione del Comitato organizzatore, ma questo
era già emerso in altre risposte. Sostenere, come fanno le colleghe
interpellanti, l'errata valutazione della fattibilità delle
competizioni effettuata a posteriori è poco serio e mi permetto di
dire anche irrispettoso del grande sforzo che è stato compiuto da
tutti i soggetti coinvolti nell'organizzazione dell'evento. Il
Comitato organizzatore, in stretta collaborazione con le FIS,
Swiss-Ski e FISI, ha valutato, sulla base di evidenze statistiche
meteorologiche, la fattibilità della competizione del periodo
previsto.
Voglio ricordare che ci sono stati ben 21 eventi che sono stati
cancellati anche in località che organizzano questo tipo di
manifestazione da molto tempo, quindi nessun organizzatore può
prevedere con ragionevole certezza quali saranno le condizioni che
ci saranno nel momento dell'organizzazione, trattandosi, come lei
sa, di manifestazioni
outdoor
. Pur con tutto il rammarico
per non aver effettuato le competizioni sia nel 2022 che nel 2023,
i riscontri
media
ottenuti sono stati decisamente molto
positivi, con risultati in termini di potenziali utenti raggiunti,
valore equivalente, piattaforme
social
e investimenti
decisamente più onerosi se fossero stati organizzati in modo
separato. Ci consentono pertanto di ribadire il grande valore
promozionale degli eventi di "Coppa del Mondo di sci alpino" anche
nella sfortunatissima circostanza in cui non vengano effettuati per
cause di forza maggiore.
Presidente -
La parola alla consigliera Erika Guichardaz
per la replica.
Guichardaz E. (PCP) -
Continuo a dire che un'errata
valutazione c'è stata, perché non solo, come ho detto, gli atleti
hanno espresso tante criticità, ma c'erano anche scienziati ed
esperti, come abbiamo più volte sottolineato in quest'aula, che
evidenziavano quelle criticità, quindi qualcuno le responsabilità
di quella errata valutazione deve prendersele.
Come lei ha evidenziato rispetto ai rimborsi dell'annullamento
dell'anno scorso, nulla si può chiedere, abbiamo comunque impiegato
delle risorse, lei ci dice per ottenere dei riscontri dei
media
. Allora io e lei forse guardiamo dei media diversi, ma
i riscontri che ho io rispetto a quell'evento sono tutti negativi,
sia per quello che si diceva rispetto a una questione ambientale,
sia per quello che si diceva rispetto anche a una questione
economica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK