Consiglio Regionale della Valle d'Aosta - Oggetto del Consiglio n. 2693 del 18 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2693 del 18 aprile 2017 - Resoconto
OGGETTO N. 2693/XIV - Interrogazione: "Personale incaricato
di assicurare il supporto tecnico agli utenti per le operazioni di
pagamento dei ticket presso l'ospedale regionale".
Rosset (Presidente) -
Punto n. 9 dell'ordine del giorno.
Per la risposta chiede la parola l'Assessore Bertschy, ne ha
facoltà.
Bertschy (UVP) -
Credo che questo sia uno dei temi,
seppur piccolo come problematica, che però riguarda le difficoltà
che la persona vive quando entra in ospedale e quando si trova in
una situazione comunque di debolezza e su questo c'è già stata in
passato attenzione e penso che l'interrogazione possa riportare
l'attenzione sul tema. Sappiamo bene che non è l'unico modo di
pagare il
ticket
quello del pagamento in piastra, ci sono
altre possibilità che vengono date dalla presentazione dei
bollettini postali, dallo sportello bancario, l'Istituto di
tesoreria e dovremmo riuscire a breve a tornare anche al pagamento
on line
. Vero però che le persone che si riferiscono ai
servizi dell'ospedale, agli sportelli si trovano in quella
condizione poi in difficoltà, pur essendo il sistema di pagamento
non così complicato come viene descritto; la persona che fa questa
operazione qualche volta e non si trova invece a farla in maniera
costante e quotidiana vive questa difficoltà. La suggestione quindi
è una suggestione che assolutamente ci vede interessati a
raccoglierla e va valutata nel percorso che si sta facendo anche di
audit
: intervenire sul sistema piuttosto che intervenire
sulle questioni puntuali riferite ai problemi della persona
singola. Questo quindi è un tema che valuteremo, tenendo in
considerazione il fatto che un po' di complessità dato da questo
sistema di pagamento, è legata anche al fatto che i dati che devono
essere restituiti devono essere poi restituiti interfacciandosi con
la Sogei, che è quel sistema poi per poter scaricare sulla
dichiarazione dei redditi. In questo senso, comunque, per quanto
riguarda le domande puntuali che avete proposto, il personale
dell'Ufficio informazioni è di consueto a disposizione dell'utenza.
L'ufficio è presidiato da due operatrici che prestano la propria
attività sia nel fornire informazioni di natura logistica, sia
nell'assistere al pagamento del
ticket
sanitario, se
richiesto. In taluni casi gli operatori sono tre, l'azienda non è
ovviamente in grado di garantire pari supporto informativo nelle
fasce di orario in cui il predetto personale non è in servizio. Le
stesse prestazioni sono fornite, se richieste dall'utenza, anche
presso il presidio Beauregard, così come presso tutte quelle sedi
ove è installata un'emettitrice per il pagamento del ticket
sanitario.
Vi ho letto la risposta in maniera un po' integrale per dire che
questo "se richiesto", questo "se valutato" probabilmente va
approfondito attraverso una maggiore sensibilizzazione e
un'attenzione che credo in termini politici dobbiamo dare alla
questione, perché, senza nulla togliere all'impegno che i nostri
lavoratori hanno in azienda, è diversa la sensibilità che si può
avere verso un tema come questo da un operatore addetto tutti i
giorni al servizio e da chi invece viene ogni tanto e ha bisogno di
un'attenzione. Sarà mia cura quindi segnalare questo bisogno e far
sì che questo "se richiesto" non sia più volontario, che ci sia più
attenzione nell'erogare la prestazione, pur consapevoli che sono
tante le persone che si rivolgono al servizio.
"Qual è attualmente l'organico del personale del
front-line
": sono due operatrici di front-line con una terza
risorsa formata per le sostituzioni e operano dalle 8:00 alle
15:30.
Per concludere, ripeto, sarà mia cura valutare anche
personalmente la situazione e fare un'opera di sensibilizzazione a
riguardo di questa possibilità che gli operatori e i lavoratori
oggi presenti nei servizi possono dare per migliorare l'accoglienza
dei pazienti e delle nostre famiglie che si riferiscono ai servizi
ospedalieri e non solo.
Presidente -
Per la replica, chiede la parola il collega
Guichardaz, ne ha facoltà.
Guichardaz (PD-SIN.VDA) -
Questa interpellanza è
scaturita da un'esperienza personale. Mi è capitato di dover pagare
un
ticket
e ho avuto qualche difficoltà anch'io a cercare di
orientarmi all'interno delle varie possibilità offerte da quelle
macchinette presenti nella piastra dell'ospedale, dopodiché mentre
ero lì ho aiutato tre anziani, di cui uno di Montjovet mi ha detto
di salutare caldamente l'Assessore Fosson, non vi dico che cosa mi
ha detto di dirgli...gli ho spiegato che non c'è più l'Assessore
Fosson e che nel frattempo ne sono passati altri due. Alla fine mi
ha pure offerto il caffè perché lo avevo tirato fuori da questo
impaccio. Devo dire che quel giorno, tra l'altro, c'era solo un
operatore in
front-line
.
È una questione di vecchia data. Io nel 1998 quando cominciai a
fare il sindacalista, mi ricordo arrivai e mi presentarono il primo
progetto di riorganizzazione della zona front-line. All'epoca si
chiamava: "Progetto per commessi e operatori tecnici addetti al
front-line", quindi è un tema, Assessore, che, per quanto mi
riguarda, io sento da 20 anni: quello della riorganizzazione dei
servizi che vengono chiamati di front-line, ma sono di fatto i
servizi di portierato e di informazione e via dicendo. Si era
tentato di fare una riqualificazione di un certo numero di
dipendenti di categoria A, che poi sono stati portati in categoria
B attraverso una riqualificazione. All'epoca, 20 anni fa, si
riteneva che questa tematica fosse una tematica importante,
purtroppo oggi ci ritroviamo nel 2017 e il problema si ripropone
nella sua relativa importanza per qualcuno, ma fondamentale per chi
frequenta e io parlo soprattutto dell'ospedale. Lei ha citato il
Beauregard, ma è una realtà diversa, è una realtà meno trafficata
la mattina.
Il motivo per cui ho fatto questa interrogazione quindi è
proprio per sollecitare - e mi pare che lei abbia colto questa
sollecitazione - un interessamento verso un tema che spesso viene
trascurato perché ve ne sono di molto più importanti.
Lei accennava alla possibilità di pagare attraverso varie
modalità. Io continuo, pur essendo uno che smanetta su internet,
che cerca anche delle alternative rispetto ai percorsi quelli
tradizionali...a me non è mai venuto in mente, per esempio, di
pagare i bollettini via posta o con altre modalità. Generalmente mi
reco, così come credo la maggior parte dei cittadini, presso
l'ospedale e pago lì il ticket a volte facendo anche delle file
chilometriche perché prima bisogna fare l'accettazione, dopodiché
si paga il ticket.
Io penso che su questo tema bisognerebbe investire sia in
termini di formazione e poi soprattutto investire in termini di
semplificazione. Noi abbiamo INVA, che credo sia il centro di
interesse o il centro regolatore, la società che in qualche modo si
occupa di verificare i processi. Si dovrebbe investire, secondo me,
INVA non solo nella costruzione, per esempio, del fascicolo
sanitario, che probabilmente ha una sua utilità, ma nella
predisposizione di percorsi facilitati, non solo INVA. La
progettualità in questo senso quindi deve richiedere poi
probabilmente anche una concertazione, credo, con le associazioni
dei consumatori, con coloro che tutti i giorni raccolgono anche le
lamentele, i
desiderata
degli utenti, quindi un invito a
fare il punto della situazione sulla questione delicata del
pagamento dei ticket. Le ricordo che chi deve pagare il ticket con
più frequenza sono i malati cronici e gli anziani, che sono
generalmente le persone che hanno poi più difficoltà ad accedere a
questi sistemi visto che non esiste più lo sportello dove si può
pagare direttamente. Poi ovviamente potenziare, perché si richiede
un potenziamento del settore del front-line e
dell'informazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK