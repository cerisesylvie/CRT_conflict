Consiglio Regionale della Valle d'Aosta - Oggetto del Consiglio n. 1344 del 16 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1344 del 16 luglio 2015 - Resoconto
OGGETTO N. 1344/XIV - Interrogazione: "Aggiornamento del sito
Internet della società Funivie del Monte Bianco".
Presidente
- Per la risposta, la parola all'Assessore
Marguerettaz.
Marguerettaz (UV)
- Grazie.
Rispetto a questa interrogazione, mi si chiede nella prima
domanda
: "quando sarà regolarmente aggiornato il sito
Internet...della società"
. Il sito delle Funivie del Monte
Bianco è accessibile a diversi indirizzi: www.montebianco.com,
skywaymontebianco.com, skywaymontebianco.it, skywaymontebianco.eu,
insomma, una serie di indirizzi; è completo e aggiornato sulla
nuova offerta commerciale della società a far tempo dalla chiusura
dei vecchi impianti avvenuta il giorno 25 maggio 2015. Il sito è
integralmente redatto nelle lingue italiana, francese e inglese con
l'eccezione che, visto che da un lato non vi è un obbligo di legge
del regolamento di biglietteria, trattandosi di un documento con
valore legale, è redatto nella sola lingua italiana per evitare
problemi di discordanze e interpretazioni; quindi tutto è fatto
nelle tre lingue, però, per il regolamento di biglietteria, la
scelta che ha fatto la società è stata, proprio per una questione
giuridica di termini, di farlo solo in italiano.
La seconda domanda:
"quando è prevista l'attivazione della
vendita on line dei biglietti mediante carta di credito o di altri
strumenti elettronici di pagamento"
. La vendita diretta
on
line
dei biglietti delle infrastrutture funiviarie esercite
dalle Funivie Monte Bianco ha delle particolarità derivanti dal
tipo di trasporto e dal tipo di clientela che hanno imposto la
realizzazione di un applicativo informatico
ex novo
per i
seguenti motivi: insieme al biglietto si ritiene opportuno offrire
anche la prenotazione del posto in cabina; non essendo la
stragrande maggioranza dei clienti sciatori che utilizzano
frequentemente una carta di prossimità
Key card
in loro
possesso, occorre mettere a loro disposizione un sistema di
acquisto
Print at home
per avere il biglietto. Oltre a tali
caratteristiche specifiche ed innovative per un servizio
funiviario, il sistema aziendale deve comunque essere interconnesso
e compatibile con quello centralizzato regionale
skipass
Valle d'Aosta. L'applicativo è attualmente in fase di test per
assicurarne la completa affidabilità e, non appena terminata tale
fase, entrerà in funzione (quindi oggi è in questa fase).
La terza domanda:
"per che importo è stata aggiudicata la
gestione del sito Internet"
. La realizzazione del nuovo sito
Internet aziendale è stata affidata per il corrispettivo di 3.700
euro oltre a IVA. Eventuali esigenze di implementazione informatica
specialistica saranno quotate al costo orario di 35 euro l'ora. La
gestione del sito Internet è direttamente svolta dalla società
Funivie del Monte Bianco con risorse interne. Il servizio di
hosting
costa annualmente euro 120, mentre la registrazione
dei nomi a dominio costa annualmente circa 40 euro per ciascuno di
essi.
La quarta domanda:
"se è prevista una verifica del Piano di
marketing relativo alla promozione della nuova funivia"
. A
livello aziendale è in corso l'attuazione del Piano di
marketing
già individuato, che è comunque oggetto di
costante aggiornamento in funzione dell'individuazione di nuove
opportunità che si presentano con l'avvio delle nuove
infrastrutture.
Ora, solo a titolo di notizia, le dico che le Funivie stanno
riscuotendo un successo molto importante e, solo a titolo
informativo, che nella giornata di sabato i passaggi sono stati
1.900 e domenica sono stati 2.300. Le ricordo che la Funivia del
Monte Bianco, ovviamente con tutte le limitazioni che avevano
quelle cabine, credo fosse arrivata al massimo storico, con il
vecchio impianto, a 1.700 persone al giorno nei momenti più
importanti, cioè nel mese di agosto, che è particolarmente
favorevole; quindi abbiamo già superato di sette, otto volte
qualsiasi massimo storico e credo che la dica lunga su quello che è
l'apprezzamento, comunque seguiamo ovviamente con attenzione tutte
le cose.
Presidente
- La parola al Consigliere Ferrero.
Ferrero (M5S)
- Grazie Presidente.
Beh, non si può che essere un po' perplessi, perché la Regione -
tramite la sua partecipata, tramite la Finaosta, perché poi lì ci
hanno poi fatto capire che c'è una specie di travaso di soldi che è
avvenuto per realizzare quest'opera - spende o spenderà alla fine
150 milioni di euro per quest'opera:
Skyway
, tutti eccitati,
inaugurazione...Apre la funivia e nessuno ha pensato a mettere in
regola il sito
Internet
per l'acquisto
on line
dei
biglietti! Ma siamo nel 2015! Ma ci rendiamo conto che la vendita
on line
per un tipo di prodotto del genere - quindi anche a
prenotazione, perché poi ci sono gli orari per la funivia -
consentirebbe intanto di evitare...sì, questo "magnifico successo",
ma la gente è in coda! Ci sono delle code terribili su! Quindi è un
disservizio comunque, che non è di certo un buon biglietto da
visita per un'opera che ha costato così tanto! Un sito
on
line
...io vedo 3.700 euro per il sito...mah, mi sembra quello
che può spendere una qualsiasi bottega di macellaio per il sito! Ma
il sito
Internet
è fondamentale! Ma chi ha fatto il Piano
marketing
? Ma abbiate pazienza! Come si può partire così? Io
telefono su, voglio prenotare dei biglietti per telefono e mi
dicono...faccia il bonifico bancario? Faccia il bonifico
bancario...ma vi rendete conto? Perché dobbiamo sempre fare la
figura del Terzo Mondo? Adesso farò poi i dovuti approfondimenti,
ma voglio sapere chi è quel genio che ha fatto il Piano
marketing
! Voglio sapere chi è il genio che ha affidato per
3.700 euro il sito del macellaio di Pré-Saint-Didier, prestato alla
Funivia del Monte Bianco! Ma capite benissimo che, se iniziamo
così, al di là del successo iniziale...a parte che la gente, in
questo momento, anche a farsi le code a Courmayeur, con queste
temperature, non è poi tanto entusiasta...ma che razza di immagine
diamo? Ci roviniamo già l'immagine di un prodotto che ci è costato
l'ira di Dio da subito!
Qui allora bisogna capire anche in queste partecipate...perché o
si mette del personale, dei dirigenti che sono in grado di fare i
dirigenti o sennò che riprenda l'Assessorato le redini delle
partecipate e faccia qualcosa! Perché se andiamo anche a
"sputtanarci" le cose che funzionano...a questo punto non so!
Suicidiamoci direttamente, un suicidio economico...ma non
possiamo...ci sono stati anni, anni e anni in cui è andata avanti
la realizzazione dei lavori! Abbiate pazienza! Non si può dire:
"non ci avevamo pensato prima al sito Internet", a meno che uno non
sia completamente avulso dalla realtà e pensi che siamo negli anni
'60 o negli anni '50! Ecco, su questo ci vuole, secondo noi, un
pochettino più di attenzione, perché possiamo avere il miglior
prodotto del mondo, ma se dall'estero non riescono a fare una
prenotazione
on line
, se anche dall'Italia non riescono a
fare una prenotazione
on line
, e se qualcuno magari si fa
anche la scappata su del fine settimana...lo sappiamo che noi
abbiamo un turismo "mordi e fuggi"... Già (per ragioni che saranno
legittime) la funivia costa una fucilata, ma se uno arriva su e
magari si deve fare una coda sulla statale o una coda in
autostrada...perché poi sappiamo come vanno le cose...qualcuno
dice: "mah, vado su, mi prendo la funivia ma prendo la statale,
così mi risparmio quei 40-50 euro di autostrada e li spendiamo su
alla funivia"...due ore di coda imbottigliato magari in Bassa
Valle, a Bard, perché ci sono dei favolosi lavori... Sono stato in
coda anch'io, c'era un cantiere nella galleria tra Châtillon,
quella che c'è proprio in mezzo a Châtillon, che era una cosa
favolosa! C'era un cantiere di 300-400 metri con una persona che
scopava per terra! Scopava la strada! Toglieva la polvere! E
guardate che è rimasto lì, perché io sono stato circa mezz'ora-tre
quarti d'ora fermo...c'era solo questo qui! E allora vogliamo anche
che la Regione intervenga con l'ANAS o con chi ha fatto questi
lavori per dirgli: se c'è una persona che deve scopare la strada,
magari la fate scopare il lunedì, non la domenica quando ci sono i
turisti! Ecco, su questo, Assessore...per carità, io non voglio far
ricadere su di lei tutte le colpe, però magari un'occhiata in più
la potrebbe dare.
Presidente
-
Punto 11 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK