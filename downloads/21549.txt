Consiglio Regionale della Valle d'Aosta - Oggetto del Consiglio n. 1317 del 12 maggio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1317 del 12 maggio 2005 - Resoconto
OGGETTO N. 1317/XII - Ritiro della proposta di legge:
"Disposizioni per incrementare la raccolta differenziata dei
rifiuti in Valle d'Aosta".
Articolo 1
(Sostituzione dell'articolo 4)
1. L'articolo 4 della legge regionale 16 agosto 1982, n. 37
(Norme per lo smaltimento dei rifiuti solidi), è sostituito dal
seguente:
"Articolo 4
(Criteri di conferimento e smaltimento)
1. Lo smaltimento dei rifiuti urbani e assimilati, nonché dei
rifiuti speciali di cui all'articolo 2, comma primo, numero 2),
lettera a), deve assicurare, nel quadro delle finalità di cui
all'articolo 1, il recupero dei materiali valorizzabili ed il loro
utilizzo a fini economici. A tale scopo, il conferimento dei
rifiuti deve essere differenziato a seconda che si tratti
di:
a) carta;
b) cartone;
c) vetro e lattine;
d) plastica;
e) rifiuti organici e vegetali;
f) legno e residui di legno non trattati;
g) indumenti;
h) batterie;
i) pile;
j) farmaci;
k) apparecchiature elettroniche;
l) materiali ferrosi e materiali ingombranti.".
Articolo 2
(Modificazioni dell'articolo 6)
1. La lettera d) del primo comma dell'articolo 6 della l.r.
37/1982 è sostituita dalla seguente:
"d) la tariffa per la gestione dei rifiuti urbani, ai sensi
dell'articolo 49 del decreto legislativo 5 febbraio 1997, n. 22
(Attuazione della direttiva 91/156/CEE sui rifiuti, della direttiva
91/689/CEE sui rifiuti pericolosi e della direttiva 94/62/CE sugli
imballaggi e sui rifiuti di imballaggio), da ultimo modificato
dalla legge 23 dicembre 1999, n. 488 (Legge finanziaria
2000)".
2. Dopo il terzo comma dell'articolo 6 della l.r. 37/1982, è
aggiunto il seguente:
"3bis. Il regolamento comunale prevede una riduzione della
tariffa, pari ad almeno il 20% del costo tariffario complessivo,
per le famiglie che non conferiscono alla raccolta comunale rifiuti
organici e vegetali, dal momento che riutilizzano tali materie con
il compostaggio domestico, di vicinato o di zona.".
Articolo 3
(Sostituzione dell'articolo 11)
1. L'articolo 11 della l.r. 37/1982 è sostituito dal
seguente:
"Articolo 11
(Conferimento)
1. I rifiuti urbani e assimilati sono conferiti a cura del
produttore mediante preventiva separazione delle tipologie elencate
all'articolo 4 fra di loro e dai rimanenti rifiuti
prodotti.
2. Il conferimento di rifiuti indifferenziati deve avere
carattere residuale e marginale.
3. I Comuni o le imprese concessionarie della raccolta dei
rifiuti provvedono ad effettuare la raccolta dei rifiuti a
domicilio, oppure collocando in punti prestabiliti appositi
contenitori che possono essere utilizzati esclusivamente dalle
utenze domestiche.
4. La collocazione di contenitori stradali per la raccolta
dei rifiuti indifferenziati può avvenire solo in punti in cui siano
contestualmente presenti contenitori per almeno quattro delle
tipologie obbligatorie di raccolta differenziata di cui
all'articolo 4. È fatta eccezione per i cestini di piccole
dimensioni collocati nei centri storici e nei punti di particolare
affluenza turistica.
5. I Comuni o le imprese concessionarie della raccolta dei
rifiuti provvedono ad allestire centri di raccolta differenziata,
comunali o intercomunali, in cui tutte le utenze possono conferire
direttamente rifiuti urbani di ogni tipo con il massimo di
differenziazione.
6. L'Assessore regionale competente in materia di gestione
dei rifiuti stabilisce le caratteristiche ed i colori dei
contenitori per rifiuti, in modo da non arrecare pregiudizio al
paesaggio ed da adottare colori unici in tutta la regione per la
stessa tipologia di rifiuto.".
Articolo 4
(Entrata in vigore)
1. La presente legge entrerà in vigore un anno dopo la sua
pubblicazione sul Bollettino ufficiale della Regione.
Président - La parole au Conseiller Riccarand.
Riccarand (Arc-VA) - Annuncio il ritiro di questa proposta di
legge.
Président - La proposition de loi n° 48 est retirée.
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK