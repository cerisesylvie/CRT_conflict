Consiglio Regionale della Valle d'Aosta - Oggetto del Consiglio n. 3775 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3775 del 9 maggio 1988 - Resoconto
OGGETTO N. 3775/VIII - DISEGNO DI LEGGE CONCERNENTE: "NORME
SULLO STATO GIURIDICO E SUL TRATTAMENTO ECONOMICO DEL PERSONALE
REGIONALE. MODIFICAZIONE DELLA DISCIPLINA SULLE ASPETTATIVE ED I
PERMESSI A FAVORE DEI DIPENDENTI REGIONALI CHIAMATI A RICOPRIRE
CARICHE ELETTIVE. - DISPOSIZIONI VARIE IN MATERIA DI STATO
GIURIDICO DEL PERSONALE E SULLE TABELLE ORGANICHE
DELL'AMMINISTRAZIONE REGIONALE".
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Au sujet de cette loi j'ai reçu une
lettre ce matin de la part des forces syndicales qui demandaient à
être consultées sur ce thème puisqu'il s'agit aussi de modifier les
dispositions précédentes et, en particulier, l'alinéa où il est
prévu d'abroger les dispositions précédentes quant aux 7e et 5e
niveaux de l'Administration régionale.
Je voudrais vous donner une copie du protocole qui a été signé
avec les forces syndicales, sauf la C.G.I.L. qui a fait une
déclaration comme procès-verbal, pour les autres syndicats, avec la
précision qu'il faut quand même vérifier le nombre des employés
concernant les niveaux dont fait l'objet le projet de loi.
Pour le restant il s'agit d'améliorer la loi qui prévoyait déjà
les congés pour les employés régionaux et, étant donné qu'au mois
de décembre la loi a modifié la réglementation, on a prévu en même
temps de modifier le texte de la loi approuvé au mois d'avril.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
A conferma del modo un po' convulso con
cui si sono svolti i lavori in queste ultime settimane, resta il
fatto che io, in Commissione, avevo dato parere favorevole a questo
disegno di legge, forse perché a causa della lettura non così
approfondita, come il disegno di legge avrebbe meritato, non avevo
prestato la dovuta attenzione all'articolo 8 che, giustamente, le
organizzazioni sindacali hanno voluto porre in discussione.
Ora, con questo articolo 8, noi sopprimiamo una norma, presente
nella precedente legge sulla pianta organica del personale
regionale, che ha degli effetti rilevanti sullo stesso organico.
Non ce l'ho sotto mano, ma il senso è che, nel passaggio dal
settimo livello all'ottavo, ad esempio, la copertura del posto nel
nuovo livello prevedeva la soppressione del corrispondente posto di
settimo livello. Analoga questione esisteva per nuovi posti di
settimo livello, per cui si richiedeva la soppressione del
corrispondente posto di sesto livello.
Qui, invece, in modo forse un po' surrettizio, proprio perché
questo criterio viene inserito in un disegno di legge che concerne
le aspettative del personale, si sopprime la norma con la quale si
prevedeva la soppressione dei posti trasformati in nuovi posti ma
ad un livello superiore.
Devo rilevare che, da parte del Presidente della Giunta, non è
stato corretto consultare le organizzazioni sindacali soltanto
quando queste ultime si sono accorte dell'esistenza di questo
problema. Devo dire anche che, prima di votare una variazione della
pianta organica, bisognerebbe avere una conoscenza abbastanza
precisa dei livelli e del numero di posti che si mantengono, degli
uffici in cui questi posti sono mantenuti e delle ragioni per le
quali è opportuno mantenerli.
A mio giudizio, non è opportuno votare una norma che
automaticamente ci porta a rivedere una decisione già presa e ad
aumentare l'organico in modo un po' mascherato. Questo può anche
essere fatto e noi non sosteniamo il contrario, però ci sarebbe
bisogno di una discussione più approfondita. Occorre valutare con i
vari servizi e con le organizzazioni sindacali, caso per caso e
servizio per servizio, dove ci sono queste esigenze, perché con
questo disegno di legge noi votiamo proprio al buio. Io chiedo
pertanto che si metta da parte l'articolo 8 e che lo si riprenda
nella prossima legislatura, avendo di fronte un quadro più preciso
dei posti da conservare e delle ragioni per le quali ciò è ritenuto
opportuno.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Ho chiesto la parola solo per prendere
atto che la C.G.I.L. non condivide questo provvedimento,
relativamente all'articolo 8, tant'è che in calce al provvedimento
non c'è neanche la sua firma. Mi sembra opportuno, quindi,
stralciare l'articolo 8.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Je dois dire à M. Mafrica que s'il est
vrai que l'on prévoyait précédemment les niveaux qui avaient prévu
le passage du 7e au 8e et, partant, ceux du 5e au 7e, on avait
envoyé au préalable une lettre à tous les dirigeants de service et
l'on avait demandé - j'ai le dossier - de connaître si par hasard
on pouvait prévoir d'effacer un certain nombre de places. Les
réponses ont été les suivantes: on a absolument besoin de maintenir
les places.
C'est vrai que l'on a consulté en retard les forces syndicales,
mais en effet c'est même suite aux appréciations que les dirigeants
avaient faites, en soulignant qu'il était indispensable de
maintenir les places du 7e niveau.
Le nombre des 7e est de 101. Je veux seulement dire à M. Mafrica
que ce n'est pas à la dernière minute que nous avons décidé de
quitter les places sans avoir eu la possibilité de connaître si
elles étaient utiles ou non.
On prévoyait de supprimer une partie, du moins, de ces services
en considérant le fait qu'il y avait les 8e niveau qui pouvaient
faire une partie du travail.
Les dirigeants des différents Assessorats ont souligné
l'exigence de ce maintien; on a parlé à maintes reprises, surtout
pour la carrière de direction, de l'exigence de revoir le passage
entre les niveaux et la partie des vice-dirigeants et des
dirigeants.
Je crois que cette reprise du travail a été prévue au moment de
la consultation pour le contrat; on pourra aussi faire un
compte-rendu et une analyse à la fin des concours du 8e niveau, car
à présent nous avons eu une partie de passages. Ce dossier vise au
maintien, mais nous ne savons pas encore quel travail pourront
faire les 8e niveau; c'est à ce moment-là que nous pourrons faire
une analyse plus approfondie et prévoir, même, de ne pas couvrir
l'ensemble des places, ce qui n'est pas obligatoire.
PRESIDENTE:
Passiamo all'esame dell'articolato.
Do lettura dell'articolo 1:
TITOLO I
ASPETTATIVA E PERMESSO
PER MANDATO POLITICO
Articolo 1 (Contenuto)
1. La presente legge modifica, sostituendole, le disposizioni
in materia di aspettative e permessi spettanti al personale
dell'Amministrazione regionale ai sensi della legge regionale 19
aprile 1985, n. 11.
PRESIDENTE:
Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 2:
Articolo 2
(Collocamenti in aspettativa)
1.
Sono collocati, a domanda, in aspettativa non
retribuita i dipendenti regionali eletti alle cariche di: sindaco,
assessore o consigliere comunale, presidente del Comitato di
gestione dell'Unità Sanitaria Locale della Valle d'Aosta,
presidente di enti e istituti regionali e di Aziende Autonome
pubbliche aventi più di dieci dipendenti.
2.
Il periodo trascorso in aspettativa è considerato a
tutti i fini come servizio effettivamente prestato, nonché come
legittimo impedimento per il compimento del periodo di
prova.
3.
I dipendenti regionali eletti negli organi
esecutivi degli enti locali o nominati a presiedere gli enti ed
aziende di cui al primo comma del presente articolo, collocati in
aspettativa non retribuita, percepiscono dall'Amministrazione
regionale soltanto le quote aggiunte di famiglia. L'Amministrazione
regionale provvede, altresì, al versamento nei rispettivi fondi, ai
sensi delle vigenti disposizioni di legge dello Stato, delle
ritenute erariali e delle trattenute relative al trattamento di
quiescenza, di previdenza e di assistenza sanitaria.
PRESIDENTE:
Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 3:
Articolo 3
(Permessi retribuiti)
1.
I dipendenti regionali eletti nei consigli comunali
hanno diritto di assentarsi dal servizio per l'intera giornata
nella quale è convocato il consiglio o sono aggiornati i suoi
lavori.
2.
I dipendenti regionali eletti nell'assemblea
dell'Unità Sanitaria Locale della Valle d'Aosta o delle Comunità
montane, nelle associazioni e nei consorzi tra enti locali, nei
consigli circoscrizionali del Comune di Aosta, negli organi
esecutivi delle comunità montane e nel comitato di gestione
dell'Unità Sanitaria Locale della Valle d'Aosta, nonché i
presidenti di aziende pubbliche, hanno diritto di assentarsi dal
servizio per partecipare alle riunioni degli organismi consiliari o
assembleari di cui fanno parte per il tempo necessario
all'espletamento del mandato.
3.
Gli eletti nelle giunte municipali, il presidente
del Comitato di gestione dell'Unità Sanitaria Locale della Valle
d'Aosta, i Presidenti di Comunità montana, il Presidente del
Consorzio dei Comuni della Valle d'Aosta, nonché i presidenti di
enti e istituti regionali e di aziende autonome pubbliche indicati
al primo comma del precedente articolo 2 hanno diritto, oltre ai
permessi di cui ai precedenti commi, di assentarsi dai rispettivi
posti di lavoro per un massimo di ventiquattro ore lavorative al
mese, elevate a quarantotto ore per i sindaci di comuni con
popolazione fino a duemila abitanti e a cinquantasei ore per i
sindaci di comuni con popolazione superiore ai duemila
abitanti.
4.
I permessi retribuiti disciplinati dal presente
articolo, in presenza di più cariche elettive ricoperte dal
dipendente regionale, non sono cumulabili tra loro.
PRESIDENTE:
Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 4.
Articolo 4
(Permessi non retribuiti)
1. I dipendenti regionali eletti alle cariche di cui al
precedente articolo hanno diritto ad ulteriori permessi non
retribuiti per un massimo di trentadue ore mensili qualora
risultino necessarie per l'espletamento del mandato.
PRESIDENTE:
Se nessuno chiede la parola, pongo in
votazione l'articolo 4, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 5.
Articolo 5
(Documentazione per i permessi)
1. L'attività ed i tempi di espletamento del mandato per i
quali i dipendenti regionali chiedono ed ottengono permessi,
retribuiti e non retribuiti, devono essere prontamente e
puntualmente documentati mediante attestazione dell'ente.
PRESIDENTE:
Se nessuno chiede la parola, pongo in
votazione l'articolo 5, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 6.
Articolo 6
(Rinvio alle norme statali)
1. Per quanto non disposto in materia dalla presente legge si
applicano le disposizioni legislative dello Stato nella materia
medesima.
PRESIDENTE:
Se nessuno chiede la parola, pongo in
votazione l'articolo 6, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 7.
TITOLO II
DISPOSIZIONI VARIE E FINALI
Articolo 7
(Equipollenza di titoli)
1. Ai fini dell'ammissione ai concorsi delle qualifiche vice
dirigenziali aventi attinenza con la paleografia, la diplomatica,
l'archivistica e la biblioteconomia, previste nella pianta organica
dei Servizi Culturali e dell'Archivio Storico Regionale
dell'Assessorato della Pubblica istruzione, i titoli accademici
conferiti dalle Facoltà approvate dalla Santa Sede sono
equipollenti ai titoli previsti dalle disposizioni di cui
all'articolo 78 della legge regionale 28 luglio 1956, n. 3, come
modificato dall'articolo 2 della legge regionale 9 febbraio 1978,
n. 1 e successive modificazioni ed integrazioni.
PRESIDENTE:
Se nessuno chiede la parola, pongo in
votazione l'articolo 7, testé letto.
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri)
Il Consiglio approva
PRESIDENTE:
Do lettura dell'articolo 8.
Articolo 8
(Abrogazione di norme)
1. Dalla data di entrata in vigore della presente legge sono
abrogate le disposizioni contenute nella legge regionale 19 aprile
1985, n. 11, nonché il disposto di cui all'articolo 54 della legge
regionale 21 maggio 1985, n. 35, recante disposizioni sul personale
e i servizi dell'Amministrazione regionale.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi non discutiamo che questi posti
possano essere mantenuti, non ci sembra opportuno, però, farlo con
una norma introdotta in un disegno di legge che riguarda le
aspettative e non, invece, in un disegno di legge specifico che
rifaccia il conto dell'organico regionale e che dica: "In questo
servizio è opportuno mantenere..."...
(...INTERRUZIONE del Presidente ROLLANDIN...)
... Sì, è proprio quello. Qui ci sembra di votare un po' al
buio. L'emendamento è soppressivo, ma la ragione della sua
presentazione è di ottenere un rinvio dell'esame di questo
specifico problema...
(...INTERRUZIONE del Presidente ROLLANDIN...)
... Presidente, tanto quei posti non sono stati soppressi finora
e non verranno...
(...INTERRUZIONE del Presidente ROLLANDIN...)
... Diciamo che preferiremmo verificare questa materia dati alla
mano e non così, quasi al buio.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Obiettivamente, io credo che non si
possa non fare un rilievo sulla procedura. Sarebbe stato
auspicabile che questo articolo 8, invece di essere infilato in
fondo ad una legge che riguarda tutt'altra materia, fosse stato
oggetto di qualche riflessione in più. In effetti, l'abrogazione di
norme è sfuggita alla maggioranza dei Consiglieri regionali,
compreso il sottoscritto ed uno che è molto più preciso di lui e
cioè il Consigliere Mafrica.
Occorre obiettivamente riconoscere, quindi, che questo discorso
avrebbe potuto essere affrontato in maniera diversa. Io non
contesto che il Presidente della Giunta abbia chiesto l'opinione di
tutti i dirigenti; signor Presidente, mi deve consentire di dirle,
però, che lei ha perso del tempo, perché da quando sono qui dentro,
prima come dipendente e poi come Consigliere regionale, non ho mai
sentito un dirigente dire che andava soppresso non uno, ma neanche
mezzo posto! C'è, infatti, una certa tendenza a conservare il
proprio personale, magari anche per ragioni non sempre
giustificate.
Tuttavia lei deve anche considerare che qui non si tratta di tre
o quattro posti, ma di un numero piuttosto consistente, ed infatti
sono più di cento, che incidono sull'assetto della pianta
organica...
(...INTERRUZIONE del Presidente ROLLANDIN...)
... Sì, sì, che incidono sull'assetto della pianta organica,
perché, se li togliamo, otteniamo...
(...INTERRUZIONE del Presidente ROLLANDIN...)
... Sì, sì, ma sono d'accordo. Facevo solo il ragionamento
contrario, nel senso che se noi estrapoliamo 100 posti,
obiettivamente ne abbiamo a disposizione altrettanti per dare un
assetto diverso alla pianta organica.
Signor Presidente, io mi chiedo se sia possibile che servano
solo quei 100 posti di settimo livello e che nessuno abbia chiesto
di creare dei posti da dirigente o da vicedirigente. Questa è la
testimonianza o la riprova di quello che dicevo prima e cioè che
esiste una certa tendenza a mantenere lo "status quo".
Se invece dell'abrogazione trovassimo una norma transitoria per
sospendere la copertura di quei posti fino a quando il Consiglio
deciderà in materia, io credo che potremmo mantenere questa
formulazione con la precisazione che la copertura dei posti
relativi verrà decisa dal Consiglio. Così non tocchiamo... Come
dici?...
(...INTERRUZIONE...)
... Lo so, mi rendo conto anche di questo, però non si può
pretendere che si digerisca un bocconcino come questo, senza che
nessuno dica niente! Obiettivamente, se pensiamo di doverli
mantenere, cerchiamo di riconsiderare il tutto con un po' più di
calma, visto che non abbiamo avuto l'opportunità di farlo
prima.
Ricordiamoci che anche le organizzazioni sindacali sono
travagliate da questo articolo: tre di esse l'hanno accettato, ma
una si è opposta. Credo che sarebbe molto meglio studiare una
formuletta che ci consenta di ritornare in futuro sull'argomento,
altrimenti saremo costretti ad astenerci sull'emendamento
presentato dal Partito Comunista ed a votare a favore di questo
articolo.
PRESIDENTE:
Do lettura dell'emendamento soppressivo,
presentato dal Consigliere Mafrica.
EMENDAMENTO
"L'articolo 8 è soppresso".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 28
Votanti: 28
Favorevoli: 11
Contrari: 17
Il Consiglio non approva
PRESIDENTE:
Pongo in votazione l'articolo 8 nel suo testo
originale.
ESITO DELLA VOTAZIONE
Presenti: 29
Votanti: 24
Favorevoli: 18
Contrari: 6
Astenuti: 5 (Aloisi, Baldassarre, Breuvé, Pascale e
Torrione)
Il Consiglio approva
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
Ia VOTAZIONE: NULLA
ESITO DELLA IIa VOTAZIONE
Presenti: 28
Votanti: 23
Favorevoli: 21
Contrari: 2
Astenuti: 5 (Bajocco, Cout, Dolchi, Mafrica e Millet)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK