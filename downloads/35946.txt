Consiglio Regionale della Valle d'Aosta - Oggetto del Consiglio n. 256 del 26 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 256 del 26 novembre 2013 - Resoconto
OGGETTO N. 256/XIV - Interrogazione: "Situazione relativa al
rinnovo del contratto integrativo per gli addetti degli impianti a
fune".
Président -
Pour la réponse, la parole à l'Assesseur
Marguerettaz.
Marguerettaz (UV)
- Sì, grazie.
Il collega Donzel interroga la Giunta regionale
"per sapere
se siano state avviate le procedure di stabilizzazione e con quali
criteri e se siano state confermate le assunzioni stagionali della
stagione invernale 2012-2013"
, allora posso dire che proprio
nei giorni scorsi ho avuto modo di incontrare sia le rappresentanze
sindacali, sia la rappresentanza dell'AVIF non per
quest'interrogazione, ma per un argomento che riguardava il settore
ed entrambi mi hanno confermato che si stanno effettuando le
assunzioni degli stagionali; non tutte le stazioni sono aperte,
quindi stanno chiamando il personale che ha già lavorato e, per
quel che è della procedura di stabilizzazione, sono stati avviati i
confronti e quindi, in virtù di quest'accordo, saranno fatte tutte
le valutazioni del caso. Ovviamente questo è un momento iniziale,
il contratto è stato appena sottoscritto, quindi nel corso dei
prossimi mesi verranno fatte tutte le valutazioni del caso.
Président
- Merci. Pour la réplique, la parole au
collègue Donzel.
Donzel (PD-SIN.VDA)
- Grazie Assessore.
Mi conforta che adesso, passata la fase, diciamo, di
contrattazione, lei incontra di nuovo le parti e quindi in qualche
modo svolge quel ruolo che spetta al Governo regionale. Beh,
francamente, io sono un po' più curioso di lei, lei è molto
tranquillo...io sono più curioso di lei, mi sarebbe piaciuto dire:
"stanno trattando su 100 assunzioni, 100 stabilizzazioni, stanno
trattando su 50 stabilizzazioni, su 60", lei è molto lontano dal
fare dei numeri, quindi siamo proprio all'inizio, all'inizio della
trattativa, peccato che questi lavoratori, queste famiglie, che
hanno subito un duro colpo dall'ultimo contratto, si aspettano
magari un po' di accelerazione magari, questi impianti a fune,
queste imprese, questi qui che dirigono delle imprese di questo
tipo, magari, un altro tipo di reazione quando bisogna affrontare i
problemi...quanti ne stabilizziamo quest'anno? Quanto tempo ci
diamo per fare questa cosa qui? Tornerò quindi con questa domanda,
su questo punto della stabilizzazione.
Molto più grave è l'elusione dell'altra domanda, la domanda era:
"se siano state confermate le assunzioni stagionali della
stagione..."
. È chiaro che uno dice: "ad inizio stagione non è
che possiamo sbilanciarci più di tanto", ma è qui che sta il punto.
Proprio gli stagionali e quelli neo assunti pagano il prezzo più
alto del rinnovo contrattuale, sono quelli che in busta paga non
hanno il terzo elemento, ma almeno c'è un'idea di solidarietà, che
dice: "però vi riassumiamo, però vi riprendiamo", oppure diciamo:
"eh no, vediamo un po' come va la stagione invernale - così già
pagati poco - e poi magari ti prendiamo meno mesi, anziché fare la
stagione piena, ti assumiamo solo per due mesi", tanto per far star
buoni quelli dell'opposizione che protestano...così, oltre ad avere
una paga inferiore, perché gli è stato tolto il terzo elemento
senza che la Regione dicesse..."eh, è una trattativa fra le parti,
non ho niente da dire", io avrei avuto qualcosa da dire ed ero
completamente contrario a quel tipo di approccio che i più deboli
pagano più degli altri e, diciamo, ai vertici, ai dirigenti non si
tocca una lira... Oggi siamo nelle condizioni che l'Assessore,
nonostante abbia incontrato le parti - cosa che io non sapevo -,
non è in grado di dirci se queste persone verranno riassunte o no.
Guadagno di meno, meno diritti ed incertezza occupazionale: questo
è lo stato dell'arte.
Francamente in questa vicenda la conferma è che è stata gestita
malissimo, perché bisognava in tutti i modi in un momento in cui
cresce la disoccupazione in Valle d'Aosta dire: "i sacrifici li
fanno per primi i dirigenti, poi anche ai lavoratori chiediamo dei
grossissimi sacrifici, ma almeno gli diamo la garanzia che vengano
riassunti", invece si parla di stabilizzazioni e non si capisce per
quanti, non si capisce per chi, è tutto da inventare, bisogna
ancora sedersi ad un tavolo, ma chi diavolo l'ha firmato un accordo
così, perdinci! Bisognava avere delle quote, delle certezze su
queste stabilizzazioni! Se lei oggi non è in grado di
dirmi..."bisogna andare a vedere chi stabilizziamo", ma come
"bisogna andare a vedere chi stabilizziamo"? Quando uno firma un
accordo, avrà fatto dei calcoli, si sarà fatto dare dei numeri,
quanto costano le stabilizzazioni, non le avrà fatte alla cieca!
Come si fa a dirigere delle stazioni così importanti, degli
impianti a fune senza fare un calcolo precedente di dire: "sono in
grado quest'anno di stabilizzare tot personale?". Non ci posso
credere! In nessuna azienda privata, visto che si vantano pure di
essere con un sistema privato, una persona firma un accordo sulle
stabilizzazioni senza avere un'idea di quante saranno queste
stabilizzazioni, a quante stabilizzazioni è in grado di far fronte.
"Dobbiamo avviare una trattativa", ma è una risposta? È una non
risposta, gravissima. Certo, siete sicuri del fatto che nessun
lavoratore osa protestare, perché ha il terrore di non essere
riassunto, ha il terrore di essere buttato via qui come al casinò,
ma questa cosa va denunciata, va denunciata che ci sono dei
sindacati collaterali, gente che aizza la paura nel lavoratore. Qui
nessuno protesta, certo, perché domani sta a casa, ma è un ricatto
inammissibile sui posti di lavoro, non si può col denaro pubblico
ricattare i lavoratori in questo modo! Noi lo contestiamo alle
imprese private, figuriamoci a chi usa il denaro pubblico!
Président
- Merci. Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK