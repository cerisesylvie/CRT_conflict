Consiglio Regionale della Valle d'Aosta - Oggetto del Consiglio n. 910 del 3 novembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 910 del 3 novembre 2004 - Resoconto
OGGETTO N. 910/XII - Utilizzo da parte del CCS Cogne dell'area
verde di Chavonne. (Interrogazione)
Interrogazione
Richiamato il dibattito svoltosi in Consiglio regionale lo
scorso 22 settembre in merito all'utilizzo dell'area verde di
Chavonne tradizionalmente utilizzata dal Circolo Culturale Sportivo
Cogne;
il sottoscritto Consigliere regionale
Interroga
la Giunta regionale e l'Assessore competente per
sapere:
1. se vi sono stati incontri con i responsabili del CCS Cogne
per affrontare la situazione;
2. quali iniziative sono state assunte per consentire al CCS
Cogne di proseguire le sue attività presso l'area Cogne.
F.to: Riccarand
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Nell'interrogazione il collega Riccarand
chiede
"se vi sono stati incontri con i responsabili del "CCS
Cogne" per affrontare la situazione",
situazione che viene
richiamata nella premessa e fa riferimento alla discussione
sviluppatasi in aula relativamente alla seduta del 22-23 settembre.
Non vi sono stati incontri, non abbiamo avuto ancora le condizioni
per organizzarne uno, che credo si possa e si debba fare, anche se
mi tocca riprendere la discussione fatta a settembre, nel senso che
la decisione della Regione di concedere in comodato al comune non è
una decisione che vuole precludere l'attività al "CCS Cogne", vuole
ampliare le possibilità di utilizzo dell'area, trasformando un'area
che oggi ha un utilizzo privativo, ha un utilizzo esclusivo da
parte di un'associazione - seppure ampia, ma è comunque
un'associazione, è un insieme limitato di soggetto -, in un'area ad
uso pubblico, aprendo una possibilità di utilizzo e di fruizione
dell'area a tutti i soggetti che ne avessero eventualmente le
intenzioni.
In virtù di questo ragionamento mi collego alla seconda
questione dell'interrogazione:
"quali iniziative sono state
assunte per consentire al "CCS Cogne" di proseguire le sue attività
presso "l'area Cogne"
, per dire che, essendoci un uso pubblico,
nessuno impedisce all'associazione "CCS Cogne" di utilizzare
l'area. Ovviamente se vi sono delle manifestazioni richiedenti
certe procedure, è chiaro che bisognerà concordare con il gestore
una modalità, ma l'intenzione era quella di destinare quell'area ad
un utilizzo pubblico.
Credo comunque di poter aderire ad un'attività che non vi è
stata ancora - lo ribadisco -, quella di far incontrare le parti:
questo, non solo ai fini dell'utilizzo dell'area, ma eventualmente
per cercare di dare un po' di serenità e di tranquillità a un
dibattito che ormai è uno scontro, con addirittura una coda nei
palazzi di giustizia, in cui abbiamo una serie di contenziosi e una
serie di cause. Non credo che queste cose facciano bene; quindi, se
l'Amministrazione regionale, il sottoscritto, può spendere il
proprio ruolo per migliorare una situazione di cui nessuno sente la
necessità, ben venga!
Président - La parole au Conseiller Riccarand.
Riccarand (Arc-VA) - Non siamo soddisfatti della risposta
dell'Assessore, perché questa vicenda risale ormai a 2 mesi fa, si
è verificata ad inizio del mese di settembre, ne abbiamo discusso
in Consiglio. Essendo la Regione proprietaria di quell'area, è lei
la prima responsabile a cercare di far sì che ci sia una gestione
corretta di quest'area! In quell'occasione l'Assessore e la Giunta
si erano impegnati ad attivarsi in modo da trovare una soluzione,
quindi confrontarsi con le due parti in discussione, il "CCS" e il
Comune di Villeneuve, in modo da trovare una soluzione a questo
problema. Prendiamo atto che, dopo 2 mesi, non ci sono stati passi
avanti...
(interruzione dell'Assessore Marguerettaz, fuori
microfono)
... l'impegno di trovare una soluzione c'era, è stato espresso
chiaramente... altrimenti cosa discutiamo qui? Ho ben presente
quanto è stato detto, ho anche i miei appunti su quello!
Penso sia un atto doveroso da parte dell'Amministrazione cercare
di trovare una soluzione a questo problema. Lei dice: "vogliamo
garantire un uso a tutti, anche al "CCS""... sì, ma il primo gesto
del comune è stato quello di andare a cambiare i lucchetti e a
metterne dei nuovi, perché questa è la realtà, siccome questa è
un'area di proprietà del comune! Dopodiché non si capisce per quale
motivo sulla stessa area di Chavonne ci sono dei comportamenti così
diversi da parte della Giunta... su un pezzo, il comodato ad
un'altra associazione è stato fatto tranquillamente... allora, lì,
non c'era il problema dell'uso privativo, dell'uso pubblico; sul
pezzo del "CCS" invece non è stato fatto il comodato! Entrambi
decisi con le stesse deliberazioni, lo stesso giorno di Giunta: in
un caso, si è fatto il comitato; nell'altro, non si è fatto e,
nell'altro caso, si è revocato! C'è una disparità di comportamenti
e di trattamenti evidenti!
Se si ritiene che il comportamento del "CCS" non andava bene,
che abbia gestito male quest'area, bisogna dirlo e bisogna dire:
"no, non vogliamo più che il "CCS" sia presente su quest'area"! Se,
invece, si ritiene che questa attività sia stata meritoria, bisogna
metterlo nelle condizioni di poter continuare a svolgere detta
attività, e questo non impedendo ad altre realtà, a livello
comunale, di utilizzare quell'area... però un referente, un
gestore, un soggetto che ha il comodato ci deve essere!
L'esperienza che abbiamo visto in questi mesi non può essere
comune, perché c'è un conflitto rispetto all'utilizzo che era stato
fino adesso tradizionalmente creato e gestito dal "CCS" e il tipo
di intervento fatto dal comune.
Ripetiamo la richiesta, che la Giunta si incontri quanto meno
con il "CCS", faccia un ragionamento con un responsabile del "CCS"
e prenda una posizione chiara: se ritiene che il "CCS" debba andare
via da quell'area perché le scelte della Regione sono queste, lo
dica chiaramente, anche perché adesso il "CCS" continua a gestire
l'area. Voi avete detto che avete fatto un comodato al comune, ma
in realtà il "CCS" gestisce l'area, il comodato è al comune e la
situazione è estremamente confusa; ci sono di mezzo ricorsi,
vicende giudiziarie... non è questo il modo di gestire un'area di
proprietà della Regione!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK