Consiglio Regionale della Valle d'Aosta - Oggetto del Consiglio n. 3767 del 7 ottobre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3767 del 7 ottobre 1992 - Resoconto
OGGETTO N. 3767/IX Comunicazioni del Presidente del
Consiglio.
Bich (Presidente)
Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Disegni di legge presentati:
Disegno di legge n. 451, presentato dalla Giunta regionale in
data 24 settembre 1992: Disciplina degli interventi diretti allo
sviluppo delle attività economiche" (4^ e 2^ Commissione)
Disegno di legge n. 452, presentato dalla Giunta regionale in
data 24 settembre: "Aumento della spesa annua per l'applicazione
della legge regionale 5 marzo 1987, n. 12 recante interventi per la
realizzazione di iniziative promozionali per la commercializzazione
di prodotti regionali" (4^ e 2^ Commissione)
Disegno di legge n. 453, presentato dalla Giunta regionale in
data 28 settembre 1992: "Interventi a favore di piccole imprese per
la realizzazione di insediamenti industriali"
Proposta di legge n. 454, presentata dal Cons. Riccarand in data
29 settembre 1992: "Norme per la protezione della fauna selvatica e
per il prelievo venatorio nella Regione Autonoma Valle d'Aosta"
Proposta di legge n. 455, presentata dal Cons. Riccarand in data
5 ottobre 1992: "Norme in materia di risorse finanziarie dei Comuni
e delle Comunità Montane della Valle d'Aosta" (1^ e 2^
Commissione)
Disegno di legge n. 456, presentato dalla Giunta regionale in
data 5 ottobre: "Istituzione dell'osservatorio regionale degli
appalti e concessioni pubbliche"
Disegno di legge n. 457, presentato dalla Giunta regionale in
data 5 ottobre 1992: "Modifica del comma 2° dell'articolo 2 della
legge regionale 8 agosto 1989, n. 61: Trasferimenti finanziari
della Regione ai Comuni della Valle d'Aosta a garanzia di un
adeguato livello di spesa corrente pro capite per l'esercizio delle
funzioni di loro competenza" (1^ e 2^ Commissione)
Si comunica che in data 29 settembre 1992 il Consigliere
Riccarand ha ritirato la proposta di legge n. 375: "Norme per la
protezione della fauna selvatica e per il prelievo venatorio nella
Regione Autonoma Valle d'Aosta"
Riunioni:
Conferenza dei Capigruppo: 1
Ufficio di Presidenza: 3
I Commissione: 1
II Commissione: 1
III Commissione: 1
IV Commissione: 1
V Commissione: 1
II e IV Commissione in riunione congiunta: 1
Colleghi Consiglieri, la recente visita nei territori dell'ex
DDR del Cancelliere tedesco Helmut Kohl ha rappresentato
l'occasione per una nuova, violenta, dimostrazione razzista
accompagnata all'Est e all'Ovest dalla profanazione di tre cimiteri
ebraici. Una situazione estremamente grave, che vede ancora come
vittime predestinate di un malessere economico i tedeschi di
origine ebraica. Questa ondata neo-nazista potrebbe addirittura
portare, come evidenziato dagli organi di informazione, ad un esodo
degli ebrei dalla Germania, che avrebbe ripercussioni politiche e
sociali clamorose in tutta l'Europa.
Non è infatti ammissibile che gli Ebrei fungano da capro
espiatorio ogni qualvolta l'Europa è attraversata da crisi
economiche.
Tutti noi siamo a conoscenza della tragedia subita dal popolo
ebraico negli anni 40 ed oggi, come allora, ci giungono segnali
premonitori di una insensata ondata di razzismo, che condanniamo
con tutta la nostra forza e con tutta la nostra volontà.
Non mi sembra pertanto fuori luogo, in un momento così grave per
la convivenza civile dei popoli dell'Europa, affermare che noi
tutti in questi giorni ci sentiamo un po' Ebrei e che con tutte le
nostre forze cercheremo di adoperarci, affinché la pace ed il
rispetto reciproco siano le basi della futura unione europea.
E' pervenuto, in data 28 settembre, indirizzato al Presidente
del Consiglio e al Presidente della Giunta regionale, e per
conoscenza agli Assessori ai Lavori Pubblici, all'Agricoltura,
Industria e Finanze, un documento sottoscritto da alcuni dipendenti
del gruppo FREID. Nel documento, relativo alla grave situazione in
cui si trovano le aziende del gruppo, si richiede un deciso
intervento delle forze politiche per incentivare le iniziative
imprenditoriali in corso, allo scopo di salvaguardare non solo i
numerosi posti di lavoro, ma anche l'attività e un largo indotto di
piccoli imprenditori.
L'atto è depositato presso la Segreteria, a disposizione dei
colleghi Consiglieri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK