Consiglio Regionale della Valle d'Aosta - Oggetto del Consiglio n. 1288 del 26 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1288 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1288/X Assunzione in locazione dell'ala di ponente
del Piccolo Seminario Sant'Anselmo di Aosta, da adibire a sede di
nuovi corsi universitari ed aule scolastiche a rotazione, per anni
18 a decorrere dal 1° gennaio 1996.
Deliberazione Il Consiglio
Richiamata la precedente deliberazione della Giunta regionale n.
3954 del 17 aprile 1992 con la quale si approvava l'assunzione in
locazione di alcuni locali, di proprietà del Seminario Vescovile di
Aosta, siti nell'immobile denominato Piccolo Seminario Sant'Anselmo
(ala di levante), in Comune di Aosta - Via dei Cappuccini n. 2 -
per il periodo di anni 6 a decorrere dal 1° giugno 1992, da
destinare a Scuola Diretta a Fini Speciali in
Telecomunicazioni;
Dato atto che i predetti immobili sono stati oggetto di
interventi di sistemazione e ristrutturazione da parte
dell'Amministrazione regionale e che l'ente proprietario ha
confermato la propria disponibilità a prorogare il contratto
stipulato in esecuzione del predetto provvedimento, quando giungerà
a scadenza naturale, per il periodo di anni 18, da calcolarsi con
decorrenza dalla data di stipulazione, mantenendo il canone
inalterato ad eccezione degli aumenti ISTAT sul costo della
vita;
Atteso che all'interno della parte già locata è stato insediato
il Liceo Classico di Aosta, con sacrificio di una parte dei locali
già destinati alle scuole dirette a fini speciali in
Telecomunicazioni (oggi "Diploma universitario in
Telecomunicazioni) che sono stati insediati temporaneamente presso
l'I.P.R. di Aosta con indubbio disagio per l'utenza;
Attesa la necessità di disporre di ulteriori locali da
utilizzare per un lungo periodo sia per una riunificazione di sede
del corso di diploma universitario in Telecomunicazioni, sia per
l'utilizzo, a rotazione, in relazione alle programmate
ristrutturazioni di alcune sedi di scuole secondarie del capoluogo
regionale nonché per l'utilizzo in funzione di eventuali ulteriori
iniziative a carattere universitario;
Dato atto che con l'assunzione in locazione dell'ala a ponente
l'Amministrazione regionale disporrà dell'intero complesso in
questione;
Atteso altresì che il Seminario Vescovile di Aosta si è
dichiarato disponibile a locare all'Amministrazione regionale l'ala
di ponente del Piccolo Seminario Sant'Anselmo per un periodo di
anni 18, a decorrere dal 1° gennaio 1996, per un canone annuo fisso
ritenuto congruo dal dipendente Servizio Demanio e Patrimonio di
lire 118.680.000 ad eccezione degli aumenti ISTAT a decorrere dal
1997;
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare l'assunzione in locazione dell'ala di ponente
dell'immobile denominato Piccolo Seminario Sant'Anselmo, sito in
Comune di Aosta, Via dei Cappuccini 2, di proprietà del Seminario
Vescovile di Aosta, per il periodo di anni 18, a decorrere dal 1°
gennaio 1996 e per un canone annuo inalterato di lire 118.680.000
ad eccezione degli aumenti ISTAT;
2) di approvare, agli effetti della registrazione fiscale e
successiva trascrizione, l'allegato schema di contratto di
locazione;
3) di approvare ed impegnare la spesa annua di lire 118.680.000,
per canone di locazione, dal 1996 al 2013, da imputare ai capitoli
dei futuri bilanci, corrispondenti al capitolo 36600 ("Spese per
immobili destinati ad uso scolastico: 01 canoni di locazione"), del
bilancio di previsione della Regione per il corrente esercizio
finanziario;
4) di sottoporre la presente deliberazione al controllo della
Commissione di Coordinamento ai sensi e per gli effetti
dell'articolo 8, lettera d), del decreto legislativo 22 aprile
1994, n. 320.
Contratto di locazione
(...omissis...)
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK