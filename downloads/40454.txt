Consiglio Regionale della Valle d'Aosta - Oggetto del Consiglio n. 3244 del 20 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3244 del 20 febbraio 2018 - Resoconto
OGGETTO N. 3244/XIV - Interrogazione: "Situazione dell'iter
di revisione del Piano regionale di tutela delle acque".
Farcoz (Président)
- Point n° 12 à l'ordre du jour. La
parole à l'Assesseur Baccega pour la réponse.
Baccega (EPAV) -
Avevamo già affrontato questo argomento
nel mese di dicembre con un'interpellanza dei colleghi Bertin,
Gerandin e Padovani. Rispetto a quanto già detto in quel periodo,
abbiamo dovuto modificare dei passaggi, perché nel frattempo
l'approvazione di alcuni atti importanti a livello di Autorità di
Distretto del Po, previsti da decreti statali e relativi al
deflusso ecologico e alla valutazione dell'impatto delle
derivazioni, ha portato alcune novità che devono essere recepite
nei documenti in corso di preparazione. Tutto questo comporta che
le bozze dei documenti del PTA saranno rese pubbliche sul sito del
PTA stesso entro la fine del mese per definire poi la concertazione
sui diversi tavoli tecnici. Ci sarà uno slittamento di circa
venti/venticinque giorni, ma in parallelo si intende acquisire la
presa d'atto della Giunta regionale, quindi nello stesso periodo
riusciremo a valutare con la presa d'atto della Giunta. Terminata
questa fase, si avvia la procedura di valutazione ambientale
strategica - che dovrebbe indicativamente terminare entro cinque o
sei mesi - e quindi si integreranno i documenti con quanto
eventualmente emerso dal processo di VAS, per cui si arriverà
finalmente ad adottare il piano con le eventuali misure di
salvaguardia in attesa che il Consiglio approvi il nuovo piano.
Sarà pertanto il prossimo Consiglio regionale ad approvare il nuovo
PTA.
A dicembre dissi che si era in attesa di poter illustrare quanto
elaborato dalla III Commissione, che potrà fornire le indicazioni
basandosi sul documento consegnato allora, ovvero la relazione di
sintesi. Avevamo però poi deciso di andare nella direzione della
presa d'atto da parte della Giunta. Siamo ovviamente in dirittura
di arrivo e, ora che si è concluso l'esame dei documenti sui tavoli
tecnici, siamo quasi pronti alla presa d'atto della Giunta e ad
avviare la procedura di VAS. È un percorso lungo che ha visto il
coinvolgimento di tutti gli attori e che ha raccolto notevoli
input
da parte di tutti gli operatori e gli interessati.
Credo si sia fatto finora un buon lavoro e nei prossimi
quindici/venti giorni avremo modo di valutare, con la presa d'atto,
il documento in Giunta.
Président -
La parole à la Vice-Présidente Morelli pour
la réplique.
Morelli (ALPE) -
Mi permetta la battuta, collega Baccega:
in merito all'avanzamento di questo
dossier
, mi sembrava
molto più partecipata ed energica la sua richiesta in III
Commissione quando sedeva in opposizione, rispetto alla "quasi
rassegnazione" del suo tono allorché dice che se ne occuperà il
prossimo Consiglio regionale. Anche a noi dispiace che non possa
occuparsene questo Consiglio regionale, perché il Piano di tutela
delle acque è un atto molto importante. L'acqua è un bene comune di
vitale importanza sotto tutti i punti di vista. Noi avevamo
riconosciuto - e la stessa cosa aveva fatto anche il collega
Borrello, con molta onestà - come fosse stato avviato per tempo
questo processo, questo iter, e con quale metodologia innovativa
fosse stato avviato, con una concertazione che aveva coinvolto
tutti gli attori del mondo idroelettrico, ambientalista e agricolo,
tutti quei soggetti che, a vario titolo, tengono in modo
particolare all'utilizzo equilibrato e corretto della risorsa
"acqua".
La nostra piccola parte in Commissione si era svolta prima
dell'estate e poi nuovamente nel mese di settembre ci eravamo detti
che avremmo ripreso l'analisi della documentazione, ma dall'avvento
della nuova Giunta non è più approdata notizia in III Commissione.
Ci fanno presente che questo atto ha sollevato grande attenzione,
soprattutto ha suscitato grande attesa in tanti soggetti, in primo
luogo quelli appartenenti al mondo agricolo (i consorzi, gli
agricoltori), perché probabilmente loro, più di altri, hanno
toccato con mano durante la passata stagione il problema della
mancanza di acqua e della siccità legata al cambiamento climatico
e, più di altri, sollecitano un Piano di tutela delle acque che
vada a garantire un utilizzo equilibrato delle acque, il quale non
sottovaluti la funzione irrigua (questa è la loro preoccupazione) a
vantaggio di altre funzioni, magari economicamente nell'immediato
più redditizie, ma che nel lungo periodo potrebbero determinare
invece grandi cambiamenti nel territorio e nella campagna,
addirittura di portata irreversibile.
È urgente e necessario definire nuovi iter di concessione che
includano, come previsto dal piano, la partecipazione territoriale
dei singoli, ma anche dei consorzi. Abbiamo avuto modo in III
Commissione di assistere ad audizioni che abbiamo trovato
particolarmente preoccupanti, non in fase di esame del Piano di
tutela delle acque, ma in merito all'utilizzo e ai conflitti che ci
sono sull'utilizzo delle acque tra il mondo idroelettrico e il
mondo agricolo. Voglio ricordare la vicenda del consorzio del Ru
Grenze. Vorremmo pertanto che al più presto fosse messa a punto la
normativa per evitare che situazioni di quel tipo possano
verificarsi. Il PTA è sicuramente uno strumento lungimirante,
Assessore, quindi non lo si lasci cadere e si cerchi di accelerarne
l'iter.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK