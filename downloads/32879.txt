Consiglio Regionale della Valle d'Aosta - Oggetto del Consiglio n. 1425 del 20 ottobre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1425 del 20 ottobre 2010 - Resoconto
OGGETTO N. 1425/XIII - Interpellanza: "Redazione del
notiziario regionale degli appalti e delle concessioni".
Interpellanza
Richiamata la legge regionale 20 giugno 1996, n. 12, e in
particolare l'articolo 41, in base al quale è disciplinato
l'osservatorio regionale dei lavori pubblici, istituito al fine di
garantire l'osservanza di alcuni principi fondamentali dettati
dall'art. 97 della Costituzione, quali l'esercizio dell'attività
amministrativa secondo criteri di efficienza ed efficacia, la
certezza dei risultati, l'uniformità dei comportamenti e l'utilizzo
di procedure improntate a tempestività, trasparenza e
correttezza;
Considerato che la banca dati-osservatorio dei lavori
pubblici svolge anche le funzioni dell'Osservatorio regionale degli
appalti e concessioni pubbliche, di cui alla legge regionale 23
febbraio 1993, n. 9, ed ha fra l'altro il compito di redarre e
pubblicare semestralmente il notiziario regionale degli appalti e
delle concessioni;
Atteso che tale notiziario, ai sensi dell'art. 8 della legge
17 febbraio 1987, n. 80 (Norme straordinarie per l'accelerazione
dell'esecuzione delle opere pubbliche) deve dare conto delle gare
d'appalto esperite nei sei mesi precedenti la sua pubblicazione
oltre alle concessioni affidate e agli appalti, subappalti e
concessioni ultimati sempre nello stesso periodo, cioè nei sei mesi
precedenti la sua pubblicazione;
Considerata anche l'utilità che tali dati, debitamente
elaborati, dovrebbero rivestire se presi a riferimento per la
stesura di linee guida da parte della Giunta regionale e gli
obblighi che derivano alla Regione dalla normativa nazionale in
materia di contratti pubblici;
Visto che l'ultima pubblicazione del suddetto notiziario
risale al 2° semestre dell'anno 2008;
il sottoscritto Consigliere regionale
Interpella
l'Assessore competente per sapere:
1) se la raccolta dei dati necessari all'alimentazione della
banca dati-osservatorio dei lavori pubblici è stata regolarmente
svolta nel periodo 2009-1° semestre 2010;
2) se il notiziario regionale degli appalti e delle
concessioni, nello stesso periodo di cui al punto precedente è
stato regolarmente redatto ed inviato a tutte le categorie
interessate, oltre che agli enti locali ed agli altri enti pubblici
appaltanti;
3) perché non è stato dato corso alla pubblicazione del
notiziario regionale sul sito ufficiale della Regione Autonoma
Valle d'Aosta.
F.to: Chatrian
Président
- La parole au Vice-président Chatrian.
Chatrian (ALPE)
- Grazie Presidente.
Abbiamo ritenuto importante presentare questa iniziativa
soprattutto per fare il punto della situazione sul nostro
Osservatorio, precisamente sull'alimentazione del nostro
Osservatorio. Riteniamo che sul tavolo in questo momento si debba
mettere la crisi, le difficoltà delle nostre imprese, le qualità
ma, a nostro avviso, la trasparenza e la legalità sono alla base di
tutto, quindi tali dati che devono essere noti, chiari, sono
importanti e devono, a nostro avviso, essere a disposizione,
proprio per contribuire al settore legato agli appalti pubblici,
alle amministrazioni, alle aziende aggiudicatrici, agli altri
soggetti che operano in tale settore, avere proprio nero su bianco
tutti i dati per poter confrontarsi, per poter sapere, per poter
anche esemplificare la situazione regionale.
I tre quesiti sono puntuali, chiediamo: a che punto è
l'alimentazione della banca dati dell'Osservatorio; il punto della
situazione del notiziario regionale legato alle concessioni; se dal
punto di vista della pubblicazione, il notiziario regionale è
sempre alimentato sul sito regionale. Abbiamo avuto delle
segnalazioni di difficoltà, quindi chiediamo la situazione nel suo
complesso. Grazie.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Sulla base delle informazioni
fornite dall'Osservatorio regionale dei lavori pubblici, posso così
sintetizzare. Al primo quesito, la raccolta dati prosegue
regolarmente ed è stata puntualmente svolta nel periodo 2009 e
primo semestre 2010. La banca dati-Osservatorio dei lavori pubblici
svolge, conformemente alla deliberazione della Giunta regionale del
2008, n. 1588, le competenze di cui all'articolo 7 del decreto
legislativo n. 163/2006, che ha richiamato anche Chatrian, Codice
dei contratti pubblici, lavori, servizi e forniture relative alla
sezione regionale per la Valle d'Aosta dell'Osservatorio e
contratti pubblici dell'Autorità per la vigilanza dei contratti
pubblici, lavori, servizi e forniture, ossia si è implementato. In
relazione a tale nuova attribuzione, la raccolta dati si è estesa
dai soli contratti pubblici di lavori ai contratti di servizio e
forniture di importo a base di affidamento maggiori di 150.000 euro
nei settori ordinari e speciali, quindi si è molto implementato dal
2009. Per dare adempimento ai nuovi compiti aggiuntivi
dell'Osservatorio, è stato realizzato un nuovo programma
applicativo operativo dal 1° gennaio 2009 ed entrato a regime nel
corso del medesimo anno. La banca dati-Osservatorio dei lavori
pubblici è dunque operativa dal 1° gennaio 2009 nelle nuove vesti
di Osservatorio per la Valle d'Aosta dei contratti pubblici come
prima specificato. In tale direzione nei medesimi tempi si sono
mosse anche le altre Regioni, con l'estensione delle competenze e
le interazioni con le stazioni appaltanti sono aumentate in numero
e in complessità. Particolare attenzione è stata posta per
garantire supporto all'utenza, in quanto il sistema ha coinvolto
nuovi utenti pari a 347 utenti attualmente accreditati. L'attività
di sviluppo e di evoluzione dell'applicativo è proseguita nel corso
del 2009 ed oggi sono in corso le attività per estendere
ulteriormente le funzionalità dell'Osservatorio dei contratti.
Per quanto riguarda il quesito n. 2, per il periodo 2009 e 1°
settembre 2010 sono in corso le attività per giungere a pubblicare
il notiziario informativo per il 2009 entro la fine del corrente
anno. Il ritardo della redazione del notiziario è da ascrivere
essenzialmente alle indispensabili e rilevanti innovazioni del
sistema informativo, cui si è fatto cenno in precedenza, ossia
all'implementazione di quello che è stato richiesto. Si evidenzia
che il ritardo vi è in tutte le regioni, precisamente - possiamo
fare due casi esemplificativi - il vicino Piemonte presenterà il
notiziario 2009 il prossimo 17 novembre, mentre la Provincia di
Trento non prevede attualmente la possibilità di pubblicare il
notiziario, ma si è limitata a rendere disponibili alcuni
report
informativi sui lavori pubblici del 2009, quindi
pensa di andare al 2011. Il 2009 è stato un anno di affinamento
della procedura e di supporto alle stazioni appaltanti, mentre nel
corso del 2010 è stato realizzato il nuovo programma informativo
per l'analisi dei dati e la redazione dei
report
informativi, costituenti il notiziario, direttamente presso
l'ufficio dell'Osservatorio regionale con il supporto della
Direzione sistemi informativi. Si deve altresì tener conto che
l'elaborazione e la pubblicazione dei
report
informativi,
costituenti il notiziario, è preceduta dal controllo delle
informazioni ritenute non coerenti e dal recupero delle
informazioni omesse, ossia c'è un lavoro di verifica.
Sul quesito n. 3 possiamo dire che il notiziario riferito al
primo e al secondo semestre 2009 non è stato oggi pubblicato per le
ragioni che abbiamo appena detto sul sito ufficiale della Regione;
tuttavia se ne prevede comunque la pubblicazione entro la fine di
quest'anno, non del prossimo anno, ma già quest'anno.
Président
- La parole au Vice-président Chatrian.
Chatrian (ALPE)
- Grazie Presidente.
Prendiamo atto della motivazione che l'Assessore ci ha fornito
da una parte e dall'altra però la nostra iniziativa mirava a
conoscere bene la situazione e anche le difficoltà come sono state
esplicitate. Assessore, le chiediamo però uno sforzo che, a nostro
avviso, non c'è stato quanto meno fino ad oggi. Ci dice che entro
fine anno il tutto sarà pubblicato. Siamo venuti a conoscenza che
venerdì sia stato organizzato dal Presidente Rollandin, nella sua
qualità di Prefetto, e anche dal Questore un incontro sul Convegno
in merito alle organizzazioni criminali nazionali, internazionali e
transnazionali; saremo presenti, ascolteremo molto attentamente.
Chiediamo però uno sforzo, a lei piacciono, Presidente, i termini
"concreto", "reale", però nero su bianco uno sforzo, perché
veramente in un momento di difficoltà questi dati devono essere
alla portata di tutti. Non voglio poi... penso che sia la sede
opportuna per affrontare dossier delicati perché, come ha detto
prima l'Assessore Viérin, questo notiziario è sempre più grande e
importante, vi rientrano non solo i lavori pubblici, ma tutte le
forniture. È quindi un dossier tosto, ma sono dati tosti, sono dati
che devono essere elaborati, sono dati che devono essere portati a
conoscenza di tutti e con una certa trasparenza. Chiediamo quindi
un'accelerazione e un anno e mezzo è un po' tantino, Presidente,
per lei che è per le cose concrete. Su questo ci teniamo...
vigileremo se entro la fine anno... ma al termine di fine anno 2010
la richiesta è che sia alimentato correttamente e in tempo
possibilmente reale, altrimenti è tempo e denaro perso e -
probabilmente è la parte più delicata - non soddisfa gli obiettivi
per i quali è stato creato. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK