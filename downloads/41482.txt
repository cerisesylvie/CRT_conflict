Consiglio Regionale della Valle d'Aosta - Oggetto del Consiglio n. 604 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 604 del 17 aprile 2019 - Resoconto
OGGETTO N. 604/XV - Interrogazione: "Mancata pubblicazione
sul sito della Regione del bando riguardante "Sostegno agli
investimenti nelle aziende agricole-Giovani agricoltori"".
Farcoz (Président) -
Point n° 16 à l'ordre du jour. La
parole à l'Assesseur Viérin pour la réponse.
Viérin (AV) -
Intanto vorrei dire che il titolo di
quest'interrogazione non corrisponde ai contenuti, lo dico per chi
si occupa della titolazione: non è la mancata pubblicazione di un
bando, ma la scelta di non aprire in questo periodo un bando che è
stato aperto in passato e che sarà riaperto valutando le risorse
disponibili, che comunque ci saranno l'anno prossimo. Spiegherò
qual è stata la scelta.
Intanto vorrei dire che la "misura 4.1.1." è una delle più
importanti e interessanti, tant'è che nel 2016 sono state aperte
quattro finestre di questa misura. Sapete che il PSR ha delle
misure con le dotazioni finanziarie e bisogna calibrare le
dotazioni finanziarie in base alla tipologia di intervento.
Peraltro vorrei ricordare, collega Manfrin, che nella seconda metà
del 2017 modificammo anche i criteri per arrivare ad avere questo
sostegno, implementando sia la possibilità per i giovani che
percentualmente. Ci fu quindi una grande richiesta. A partire dal
2016 quattro finestre hanno avuto un'ottima adesione: sono state
presentate 412 domande, quelle che servono per rifare il parco
macchine, per riavere la possibilità di avere attrezzi agricoli, la
meccanizzazione e l'innovazione dell'azienda agricola.
Complessivamente queste 412 domande sono un dato molto
importante.
L'ultimo bando è piuttosto recente, bisogna calcolare che
l'ultimo bando per potervi accedere è del 27 settembre 2018, quindi
di un periodo in cui le scelte non ricadevano su questo Governo. Si
è detto, ma anche giustamente, collega Manfrin - e credo che il
collega Gerandin lo potrà confermare -, che ci sono delle dotazioni
finanziarie. In questo caso sono 18 milioni di euro, e se per due o
tre anni si aprono per esempio sul rinnovo del parco macchine, si
può anche pensare - come è stato fatto per il 2019 che, ripeto, era
una programmazione solo "imbastita" - di andare su un'altra
misura.
Qual è stata la scelta? Di andare su quella dei giovani, e la
formazione dei giovani collima peraltro, perché ci sono nuovi
giovani che hanno espletato tutte le parti per rientrare appunto in
questa tipologia. Pertanto, in merito alla specifica richiesta del
perché nel 2019 non c'è stata l'apertura, è perché si può valutare
per esempio di riaprire per il 2020. Grosse domande in questo
periodo non ce ne sono state. A chi verrà a chiedere gli si dirà:
benissimo, è stato aperto fino all'autunno 2018, sul 2019 abbiamo
puntato sui giovani e per il 2020 vedremo le risorse ancora
disponibili, andremo ad aprire di nuovo questo bando che - come
ricordo - è stato aperto più volte. Nelle aziende agricole gestite
dai giovani agricoltori questo ha avuto un buon tiraggio e si è
ritenuto prioritario nel 2019 privilegiare questi investimenti sui
giovani per garantire un ricambio generazionale. Considerato
peraltro che i giovani agricoltori sono quasi una trentina per il
bando in corso, si è optato per un'apertura di 1.600.000 euro circa
sulla "4.1.1." del 2019; quindi non è che non è stata pubblicata,
si è aperta, ma sui giovani. Sono ancora disponibili delle risorse
sull'altra misura. Una volta espletato quello dei giovani, si
valuterà se ancora e di nuovo aprire quello per i mezzi. È quindi
più una questione di programmazione delle risorse, le si fa
collimare con le esigenze che sono state manifestate.
L'accordo, l'impegno è pertanto quello di dire: benissimo, fino
all'autunno del 2018 questo bando si è aperto più volte, ma per il
2019 si è deciso di aprirlo sui giovani. Questo ovviamente non sta
a significare che non si può riaprire un nuovo bando per il
2020.
Président -
La parole au collègue Manfrin pour la
réplique.
Manfrin (LEGA VDA) -
Assessore, a parte condividere il
fatto che chi ha titolato chiaramente ha errato la titolazione -
perché è corretto, infatti qui si parla del bando 4.1.1. e non del
bando 4.1.2., com'è stato erroneamente indicato, quello per i
giovani agricoltori -, io non posso però accettare come spiegazione
che, siccome è stato aperto a settembre 2018, allora per il 2019
non lo apriamo e poi vediamo nel 2020.
Come giustamente ha sostenuto, lei ci ha dato un dato
importante: questa è una delle misure più importanti e
interessanti, però nel 2019 non viene aperta, con una precisa
scelta. È giustamente importante, dato che ha citato che più di 400
aziende hanno deciso di aderire a questo bando, ma - come lei sa -
bisogna preparare dei progetti per aderire. A queste persone è
stato detto di preparare i bandi perché nel 2019 chiaramente ci
sarebbe stata anche questa apertura; sono stati fatti dei progetti,
erano pronti per essere presentati. Peraltro lei sa che il
finanziamento non avviene immediatamente quando si presenta il
progetto, ma chiaramente prevede tempistiche molto lunghe, lunghe
anche anni.
Non aprire il bando nel 2019 significa quindi procrastinare,
rinviare l'utilizzo di quei fondi e la realizzazione di quei
progetti per tre anni, significa fare un danno incalcolabile a chi
aveva fatto conto di poter utilizzare e poter aderire a quei
progetti. Glielo dico perché in Piemonte hanno fatto lo stesso
identico ragionamento: "no, finanziamo soltanto i giovani
agricoltori e non il bando 4.1.1.", ma poi si sono resi conto che
avevano commesso un errore, proprio per quello che le sto dicendo
in questo momento, ovvero che non posso finanziare a targhe
alterne; se io ometto di finanziare quel bando specifico creo un
danno che va a scaricarsi su diversi anni, nel futuro. Non si può
riaccendere come una lampadina un progetto, non si può riprendere
di punto in bianco e pensare che io presento un progetto oggi e più
in là mi viene finanziato. Tant'è vero che in Piemonte, accortisi a
quel punto dell'errore, hanno deciso di rifinanziarlo e di
riaprirlo nel 2019. Questo chiaramente è reperibile su qualsiasi
sito di informazione, ma anche semplicemente guardando il sito
relativo ai bandi del Piemonte.
Trovo pertanto particolarmente grave che non si sia aperto
questo bando e non ci sia l'intenzione di aprirlo per il 2019. Mi
auguro che si vada a rivedere questa decisione per venire incontro
a tutti coloro che portano avanti queste attività vitali che sono
parte della nostra identità, perché si va anche a tutelare un
territorio, lo si rende accogliente e bello. È tutto merito di
questa attività, che sicuramente porta un vantaggio economico,
porta un incremento della ricchezza della nostra Regione, ma porta
anche una tutela del nostro territorio e della nostra identità.
Lei ha ben ricordato che il Governo Spelgatti a settembre 2018
ha deciso di aprire e di finanziare questo bando. Ora io non posso
che esprimere sconcerto verso la conferma della mancata apertura
per il 2019.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK