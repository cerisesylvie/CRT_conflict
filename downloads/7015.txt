Consiglio Regionale della Valle d'Aosta - Oggetto del Consiglio n. 1518 del 26 settembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1518 del 26 settembre 1985 - Resoconto
OGGETTO N. 1518/VIII - APPROVAZIONE DI NUOVE NORME PER
L'ASSEGNAZIONE DI UNA BORSA DI STUDIO INTITOLATA ALLA MEMORIA DEL
PROF. PIETRO SAMUELE GERBAZ.
PRESIDENTE:
Do lettura del testo della delibera:
IL CONSIGLIO
- richiamate la deliberazione della Giunta regionale n. 4699 in
data : 5.10. 1981 e le proprie deliberazioni n. 503 in data
28.10.1981 e n. 246/VIII in data 14 dicembre 1983
Delibera
1°) di revocare la deliberazione della Giunta regionale n.
4699 in data 5.10. 1981;
2°) di approvare le sottoriportate norme per l'assegnazione
della borsa di studio istituita alla memoria del prof. Pietro
Samuele Gerbaz, per l'anno scolastico 1985/86.
ART. 1
Sono ammessi al concorso gli studenti che:
a)
siano cittadini italiani;
b)
siano residenti ed effettivamente domiciliati in
Valle d'Aosta;
c) abbiano conseguito in prima sessione il titolo di studio
valido per l'iscrizione alla classe che frequentano presso il Liceo
Ginnasio di Aosta, riportando una media di almeno 7/10 di profitto,
oppure il giudizio complessivo di almeno Buono se trattasi di
studenti che hanno conseguito la licenza di scuola media. Il voto
di condotta e quello di educazione fisica non sono computabili ai
fini della media;
d) appartengano ad una famiglia il cui annuo netto non superi
lire 20.000.000 per un nucleo composto di tre persone, elevabile di
lire 2.000.000 per ogni altra persona a carico.
Sono ammessi al concorso anche gli studenti che, non avendo
potuto per gravi e giustificati motivi sostenere gli esami nella
sessione estiva, abbiano conseguito nella sessione autunnale, il
titolo di studio valido per l'iscrizione alla classe che
frequentano, riportando la votazione richiesta.
ART. 2
Il legale rappresentante del concorrente, se minorenne, o il
concorrente stesso se ha già raggiunto la maggiore età, dovrà
presentare all'Assessorato regionale alla pubblica istruzione la
domanda di partecipazione al concorso in carta libera, unitamente
ai seguenti documenti;
a) certificati di residenza, di cittadinanza e stato di famiglia
dello studente, rilasciati in carta libera;
b)
certificato dei voti riportati per l'ammissione
alla classe frequentata;
c) dichiarazione attestante che il concorrente non gode di altre
borse di studio;
d) fotocopia della dichiarazione dei redditi relativa all'anno
1984 (101,740, ecc.), di tutti i componenti il nucleo familiare
produttori di reddito. Deve essere inoltre allegata fotocopia del
modello 108/A rilasciato dal competente ufficio al momento della
consegna;
e)
numero di codice fiscale del concorrente.
Le domande dovranno pervenire direttamente all'Assessorato
regionale alla Pubblica Istruzione, entro e non oltre il 29
novembre 1985, pena l'esclusione.
ART. 3
La graduatoria dei concorrenti, per i quali sia stata
accertata l'esistenza delle condizioni di ammissibilità previste
dall'art. 1, è effettuata secondo il merito di ciascuno. A parità
di merito hanno la precedenza nell'ordine seguente:
a) i figli di mutilati o invalidi;
b) i figli di agricoltori.
ART. 4
La borsa di studio non può essere assegnata al concorrente che
già gode di altre borse o sussidi di studio; qualora si verifichi
questo caso e il candidato non dichiari di optare per la borsa di
cui al presente regolamento, la borsa stessa dovrà essere revocata
e assegnata ad altro studente, seguendo l'ordine della graduatoria
dei concorrenti.
ART. 5
Alla designazione del vincitore provvederà una Commissione
nominata dall'Assessore alla Pubblica Istruzione che la presiede e
così composta:
- il Preside del Liceo Ginnasio di Aosta Membro
effettivo;
- uno studente designato dal Consiglio d'Istituto del Liceo
Ginnasio di Aosta - Membro effettivo;
- un rappresentante della famiglia GERBAZ - Membro
effettivo;
- il funzionario con la qualifica di vice-dirigente assegnato
al competente servizio dell'Assessorato alla Pubblica Istruzione o,
in caso di suo impedimento, un impiegato dello stesso servizio
appartenente alla carriera di concetto - Membro effettivo.
Non possono far parte della commissione i parenti o affini fino
al terzo grado dei partecipanti al concorso.
ART. 6
Il vincitore conserverà il diritto al la borsa di studio sino al
termine del corso di studi presso l'istituto frequentato, purchè
consegua annualmente, in prima sessione, la promozione alla classe
superiore, ottenendo una votazione media complessiva di almeno
7/10.
ART. 7
La borsa di studio è assegnata al vincitore e liquidata con
deliberazione della Giunta regionale, su proposta dell'Assessore
alla Pubblica Istruzione.
ART. 8
Al pagamento della borsa di studio si provvede su proposta
dell'Assessore alla Pubblica Istruzione.
Il mandato di pagamento è emesso a favore del legale
rappresentante dello studente, se minorenne, o dello studente
stesso, se ha raggiunto la maggiore età.
Qualora lo studente dichiarato vincitore abbandoni la scuola,
non sarà dato corso al pagamento della borsa e la stessa verrà
revocata.
PRESIDENTE:
Ricordo che la discussione generale è già
stata fatta. Metto in approvazione l'oggetto n. 42:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK