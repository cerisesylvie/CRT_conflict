Consiglio Regionale della Valle d'Aosta - Oggetto del Consiglio n. 348 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 348 del 29 giugno 1982 - Resoconto
OGGETTO N. 348/VII - REGIONALIZZAZIONE DELLA STRADA DI
ACCESSO ALLE FRAZIONI DI ARPUILLES ED EXCENEX IN COMUNE DI AOSTA.
(Interpellanza).
PRESIDENTE:
Do lettura dell'interpellanza presentata dal
Consigliere Faval:
INTERPELLANZA
Poiché da molto tempo si è manifestata l'opportunità di
regionalizzare la strada di accesso alle frazioni di Arpuilles ed
Excenex del Comune di Aosta
INTERPELLA
l'Assessore competente per conoscere a che punto è giunto
l'iter burocratico per il passaggio alla gestione regionale del
suddetto tratto della rete stradale del Comune di Aosta.
PRESIDENTE:
Il vicepresidente Faval ha chiesto di
parlare; ne ha facoltà.
FAVAL - (UV):
Non mi pare sia necessario aggiungere molto
a quanto è scritto nell'interpellanza - anche se questa è molto
succinta - in quanto si tratta solo di sottolineare l'esigenza di
addivenire finalmente alla regionalizzazione del tratto di strada
tra Aosta e le frazioni di Arpuilles e Excenex, che sono sempre
state trascurate dall'Amministrazione comunale.
Tali frazioni stanno avendo un incremento di presenze, hanno
vari bisogni durante l'inverno o la sede stradale anche nel periodo
estivo si presenta in modo non molto acconcio per consentire il
traffico, per cui vorrei sapere, dal momento che si è già parlato
di questa opportunità, a che punto sono le pratiche.
E:
Ha chiesto di parlare l'Assessore ai Lavori Pubblici
Borbey; ne ha facoltà.
BORBEY - (DC):
L'unica cosa che tengo a precisare è che
non è vero che abbiamo parlato parecchie volte di questa
regionalizzazione, perché in Consiglio regionale, nella prima
delibera di regionalizzazione di nuove strade, la Giunta regionale
si era presa degli impegni per la regionalizzazione della strada di
Saint-Barthélemy, della strada del Colle San Carlo e del tratto di
strada dall'église di Pollein sino al ponte di Quart.
Circa due mesi fa, mentre stavamo predisponendo le misurazioni e
la delibera, in un incontro che abbiamo avuto, è stata proposta
anche la regionalizzazione del tratto di strada di cui sta parlando
il Consigliere Faval. La Giunta regionale ha accolto questa
proposta e venerdì 2 p.v. ci sarà la delibera che, però, verrà in
Consiglio non prima del mese di settembre.
La Giunta regionale si è impegnata verso i Comuni interessati a
far si che lo sgombro neve del prossimo inverno sia già fatto a
cura dell'Amministrazione regionale.
PRESIDENTE:
Ha chiesto di parlare il vicepresidente
Faval; ne ha facoltà.
FAVAL - (UV):
Ringrazio l'Assessore per la risposta che
mi ha dato, perché soddisfa alle esigenze delle popolazioni che
abitano quelle zone.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK