Consiglio Regionale della Valle d'Aosta - Oggetto del Consiglio n. 1188 del 6 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1188 del 6 maggio 2015 - Resoconto
OGGETTO N. 1188/XIV - Interrogazione: "Interventi per
garantire i livelli occupazionali dei dipendenti della società AVDA
S.p.A.".
Président
- Pour la réponse, la parole à l'Assesseur
Marguerettaz.
Marguerettaz (UV) -
Rispetto alla prima domanda:
"quanti sono a tutt'oggi i dipendenti in servizio presso
AVDA"
, sulla base dei dati forniti dalla società di gestione, i
dipendenti a tutt'oggi in servizio presso la medesima sono
ventisette, di cui uno a chiamata. Fin dal gennaio 2013 alcuni
dipendenti e via via in numero sempre maggiore sono stati
assoggettati al regime di cassa integrazione e guadagni. Ad oggi la
situazione sembrerebbe la seguente: 4 dipendenti posti in cassa
integrazione fissa a zero ore, altri 3 dipendenti a turno
mensilmente vengono posti in cassa integrazione a zero ore, dei
restanti 20 un dipendente non è posto in cassa integrazione, mentre
gli altri 19 risultano posti in cassa integrazione fino ad un
massimo del 50 percento dell'orario.
Nella seconda domanda si chiede se ci sono stati dei passaggi
ufficiali. Sulla base dei dati in possesso alla Regione, in
particolare da quanto è riportato su alcuni verbali delle sedute
del consiglio di amministrazione, si rileva che in più occasioni
sono state chieste spiegazioni da parte dei rappresentanti
regionali al Presidente del Consiglio di amministrazione sia
riguardo all'intempestiva erogazione degli stipendi alle
maestranze, sia all'effettiva necessità di fruire del regime di
cassa integrazione guadagni per un numero così elevato di
dipendenti. Per contro i vertici AVDA hanno sempre evidenziato che
vi sono delle responsabilità da parte dell'Amministrazione
regionale e ci sono ovviamente dei motivi riconducibili alla crisi
economico-finanziaria generale. Inoltre, sempre parlando di
passaggi ufficiali, l'Assessorato ha svolto sin dal 2013 diversi
incontri con le rappresentanze sindacali al riguardo e ogni volta
abbiamo cercato di contribuire alla soluzione dei problemi dei
dipendenti e al pagamento, ancora questa settimana abbiamo ricevuto
una lettera di tutti i sindacati, per conoscenza l'hanno inviata ad
AVDA, dove richiedono il pagamento tempestivo degli stipendi e al
riguardo chiedono anche un incontro.
Punto tre delle domande:
"se l'Amministrazione regionale ha
corrisposto regolarmente..."
, l'Assessorato, ai sensi della
convenzione, dell'articolo 7 comma 2, tramite i suoi uffici pone in
liquidazione le fatture che AVDA emette allorquando la società
stessa ha comprovato attraverso la trasmissione...della
gestione...anche a mezzo
mail
, delle contabili...e dei
bonifici della banca d'appoggio che attestano l'avvenuto pagamento
degli stipendi ai propri dipendenti e dopo aver acquisito e
verificato la validità del DURC. Per alcune fatture, a dir la
verità una minima parte, è accaduto che AVDA non ottemperasse in
modo tempestivo alle disposizioni di cui sopra, ma dal ricevimento
della documentazione, salvo disponibilità di cassa degli ultimi
mesi o indicazioni diverse provenienti dall'Avvocatura regionale,
blocco dei creditori per pignoramenti di terzi, a volte accade...la
Regione ha sempre liquidato il corrispettivo nel rispetto dei tempi
previsti. Lei mi ha chiesto i canoni di gestione, poi ci sono delle
fatture che attengono a dei lavori straordinari, lì a volte ci sono
delle contestazioni, ma è un altro argomento.
Il punto 4:
"se è già stato intrapreso un percorso volto a
garantire gli attuali livelli occupazionali..."
, ovviamente
questo percorso è riconducibile alla risoluzione che abbiamo
approvato, dove, nell'ambito di questa revisione del
master
plan
, andranno individuati i livelli minimi per l'attività
aeroportuale e conseguentemente i livelli occupazionali. È chiaro
che comunque quale che sia la soluzione sappiamo benissimo che, per
far funzionare un aeroporto, abbiamo la necessità di avere
un'infrastruttura che tenga conto delle sicurezze e delle norme
attuali per cui riteniamo che un livello occupazionale importante
sia sempre necessario.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
In questa triste vicenda dell'aeroporto di Aosta la cenerentola,
quelli di cui si sono dimenticati un po' tutti sono appunto i
dipendenti, che ormai da mesi soffrono questo disagio, perché alla
fine lo stipendio che non ti arriva a fine mese, se è l'unica fonte
di sostentamento, non è che sia una cosa piacevole. D'altro canto
anche qui si assiste al palleggio di responsabilità tra la società
e la Regione, è sempre difficile alla fine riuscire a capire di chi
sia la responsabilità di quello che sta accadendo, di certo a noi è
parso che l'azione dei rappresentanti della Regione nell'ambito del
consiglio di amministrazione sia un'azione sostanzialmente debole.
Certamente la Regione non è socio di maggioranza, lo capiamo,
quindi non è che ha la facoltà di decidere, comunque c'è sempre un
oltre 40 percento del controllo della società e quindi qualche
volta forse varrebbe la spesa di fare la voce un pochettino più
forte. I nostri rappresentanti dovrebbero parlare, dovrebbero
sinceramente far sapere quanto meno all'esterno quello che stanno
facendo all'interno del consiglio di amministrazione per sbloccare
la situazione, perché tutte le volte urlare al cattivo Presidente
di AVDA che non li lascia parlare, che non gli dà i documenti...va
beh, c'è anche un limite a questo, bisognerebbe ad un certo punto
intervenire e fare qualcosa di concreto perché poi alla fine questi
- tra virgolette - "nostri rappresentanti" all'interno del
consiglio di amministrazione sono comunque pagati, se non sbaglio,
si beccano 10.000 euro all'anno per andare...
(interruzione di un Consigliere, fuori microfono)
...sì, teoricamente adesso non lo so...beh, comunque è previsto
questo pagamento, non so se i soldi li abbiano poi percepiti o
meno. Se non li avessero percepiti, io non ci troverei niente di
male, perché come non arrivano i soldi ai dipendenti non vedo
perché ci dobbiamo scandalizzare se non arrivano ai consiglieri di
amministrazione, che magari stanno anche meglio dei dipendenti
perché fanno questo come secondo, terzo, quarto o quinto lavoro e
quindi direi che questa è l'ultima delle mie preoccupazioni.
È ovvio che bisognerà arrivare però ad una sintesi. Adesso noi
qui vediamo che c'è la sorte comunque di 27 lavoratori, magari c'è
una ventina...ci sono venticinque-ventisette famiglie che sono
appese sostanzialmente ad una situazione che non dà nessuna
certezza, nessuna garanzia, ma questo - e vorrei che sia chiaro -
non perché si voglia dare alla Regione una funzione di istituzione,
di assistenza e beneficienza, ma perché nella misura in cui io non
so qual è il mio futuro, se ho delle opportunità diverse,
ovviamente non so bene che cosa fare, perché a questi lavoratori si
potrebbero anche presentare in questo lasso di tempo delle
opportunità di lavoro alternative, quindi, non sapendo se
rimarranno in forza alla società, o verranno assorbiti in un'altra
società, o comunque avranno la garanzia del posto di lavoro, sono
impossibilitati anche a gestire il proprio futuro. Qui quindi si
chiederebbe semplicemente un'azione seria della serie: "se tu devi
far morire qualcuno, è meglio che glielo dici prima"; se sai che
qualcosa chiuderà, è meglio che sia chiaro, poi si cercherà una
soluzione, però bisogna essere seri in questo momento. Quando sento
parlare poi di
master plan
, di livelli occupazionali, mi
vengono i brividi perché ho acquisito da poco tutti gli studi di
fattibilità che erano stati fatti per la sostenibilità
dell'aeroporto e andando a vedere i dati che erano stati messi
all'interno...studi che, tra l'altro, ci sono costati centinaia di
migliaia di euro, ma poi di questo parleremo in un prossimo
Consiglio...beh, sinceramente, io non so come chi ha fatto questi
studi poteva ipotizzare dei dati del genere, un andirivieni di
aerei che faceva paura, passeggeri, parlavano addirittura di 35.000
passeggeri all'anno, delle cose che...noi abbiamo anche pagato per
queste "ciofeche"! Quando quindi sento parlare di
master
plan
, dico andiamoci piano perché
master plan
...vedremo
anche a chi facciamo fare questi studi. Io spero che questa volta
ci sia un pochettino più di attenzione perché, se ci fanno degli
studi del genere, io capisco la preoccupazione dei lavoratori e
sinceramente sono preoccupato anch'io per la sorte dei
lavoratori.
Presidente
- Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK