Consiglio Regionale della Valle d'Aosta - Oggetto del Consiglio n. 295 del 11 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 295 del 11 gennaio 1984 - Resoconto
OGGETTO N. 295/VIII - APPROVAZIONE DEL REGOLAMENTO DELLA
CONSULTA REGIONALE PER LA CONDIZIONE FEMMINILE AI SENSI
DELL'ART. 9 DELLA L.R. 23.6.1983, N. 65.
PRESIDENTE:
Do lettura del testo delle delibera:
IL CONSIGLIO REGIONALE
ai sensi dell'art. 9 della L.R. 23.6.1983, n. 65,
DELIBERA
di approvare nel sottoriportato testo il regolamento interno
della Consulta regionale per la condizione femminile.
ART. 1
La Consulta regionale per la condizione femminile è un organo
istituito in base alla legge regionale 23 giugno 1983, n.
65.
Sono organi della Consulta.
L'Assemblea
La Presidente
Il Comitato esecutivo
ART. 2
L'Assemblea della Consulta è costituita dalle rappresentanti
aventi diritto di voto.
Hanno diritto di voto le consultrici nominate ai sensi
dell'art. 3 della legge istitutiva o, in loro assenza, le
rispettive supplenti.
Fanno parte del Comitato esecutivo:
La Presidente della Consulta
La Vice-Presidente
La Segretaria
Due Consigliere
ART. 3
Le sedute della Consulta sono di regola pubbliche, salvo
diversa decisione del Comitato esecutivo o dell'Assemblea.
Il pubblico ammesso non ha diritto di intervento né può
manifestare approvazione o dissenso.
Alle rappresentanti supplenti viene riconosciuto il diritto
di intervento.
La persona che turbi l'ordine è, su ordine della Presidente,
immediatamente allontanata.
ART. 4
La Consulta si riunisce in seduta ordinaria almeno una volta
al mese e, in seduta straordinaria, su richiesta scritta e
motivata, rivolta alla Presidente, di almeno un quinto delle
componenti l'Assemblea. In tal caso la convocazione deve essere
fatta entro quindici giorni dalla ricezione della
richiesta.
Il Comitato esecutivo convoca l'Assemblea qualora lo ritenga
necessario e ogni volta che alla Consulta vengano richiesti pareri
dagli organi regionali.
In apertura di seduta, nuovi punti potranno essere iscritti
all'ordine del giorno previa approvazione della maggioranza
dell'Assemblea.
ART. 5
La seduta dell'Assemblea è aperta e chiusa dalla Presidente e
di essa è redatto verbale che viene distribuito, letto e approvato,
salvo osservazioni all'inizio della seduta successiva.
ART. 6
La seduta dell'Assemblea è valida quando sia presente la metà
più una delle sue componenti in carica.
In mancanza del numero legale la Consulta sarà riconvocata
con uguale ordine del giorno e la seduta sarà valida quando sia
presente un terzo delle aventi diritto al voto.
La Consultrice che per tre volte consecutive e senza
giustificato motivo non partecipa alle sedute dell'Assemblea e non
si fa sostituire, decade dall'incarico.
La decadenza è pronunciata dall'Assemblea e non opera nei
confronti della associazione o del gruppo di appartenenza, se
quest'ultimo nominerà entro trenta giorni una nuova
rappresentante.
ART. 7
La Consulta verifica annualmente per mezzo di un apposito
gruppo di lavoro la sussistenza dei requisiti di cui all'articolo 3
della legge istitutiva.
Analoga verifica sarà effettuata per l'ammissione alla
Consulta dei nuovi gruppi organizzati che saranno ammessi con
l'approvazione della maggioranza
assoluta delle componenti l'Assemblea.
ART. 8
L'elezione della Presidente avviene a scrutinio segreto ed a
maggioranza assoluta delle componenti l'Assemblea.
Se nessuna candidata ottiene tale maggioranza, si procede ad
una votazione di ballottaggio fra le due candidate che hanno
ottenuto il maggior numero di voti. In caso di parità, è eletta la
più anziana
di età.
L'elezione della Vice-Presidente, della Segretaria e delle
due Consigliere avviene con votazioni separate a scrutinio segreto
e risulta eletta la candidata che ha ottenuto il maggior numero di
voti.
La Presidente e le altre componenti il Comitato esecutivo
rimangono in carica un anno e possono essere immediatamente
rielette una sola volta.
ART. 9
La Presidente ha la rappresentanza della Consulta. Assicura
il buon andamento dei suoi lavori garantendo il rispetto delle
norme della legge e del regolamento della Consulta.
utela le prerogative delle rappresentanti ed assicura
l'esercizio dei loro diritti.
La Vice-Presidente collabora con la Presidente e la
sostituisce in caso di assenza o impedimento.
Il Comitato esecutivo ha compiti di coordinamento, cura il
funzionamento dei Gruppi di lavoro mantenendo i rapporti di questi
con l'Assemblea e coordina l'attività del centro di informazione e
consulenza di cui al punto 8 dell'art. 2 della legge
istitutiva.
La Segretaria cura la stesura dei verbali dell'Assemblea e
l'amministrazione dei fondi a disposizione della Consulta
aggiornando l'Assemblea sulla situazione finanziaria.
ART. 10
L'Assemblea può nominare Gruppi di lavoro a seconda del
proprio programma e di tali gruppi definisce le finalità.
Possono far parte dei Gruppi di lavoro rappresentanti
effettive e supplenti.
Ogni Gruppo nomina una sua coordinatrice che ha il compito di
regolarne i lavori e di mantenerlo in costante rapporto con il
Comitato esecutivo. I Gruppi di lavoro per svolgere le proprie
attività possono avvalersi dei contributi e collegamenti esterni
che ritengono necessari per assolvere il mandato ricevuto
dall'Assemblea.
ART. 11
Le proposte di modifiche al presente Regolamento sono
deliberate a maggioranza dei due terzi delle componenti
l'Assemblea.
ART. 12
Per quanto non espressamente previsto dal presente
Regolamento, si applicano, se compatibili, le norme del regolamento
del Consiglio regionale.
PRESIDENTE:
Si tratta di un atto dovuto in relazione alla
legge che è stata approvata all'unanimità da questo Consiglio,
sulla condizione femminile. La Consulta ha provveduto a redigere un
regolamento, che per legge deve essere approvato dal Consiglio
regionale.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK