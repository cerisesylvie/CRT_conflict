Consiglio Regionale della Valle d'Aosta - Oggetto del Consiglio n. 4281 del 10 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4281 del 10 marzo 1993 - Resoconto
OGGETTO N. 4281/IX Ricerca di una soluzione adeguata per la
realizzazione del raccordo autostradale del Gran San Bernardo
(Interpellanza).
Interpellanza Il recente arresto di alcuni imprenditori,
nell'ambito dell'inchiesta sul raccordo autostradale del Gran San
Bernardo, ha evidenziato ulteriormente le illegalità che hanno
accompagnato l'approvazione di tale progetto e l'affidamento dei
lavori.
Tutti i presupposti di urgenza su cui si basava un progetto
inadeguato sono del resto caduti essendo state ampiamente superate
le scadenze di legge per la ultimazione dei lavori.
In tale contesto appare indispensabile provvedere ad una
revisione del progetto arrivando all'adozione di una variante che
permetta di spostare la localizzazione degli svincoli e di salvare
casa Faverge.
Tutto ciò premesso, e ricordato che nella seduta del Consiglio
regionale del 25 febbraio 1992 l'Assessore ai Lavori Pubblici aveva
preannunciato un incontro fra la Regione e il Ministro dei Lavori
Pubblici per concordare le iniziative da assumere;
il sottoscritto Consigliere regionale del Gruppo Verde
Alternativo
Interpella
la Giunta regionale per sapere:
1) in che data si è svolto l'incontro fra Regione e Ministro dei
Lavori Pubblici e quali esiti ha dato tale incontro;
2) che cosa si intende fare per dare una soluzione adeguata al
problema, nel senso indicato dagli abitanti della frazione di
Signayes.
F.to: Riccarand.
Presidente
Ha chiesto di illustrare l'interpellanza il
Consigliere Riccarand, ne ha facoltà.
Riccarand (VA)
Questa interpellanza richiama nelle
premesse la inchiesta della magistratura di Aosta relativamente
alla questione dell'accordo Gran San Bernardo.
Questa interpellanza era stata presentata il 25 febbraio, quindi
non aveva potuto tener conto delle ultime vicende; vi è infatti il
riferimento al recente arresto di alcuni imprenditori, adesso
sappiamo che l'inchiesta si è estesa a personaggi politici,
parlamentari, probabilmente personaggi politici importanti della
Valle d'Aosta, funzionari, tecnici, inoltre avvisi di garanzia sono
stati inviati al presidente e ad alcuni dirigenti della SAV
eccetera. È una inchiesta che sta facendo emergere le illegalità
diffuse e gravi che hanno accompagnato l'iter di questo progetto,
in particolare le illegalità e i fenomeni di corruzione che hanno
accompagnato l'inserimento di questo progetto all'interno delle
Colombiadi.
L'inserimento del raccordo autostradale del Gran San Bernardo
all'interno del programma delle manifestazioni colombiane di Genova
è la chiave per capire tutto quello che è successo ed è anche il
motivo di fondo che ha determinato i problemi che più volte in
questo Consiglio abbiamo dovuto affrontare, soprattutto per quanto
riguarda il tipo di progetto che è stato fatto in relazione
all'abitato della frazione di Signayes.
L'inserimento all'interno delle Colombiadi ha infatti
significato che il progetto è stato discusso molto affrettatamente
in sede delle famose conferenze dei servizi, senza un
approfondimento reale da parte degli organi della Regione e da
parte degli organi del comune di Aosta e degli altri comuni
interessati, con il risultato di avere una progettazione
approssimativa, accompagnata da affermazioni false e da elaborati
progettuali del tutto inadeguati. Il risultato è stato un progetto
che si è rivelato negativo rispetto alle conseguenze, in
particolare per quanto riguarda la frazione di Signayes, con le
proteste giuste da parte degli abitanti. Ricordo che in questo
Consiglio il primo atto è stato una petizione presentata da un
centinaio di abitanti di Signayes nel settembre 1991, dopo di che
ci sono state ulteriori prese di posizione, fino alla mobilitazione
che ormai da una settimana viene portata avanti dagli abitanti
della frazione, perché siamo arrivati ad un momento decisivo.
Infatti nell'arco degli ultimi dieci giorni la situazione è
cambiata in modo profondo rispetto ai dati che avevamo prima,
perché quella inchiesta della magistratura che prima richiamavo ha
fatto emergere alla luce del sole un quadro di illegalità che prima
avevamo solo ipotizzato, ma non avevamo elementi reali, fattuali
per indicarlo. Ora questo sta emergendo e sta emergendo in forme
ancora più gravi di quello che avremmo potuto ipotizzare.
Ricordo che avevo parlato un mese fa in Consiglio di falso
ideologico, qui siamo ben oltre il falso ideologico, le turbative
d'asta; qui siamo di fronte ad episodi di corruzione molto gravi
che hanno accompagnato questa vicenda. Questo è il primo dato che
cambia, non ci si può in un quadro di illegalità diffusa venire a
dire che non si può toccare niente perché ci sono state certe
decisioni. Quelle decisioni sono state prese non serenamente, non
in base a norme di legge, ma dietro impulsi di denaro, dietro a
bustarelle e a tangenti versate in centinaia e centinaia di milioni
(i dati che trapelano sono di oltre un miliardo) e quindi
sicuramente non erano delle scelte corrette dal punto di vista
giuridico.
L'altro dato che spinge ad una soluzione urgente è rappresentato
dal fatto che l'avanzare dei lavori, in particolare nella galleria
di Signayes, rende urgente una decisione ferma da parte degli
organi competenti, altrimenti si arriverebbe ad un punto in cui i
lavori pregiudicherebbero soluzioni alternative così come sono
richieste dagli abitanti di Signayes. Sappiamo che la richiesta di
variante formulata dal comitato di Signayes prevede una uscita
dalla galleria di circa 4 metri più in alto rispetto alla uscita
prevista attualmente; questo significa che ci deve essere una
omogeneità di pendenza in galleria che va programmata nel tempo,
per cui bisogna intervenire quando lo scavo non è ancora arrivato
ad un punto in cui si determinerebbe una diversità di pendenze
eccessiva. E siamo proprio in quel punto lì; siamo arrivati ad un
punto dello scavo in galleria in cui se si va oltre si pregiudica
una soluzione differente. Da qui la necessità urgente di arrivare
ad una presa di posizione definitiva, cioè dire esattamente, vista
la situazione che si è creata, visto il quadro complessivo, viste
le esigenze che ci sono, cosa si vuol fare.
Nei giorni scorsi ci sono state delle prese di posizione molto
importanti; c'è stata una posizione del consiglio di frazione di
Signayes che ha detto no alla variante tecnica come proposta da un
gruppo di lavoro, che però non risolveva i problemi dell'abitato
perché manteneva l'uscita in località Faverge con l'abbattimento
della casa Faverge con l'uscita nel mezzo di questo gruppo di
abitati e senza andare a nord dell'ultima casa della frazione, come
veniva richiesto. C'è stato un pronunciamento di tutto il consiglio
comunale di Aosta, che ha detto no a questa variante tecnica
proposta dal gruppo di lavoro, ma ha detto no anche al progetto
approvato in sede di conferenza di servizi nel luglio 1991, in cui
fra l'altro il comune di Aosta era presente con un suo
rappresentante. In quella occasione il comune di Aosta proprio per
quel tipo di procedura non aveva espresso un parere negativo, però
adesso, di fronte alla situazione che si è creata con un
approfondimento del progetto, di fronte alle contestazioni degli
abitanti, ha deciso alla unanimità che quel tipo di progetto, quel
tipo di variante proposta non va bene, che bisogna accogliere la
proposta presentata dal comitato di Signayes.
C'è stata una lettera del Presidente della Giunta regionale alla
SAV nei giorni scorsi, in cui ha chiesto alla SAV di soprassedere a
lavori che possono compromettere una soluzione alternativa, che
deve essere definita nei suoi aspetti progettuali e attuata.
Di fronte a queste posizioni credo ci sia un mutamento di
indirizzo che è quello che avevamo auspicato in passato, che va
nella direzione richiesta dagli abitanti, ma che deve essere
formalizzato chiaramente in questo Consiglio, e da questa volontà
politica che deve emergere dal Consiglio devono scaturire delle
scelte conseguenti, operative, che vadano nel senso di evitare
lavori che possono pregiudicare una soluzione alternativa e di
individuare altresì con il Ministero competente, con l'ANAS e con
la SAV, gli strumenti operativi perché una variante valida venga
approvata in tempi rapidi.
Ho visto che nel documento approvato dal Consiglio comunale di
Aosta c'è l'impegno di approvare in tempi rapidissimi la variante
che viene proposta, lo stesso impegno lo possiamo assumere come
Regione Valle d'Aosta, per cui credo che i tempi per l'approvazione
di una variante possano essere rapidi se c'è questa volontà.
L'interpellanza vuole avere dei chiarimenti da parte della
Giunta per quanto riguarda le volontà complessive dell'esecutivo
regionale rispetto a questa situazione.
Presidente
Ha chiesto di parlare l'Assessore ai
Lavori Pubblici, Vallet.
Vallet (UV)
Je dois dire avant tout que la
rencontre que nous avions demandée au Ministre des Travaux Publics,
M. Merloni, a été fixée pour vendredi prochain à 10 h..
La situation commence à s'éclaircir, dans le sens que, étant
partis avec le projet qui avait été approuvé par la conférence des
services, ayant examiné au mois de juillet les requêtes de changer
le même projet, ayant travaillé en tenant compte de la discipline
assez ponctuelle qui avait été fixée par les organes de l'ANAS,
surtout au point de vue des temps et de la démarche administrative,
étant changé depuis lors les conditions, étant donné que les temps
évidemment n'ont pas été respectés, étant donné que toute une série
des perplexités a été soulevée quant à la validité des
autorisations, nous avions dans le temps demandé des réponses au
Ministre des Travaux Publics, surtout en ce qui concerne le
discours des autorisations.
Ayant maintenant constaté le travail que le groupe de travail a
fait en étudiant la variante qui a été proposée maintenant par la
société des autoroutes, ayant pris acte que le conseil des hameaux
et le conseil communal d'Aoste ont repoussé cette variante, et que
le conseil communal d'Aoste a maintenant aussi déclaré sa
contrariété au projet approuvé à son temps par la conférence des
services, il est évident qu'il s'agit en ce moment de trouver les
instruments qui puissent nous permettre d'étudier et donc réaliser
un tracé différent qui puisse tenir compte des observations.
C'est dans ce sens que nous irons à la rencontre avec le
Ministre, pour comprendre quels sont les instruments qu'on a à
disposition pour définir la question des temps de réalisation, pour
définir les problèmes concernant l'arrêt des travaux qui est
nécessaire pour permettre l'approbation du projet de variante et
pour comprendre si la discipline qui au mois de juillet avait été
posée est encore la même ou si elle n'existe plus. Dans ce dernier
cas il est évident qu'on a un espace de manoeuvre plus ample.
C'est donc en ce sens que le Président de la Junte a envoyé deux
lettres à la société des autoroutes pour demander de tenir compte
de ces exigences et donc de ne pas procéder avec des travaux qui
pourraient mettre en discussion un éventuel changement du
tracé.
Presidente Ha chiesto di parlare per la replica il Consigliere
Riccarand.
Riccarand (VA)
Sono parzialmente soddisfatto della
risposta dell'Assessore, perché mi sembra che esprima comunque una
volontà di modificare precedenti posizioni che erano a mio avviso
troppo appiattite rispetto alle esigenze poste dalla SAV. Mi sembra
che la volontà che sta emergendo sia quella di dare una risposta
positiva alle richieste degli abitanti e di fermare quei lavori che
possono pregiudicare la variante; a questo proposito vorrei
chiarire che la richiesta non è mai stata quella di bloccare tutti
i lavori, né è necessario farlo del resto, si tratta di bloccare
soltanto quei lavori che sono strettamente collegati ad un discorso
di pendenze.
Quindi, se emerge un accordo di andare a modificare il tracciato
ed a fare una variante, si possono calcolare subito le nuove
pendenze, non è necessario bloccare per un lungo periodo i
lavori.
Gli ingegneri queste cose le fanno molto rapidamente perché per
un lungo tratto lo sviluppo della galleria non verrebbe modificato;
si tratta solo di modificare leggermente le pendenze, ma per un
lungo tratto, ripeto, la galleria non verrebbe modificata nel suo
tracciato.
Mi pare che questa posizione, che già del resto era contenuta
nella lettera del Presidente della Giunta, sia sostanzialmente
confermata da quello che diceva adesso l'Assessore Vallet.
Credo però che, per evitare ogni equivoco su questa cosa,
sarebbe opportuno che il Consiglio regionale prendesse una
posizione uf-ficiale nella sua globalità, cioè si esprimesse in
modo chiaro.
Quindi il nostro Gruppo si riserva, dopo la discussione delle
inter-pellanze, di presentare una risoluzione, in modo che il
Consiglio si possa esprimere in modo chiaro su questa vicenda e in
modo che l'incontro che avverrà con il Ministro venerdì sia
supportato, oltre che dal voto del consiglio di frazione e del
consiglio comunale di Aosta, anche da un voto del consiglio
regionale che indichi chiaramente la volontà di fare questa
variante.
So benissimo che ci saranno alcuni problemi tecnici, alcuni
rapporti con le imprese, alcuni costi aggiuntivi, però sono tutti
problemi superabilissimi nel momento in cui c'è la volontà di
andare in questa direzione.
Siccome questa volontà esiste, credo che vada formalizzata con
una risoluzione nel corso dei lavori di questo Consiglio, in modo
che l'obiettivo dell'incontro diventi definire le modalità per fare
questo, e non un dibattito che possa rimettere in discussione tutto
quanto.
Si dà atto che, dalle ore 12,22, presiede il Vicepresidente
Stévenin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK