Consiglio Regionale della Valle d'Aosta - Oggetto del Consiglio n. 738 del 23 settembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 738 del 23 settembre 2009 - Resoconto
OGGETTO N. 738/XIII - Interpellanza: "Iniziative per
l'abbattimento delle barriere architettoniche presso la stazione
ferroviaria di Aosta".
Interpellanza
Constatata la totale inadeguatezza della stazione ferroviaria
di Aosta, riguardo all'abbattimento delle barriere architettoniche,
inadeguatezza che preclude ai portatori di handicap motorio
l'accesso alle banchine dei binari, e ne limita l'accesso alla
biglietteria ed alla sala d'attesa;
Ritenendo tale situazione difficilmente conciliabile con
l'appellativo di moderna capitale alpina attribuito alla città di
Aosta;
Stimando opportuno ed improrogabile rimuovere tale
deprecabile situazione;
il sottoscritto Consigliere regionale
Interpella
l'Assessore competente per conoscere quali iniziative intende
adottare per assicurare a tutti i cittadini l'accesso ad un
servizio primario come quello del trasporto ferroviario.
F.to: Giuseppe Cerise
Président
- La parole au Conseiller Giuseppe Cerise.
Cerise G. (VdAV-R)
- Merci, M. le Président. Questa
interpellanza si propone sì la sollecitazione ad una possibile
soluzione del problema che è evidenziato, ma sostanzialmente
portare a conoscenza la Giunta e questa Assemblea della condizione
di inadeguatezza della stazione ferroviaria di Aosta sotto il
profilo dell'eliminazione delle barriere architettoniche. Dicevo:
"portare a conoscenza", perché confesso che personalmente, pur
frequentando Aosta regolarmente, non avevo mai notato questa
situazione se non mi fosse stata segnalata da una persona che ha
soggiornato alcuni giorni in Valle d'Aosta e un giorno,
decantandomi le bellezze della nostra regione, mi ha colpito questo
fatto che aveva prestato attenzione al fatto che andando alla
stazione di Aosta... aveva notato che pur vedendo chiaramente che
interventi come il sottopasso o che hanno una realizzazione in
tempi relativamente brevi... non siano stati adeguati gli accessi
per quanto riguarda l'accesso alle banchine dei binari, ma non
solo. Mi sono allora recato sul posto e ho voluto constatare
personalmente questa situazione, mi sono anche un po' vergognato,
perché mi sono anche posto il problema quante volte come
amministratore locale... quando a volte si ipotizza la
realizzazione delle opere e degli interventi, forse questo aspetto
viene dimenticato non per cattiva volontà, ma proprio perché non si
è direttamente toccati dal problema, credo sia una cosa alla quale
dobbiamo prestare attenzione.
Ho notato che l'accesso è limitato non solo ai binari, ma anche
alla sala di attesa, alla biglietteria e agli altri locali, in
quanto essendo le porte a due ante con un'anta bloccata, l'apertura
solamente di un'anta crea dei problemi e poi viene successivamente
limitato lo spazio di passaggio dalla barriera antipanico che,
essendo ancora quelle a bilanciere e dunque si aprono all'interno,
stringe a 60 centimetri, credo. È un problema sul quale occorre
prestare attenzione, perché credo che il grado di civiltà di una
comunità si misura anche sulla capacità di dare delle risposte
concrete alle problematiche di tutte le sue componenti sociali, nel
caso specifico a quelle di visibilità motoria dei diversamente
abili. So che è un problema complesso oggigiorno per quanto
riguarda specialmente l'accesso ai binari, non sarà di semplice
soluzione, ma un pensiero in questa direzione credo che si debba
fare, perché qua parliamo di barriere architettoniche, ma a volte
sarebbe importante fare una riflessione, cercare di abbattere anche
quelle barriere mentali che a volte ci impediscono di essere e di
prestare sufficiente attenzione a queste problematiche. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci, M. le Président. Collega
Cerise, rispetto a questo tema, abbiamo un interlocutore che è
complicato (per essere gentili...), perché il gruppo Ferrovie dello
Stato è un gruppo frastagliato. Abbiamo avuto tante riunioni su
questo e vedete qual è la difficoltà con la quale ci muoviamo,
anche su altri argomenti specifici li abbiamo affrontati insieme -
sul discorso delle biciclette -, abbiamo fatto una serie di
interventi, abbiamo anche la buona volontà dei nostri interlocutori
in loco - non ho nulla da dire sui direttori, sono persone anche di
buon senso -, ma tutto si perde in un
mare magnum
che è
incredibile. Non è quindi che dica: "ti rimane l'invettiva", io,
come avete visto, periodicamente scrivo, però l'attività, da questo
punto di vista, è un'attività veramente difficile, non che con
questo ci perdiamo d'animo, non per questo molliamo! Semplicemente
per richiamare il contesto su cui ci muoviamo, è doveroso
innanzitutto richiamare il quadro normativo giuridico di
riferimento, che vede la piena competenza dei proprietari e gestori
dell'infrastruttura, ossia le società del gruppo Ferrovie dello
Stato, Rete Ferroviaria Italiana, quindi questa è RFI. Badate, il
rapporto che abbiamo poi con Trenitalia è cosa ancora diversa e
molte volte c'è conflitto fra le due società. L'altra società oltre
a RFI è Centostazioni, a fronte di un ruolo marginale
dell'Amministrazione. Tenuto conto di questo quadro,
l'Amministrazione regionale è da tempo impegnata per ottenere un
miglioramento dell'infrastruttura ferroviaria e negli ultimi anni
ha promosso numerosi incontri con le diverse società del gruppo,
segnalando puntualmente le principali problematiche riscontrate. Si
è attivata per la soluzione di alcune importanti problematiche
attraverso la sottoscrizione di APQ in materia. Non per ricordare
il lavoro fatto, ma mi pare anche giusto valorizzarlo:
l'eliminazione di 11 passaggi a livello, gestione di nodi di
interscambio, progettazione preliminare e definitiva della variante
di Verrès e Châtillon, progettazione della lunetta di Chivasso,
ottimizzazione dei raggi di curvatura, eccetera. Oltre a questi
citati... per la nuova programmazione e per il finanziamento delle
aree FAS, l'Amministrazione ha messo in programma anche alcuni
interventi sulla tratta Aosta/Pré-Saint-Didier, in cui è previsto
specificatamente il miglioramento dell'area ferroviaria della
stazione di Aosta. Stiamo quindi cercando di portare anche
l'utilizzo di questi FAS per risolvere questi problemi, che sono
l'accessibilità per i diversamente abili, l'accessibilità a tutta
una serie di soggetti che utilizzano le biciclette, che fanno dei
percorsi treno e bicicletta.
Per quanto riguarda lo specifico della stazione di Aosta, nel
corso di alcune riunioni è emerso che RFI, nell'ambito delle
proprie strategie per il riordino delle stazioni ferroviarie, ha in
programma il posizionamento di piattaforme elevatrici per l'accesso
ai binari da parte dei disabili. È quello che ci hanno dichiarato:
che nei loro programmi metteranno queste piattaforme. La Regione
prende atto di questo aspetto e, nell'ambito della strategicità
della stazione, ha identificato (ne troverà traccia nella delibera
n. 1361/2008) un progetto cardine per la razionalizzazione e il
miglioramento dell'area ferroviaria della stazione di Aosta, con
l'obiettivo di coordinare i vari progetti e studi esistenti e
individuare, dialogando con le società del gruppo Ferrovie dello
Stato, la soluzione che meglio si integra con le iniziative del
Comune di Aosta relativamente a piazza Manzetti... il possibile
nuovo sistema di trasporto pubblico in sotterraneo, il futuro
assetto della tratta ferroviaria Aosta/Pré-Saint-Didier...
nell'ambito di tale progetto cardine troveranno sicuramente spazio
nuove modalità di accesso e quelle strutture ancora penalizzate
dalle barriere architettoniche.
Infine, nell'ambito del Comitato di pilotaggio del progetto
cardine sopracitato, si è ritenuto di valutare anche soluzioni
provvisorie, perché tutto questo lascia presagire dei tempi molto
lunghi, realizzabili nel breve termine, come ad esempio migliorare
il collegamento della zona nord e sud della ferrovia e a tale scopo
la Regione si è fatta promotrice di alcuni incontri con RFI e
Centostazioni per individuare la possibilità di migliorare
l'attuale sottopasso della stazione dell'attuale capoluogo
regionale consentendo un più agevole accesso ai soggetti portatori
di handicap. A tal fine, con delibera n. 2184 del 7 agosto 2009, è
stato recentemente assegnato un incarico teso allo sviluppo e alla
redazione di elaborati tecnici preliminari per l'adeguamento e
l'allargamento del sottopasso in questione; anche su questo tema
stiamo lavorando, però facciamo dei progetti in casa altrui.
Président
- La parole au Conseiller Giuseppe Cerise.
Cerise G. (VdAV-R)
- Grazie, Assessore. Credo che lei non
abbia colto quello che era lo spirito della mia interpellanza,
sennò mi avrebbe evitato tutto quel pistolotto che le avevano
preparato gli uffici. Sappiamo che lei ha una grande fantasia, ma
non deve venire qua, su un'interpellanza di questo tipo, che aveva
un tenore di un certo tipo e che ho premesso io che ci sono
sicuramente delle difficoltà... siamo anche noi a conoscenza che
l'interlocutore non è un interlocutore affidabile, che c'è tutta
una serie di problematiche, ma sembra che lei venga qua come lo
scolaretto che è stato richiamato dalla mamma perché non ha fatto i
compiti o perché è stato "trovato con le mani nella marmellata"! Si
limitava a quelle quattro concise risposte che dicevano: "è un
problema, è un problema sul quale ci dobbiamo rivolgere e guardare
con attenzione"! Ho posto anche dei livelli diversi di
problematiche che ci sono di accesso, perché l'unica parte della
stazione che è tranquillamente accessibile ai portatori di handicap
motorio sono i servizi, ma penso che difficilmente qualcuno parta
da casa propria per andare alla stazione per queste esigenze. Si
va... ma manco all'edicola! Tutta questa parte connessa alla
stazione ha tali problematiche. Se si dice che si vanno già a
sostituire le porte per permettere l'accesso almeno a questi spazi,
dunque sarebbe già un primo passo.
L'altro passo l'ho premesso io, saranno delle difficoltà delle
tempistiche, ma dicevo, abbattiamo intanto le barriere, quelle che
sono mentali e ideologiche su questo problema del superamento
dell'eliminazione delle barriere architettoniche e poi avremo già
fatto un passo avanti!
Grazie, comunque, Assessore.
Président
- Je pense que nous pouvons terminer ici les
travaux de cette journée. Le Conseil est convoqué pour demain matin
à 9 heures.
La séance est levée.
---
La séance se termine à 19 heures 54.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK