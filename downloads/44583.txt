Consiglio Regionale della Valle d'Aosta - Oggetto del Consiglio n. 1556 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1556 del 26 maggio 2022 - Resoconto
OGGETTO N. 1556/XVI - Interpellanza: "Tempistica per
l'approvazione del nuovo Regolamento di disciplina dell'attività di
somministrazione di alimenti e bevande".
Bertin (Presidente) -
Punto n. 36. Illustra il
consigliere Baccega.
Baccega (FI) -
Cercherò di farla breve, per agevolare il
percorso del Consiglio, visto che l'ordine del giorno è corposo,
infatti su questo tema ci siamo confrontati più volte con numerosi
atti ispettivi, fin dall'ottobre 2020 a oggi, e su questo argomento
sistematicamente ci viene richiesto conto.
In realtà, l'ultima volta che abbiamo sollecitato ulteriormente
l'approvazione del regolamento che disciplina l'attività di
somministrazione di alimenti e bevande del servizio di prima
colazione degli esercizi Bed and Breakfast era il 14 gennaio, e in
quella data l'assessore Barmasse ci aveva tranquillizzati
rispondendo "Le linee guida regionali necessitano di un
adeguamento, sono state sottoposte alla condivisione delle
associazioni".
In quei giorni proprio le associazioni avevano già risposto
positivamente e concordavano su quanto era stato elaborato.
Da allora a oggi - premesso che l'assessore Barmasse si era
impegnato a portare all'attenzione della Commissione consiliare
competente la nuova proposta in tempi brevi, nonostante quanto
detto - pare ci sia un ulteriore stop al percorso e a noi viene
obbligatorio sollecitare l'approvazione del nuovo regolamento e
soprattutto cercare di capire dove si è incagliato questo
percorso.
So che è un'attività che viene seguita dall'Assessorato alla
sanità e dall'Assessorato al turismo, sistematicamente prima mi
risponde uno, poi mi risponde l'altro; cerchiamo di avere contezza
di quando si potrà completare questo percorso.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Le motivazioni del rallentamento
del processo di approvazione del regolamento in questione sono già
state dettagliatamente enucleate nel corso del riscontro fornito
all'interpellanza presentata proprio da lei, collega Baccega, ad
inizio 2022 su quest'argomento e sono da imputare fondamentalmente
all'enorme surplus di lavoro che le strutture regionali competenti
hanno dovuto gestire in conseguenza alle varie misure fatte
scendere in campo per fronteggiare gli effetti derivanti
dall'evento pandemico.
A ogni buon conto, il testo del regolamento - visto che lei
nelle sue varie domande chiede anche l'iter - e la relativa
relazione illustrativa, sono stati trasmessi in data primo febbraio
2022 al Dipartimento legislativo della Presidenza della Regione per
il prescritto parere di competenza, quindi quattro mesi fa.
Suddetto parere è stato reso in data di venerdì 13 maggio 2022 e
in data lunedì 16 maggio 2022 è stata iscritta fuori sacco
all'ordine del giorno della seduta della Giunta regionale del 23
maggio 2022 la deliberazione con cui si sottopone all'esame del
Consiglio regionale la proposta di regolamento previo parere della
Commissione consiliare competente.
Quindi il testo è già stato deliberato dalla Giunta, è leggibile
e quindi i lavori della Commissione, se procederanno con celerità,
è ragionevole ritenere che per la fine del mese di giugno il
regolamento possa essere sottoposto all'approvazione del Consiglio
regionale.
La palla a questo punto passa al Consiglio regionale, il testo è
stato vagliato e, a nostro parere, è un testo assolutamente
ragionevole; credo che nel corso del processo di discussione nelle
Commissioni, essendo peraltro un regolamento atteso da anni e di
cui anche lei, collega Baccega, si era fatto in parte carico quando
era Assessore alla sanità e che richiede comunque, a mio modesto
parere, anche una valutazione extra politica, nel senso che ha poco
di politico ma avrà delle ricadute, a mio parere, estremamente
interessanti su tutto il settore della somministrazione, spero
davvero che i lavori di Commissione siano dei lavori che
prescindano da chi l'ha presentato o da chi non l'ha presentato,
dall'iter eccetera, e vadano nella direzione d'innovare una materia
che richiede oggi veramente un'applicazione diversa, anche
semplificata come lei vedrà - ha già la possibilità di vederlo
essendo già disponibile il testo - è un testo che va nella
direzione di sfrondare completamente, rispetto al precedente, anche
tutti quegli orpelli e quei riferimenti che prima non servivano e
creavano semplicemente una grandissima confusione in chi lo doveva
applicare, sia la parte che si occupava direttamente di farlo
rispettare, sia direttamente gli esercenti, che dovevano
applicarlo.
Il processo finalmente credo sia finito, spero adesso che i
lavori siano celeri compatibilmente con altri processi politici che
spero non impediscano l'approvazione.
Presidente -
Per replica, consigliere Baccega.
Baccega (FI) -
Grazie Assessore per la buona notizia. A
volte le interpellanze danno anche nuove motivazioni, affinché gli
atti vadano con solerzia in Giunta, però questo stallo di quattro
mesi è stato piuttosto preoccupante.
È vero che è un documento molto tecnico, lo ricordo molto bene,
c'è da dire che le ricadute politiche sono quelle ricadute positive
per gli esercenti e per chi deve somministrare, quindi da questo
punto di vista ci saranno delle novità che consentiranno a chi
somministra di avere la possibilità di lavorare in un certo
modo.
Quindi, benvenuta la delibera, benvenuto il regolamento che
leggeremo con attenzione, c'è da fare una considerazione rispetto
alla V Commissione che mi pare sia la Commissione che è stracarica
di atti e di documenti da valutare; l'auspicio è che la politica
dia delle risposte in tempi più che mai ragionevoli, altrimenti
tutto qua s'incaglia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK