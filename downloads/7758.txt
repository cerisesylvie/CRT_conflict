Consiglio Regionale della Valle d'Aosta - Oggetto del Consiglio n. 2138 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2138 del 9 luglio 1986 - Resoconto
OGGETTO N. 2138/VIII - TRASFERIMENTO IN PROPRIETÀ AGLI
ASSEGNATARI DI 76 ALLOGGI POPOLARI SITUATI IN AOSTA, VIA BROCHEREL.
(Interrogazione).
PRESIDENTE
: Do lettura dell'interrogazione in oggetto
presentata dai Consiglieri Mafrica e Bajocco:
INTERROGAZIONE
RICORDATO
che in data 31 dicembre 1985 la Giunta
regionale, con deliberazione n. 9143, autorizzava il trasferimento
in proprietà agli assegnatari di 76 alloggi popolari situati in via
Brocherel ai
numeri
9, 5,
17 e 21;
AVUTA NOTIZIA
che la lite pendente presso il Consiglio
di Stato tra lo I.A.C.P. ed assegnatari sarebbe risolta
a
favore di questi ultimi, i sottoscritti Consiglieri regionali
del Gruppo comunista,
INTERROGANO
il Presidente della Giunta regionale
per sapere:
1)
se l'I.A.C.P. ha dato corso alla deliberazione di
Giunta che autorizzava il trasferimento in proprietà agli
assegnatari dei predetti alloggi di edilizia popolare;
2)
se i prezzi di cessione degli stessi sono stati
calcolati sulla base del valore venale attuale, così come previsto
dall'articolo 29 della legge 513/77, oppure se, a seguito della
sentenza del Consiglio di Stato, per gli stessi
è
stato
utilizzato, come sembrerebbe più equo, il valore venale del 1977,
così come disposto dall'art. 27 della legge predetta.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Une fois de plus le problème du
logement revient sur le tapis. Le Conseil d'Administration de
l'I.A.C.P. a déjà adopte cette délibération qui est en cours
d'enregistrement, donc la réponse à la première question est
positive.
Le calcul qui a été fait a pris pour référence les valeurs
actuelles pour une raison assez simple: la sentence du Conseil
d'Etat n'intervenait pas sur le choix qui avait été fait.
D'ailleurs, le Conseiller Mafrica connaît cette sentence qui
donnait raison aux locataires ayant présenté le recours; par
conséquent, le seul choix à opérer était de donner la valeur
actuelle aux logements et non pas celle d'il y a neuf ans. Le
problème, toutefois, ne concerne guère l'Administration régionale,
puisque le choix dépend du Conseil de l'I.A.C.P., mais on nous a
répondu que la seule solution était de donner les logements aux
intéressés au prix actuel.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Devo dire che in questo caso il
comportamento dell'I.A.C.P. risulta del tutto incomprensibile. Il
31 dicembre dell'anno scorso la Giunta regionale autorizzava la
cessione di 76 alloggi. Se si fosse trattato di applicare soltanto
il valore attuale degli immobili, il Consiglio di amministrazione
avrebbe potuto iniziare subito le pratiche per la cessione degli
alloggi, invece è stato detto ai locatari: "No, c'è ancora una lite
pendente, attendiamo come andrà a finire questo ricorso degli
I.A.C.P. al Consiglio di Stato e poi stabiliremo se il prezzo da
pagare è quello odierno, oppure quello del momento in cui è
iniziata la lite, perché la legge 513 parla di valore del
1977".
Ovviamente l'I.A.C.P. pensava di vincere la causa, ma così non è
avvenuto perché hanno avuto ragione i locatari, e a quel punto
l'I.A.C.P. decideva di applicare il prezzo che comunque avrebbe
potuto applicare 6 mesi fa. Questo comportamento risulta
assolutamente incomprensibile ed io devo sottolineare che si sono
persi 6 mesi. Non so se questa perdita di tempo provocherà degli
aumenti al valore degli immobili da cedere, però indubbiamente sono
stati presi in giro i locatari di queste abitazioni popolari,
perché è stato fatto credere loro che poteva essere applicato un
minore prezzo di cessione ed invece, nonostante che abbiano vinto
la causa, il prezzo che viene applicato continua ad essere quello
precedente.
Noi riteniamo opportuno che questi...
(...Interruzione del Presidente della Giunta...)
MAFRICA (P.C.I.):
Sì, ma adesso questo ricalcolo non
viene fatto. Io non voglio prolungare il Consiglio con questa
discussione e mi riservo di verificare la questione che finora non
è stata condotta in modo chiaro, per l'ambiguo atteggiamento
dell'Istituto Autonomo Case Popolari. Mi auguro che il tutto si
risolva in tempi brevi e con il massimo vantaggio per coloro che
stanno aspettando da 13 anni una legittima soddisfazione alle loro
richieste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK