Consiglio Regionale della Valle d'Aosta - Oggetto del Consiglio n. 78 del 26 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 78 del 26 luglio 2013 - Resoconto
OGGETTO N. 78/XIV - Comunicazioni del Presidente della
Regione.
Presidente -
Ha chiesto la parola la collega Morelli,
per...? Mozione d'ordine. Ha la parola, collega.
Morelli (ALPE)
-...relativamente ad una notizia, dicevo,
mozione d'ordine relativamente ad una notizia di agenzia resa
pubblica durante la pausa del Consiglio, che riguarda un argomento
delicato: la richiesta di rinvio a giudizio di sette persone, tra
cui il Presidente della Regione Augusto Rollandin, in merito
all'inchiesta
Usque tandem
riguardante il filone
dell'inchiesta sulla realizzazione del parcheggio pluripiano
dell'ospedale regionale Parini. Ricordiamo che, in merito a tale
inchiesta e all'avviso di garanzia già notificato al Presidente,
avevamo sollevato una questione d'inopportunità sul fatto che i
Consiglieri regionali implicati in indagini riconducibili
direttamente o indirettamente alla criminalità organizzata di
stampo mafioso assumessero incarichi nella Giunta regionale.
Auspicavamo che oggi il Presidente Rollandin, anche in seguito alle
sue dichiarazioni durante quella seduta, vista la notizia in
questione, avrebbe avuto la correttezza d'informare personalmente
il Consiglio regionale ed i cittadini valdostani relativamente alla
sua posizione. Questo non è stato fatto ed è quanto invitiamo il
Presidente a fare. Grazie.
Presidente
- Grazie. Sì, collega, l'oggetto non è
naturalmente all'ordine del giorno e quindi chiedo al Consiglio di
esprimersi in merito. C'è qualcuno che vuole intervenire? Chiede la
parola?la parola al Presidente Rollandin.
Rollandin (UV)
- Sì, grazie Presidente.
Credo che le notizie che ho avuto anch'io, via stampa - perché
non mi è stato naturalmente ancora comunicato nulla - danno, come
conseguenza fisiologica dell'avviso di garanzia, il rinvio a
giudizio; però per il rinvio a giudizio per quello stesso atto,
abuso d'ufficio, di cui ho già parlato e di cui ritengo e confermo
di essere nella situazione di poter dare, al momento in cui ci sarà
la possibilità, piena disponibilità per spiegare le cose e per le
quali mi dichiaro perfettamente estraneo. Come, pur essendo il
tutto nato da un'inchiesta particolare, credo che la posizione che
mi riguarda e le possibili imputazioni siano legate a due fatti
specifici che ho già detto e ampiamente spiegato e che rimangono
quelli, quindi è la conseguenza fisiologica del fatto che ci sia
l'abuso d'ufficio. Il PM ha chiesto per tutti naturalmente il
rinvio a giudizio; quindi questa è, e questa rimane, la situazione
esattamente com'era nel momento in cui io ho spiegato. Mi sento
completamente estraneo a fatti relativi ad altre situazioni di cui
non sono stato né imputato, né messo a conoscenza. Io rispondo per
quelle due questioni e ne risponderò al momento dovuto.
Presidente
- Grazie. Possiamo passare allora al punto
58.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK