Consiglio Regionale della Valle d'Aosta - Oggetto del Consiglio n. 1156 del 23 febbraio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1156 del 23 febbraio 2005 - Resoconto
OGGETTO N. 1156/XII - Tempistica dei lavori di ristrutturazione
dei locali dell'Ospedale destinati al Pronto soccorso e alla
Radioterapia. (Interrogazione)
Interrogazione
Appreso da un'intervista apparsa sugli organi di stampa che
due opere importanti di ristrutturazione dell'attuale struttura
ospedaliera, la radioterapia e l'ampliamento del Pronto soccorso,
saranno terminati "alla fine del 2006";
Considerato che la programmazione e il finanziamento di tali
opere sono state oggetto di numerose delibere di giunta che ne
indicavano via via il costo e i tempi di realizzazione;
Vista la D.G. n. 3757/2003 in cui sono ridefiniti
ulteriormente l'importo di spesa e i tempi di
realizzazione;
Preso atto dello stato attuale del cantiere edilizio;
la sottoscritta Consigliera regionale
Interroga
l'Assessore competente per sapere:
1) in base a quali dati può ragionevolmente affermare che le
due opere di cui in premessa saranno completate entro il
2006;
2) quando, per quanto di sua conoscenza, la radioterapia e il
pronto soccorso ampliato saranno fruibili dagli utenti;
3) se la tempistica, prevista con D.G. n. 3757/2003, è stata
rispettata e, in caso contrario, per quali motivi ciò non è
avvenuto.
F.to: Squarzino Secondina
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Le opere oggetto dell'interrogazione rientrano in
un unico appalto, aggiudicato alla ditta "Gozzo Impianti" di
Pianezza e non si limitano solo alla realizzazione del Pronto
soccorso e della Radioterapia, ma comprendono anche, tra l'altro,
la costruzione della nuova centrale di sterilizzazione, il "day
hospital" di oncologia ed alcune opere propedeutiche, peraltro già
realizzate, quali, ad esempio, i nuovi magazzini situati al di
sotto della "Palazzina infetti" e la nuova centrale dei gas
medicali a servizio dell'intera struttura ospedaliera.
La deliberazione n. 3757/2003, citata tanto nelle premesse
quanto nei quesiti, non definisce tempi di realizzazione degli
interventi previsti. Tale tempistica è invece stabilita nel
capitolato speciale di appalto dell'opera, che è stata aggiudicata
con provvedimento dirigenziale n. 2320 del 15 maggio 2001, appalto
che, complessivamente e originariamente, identificava in 1.100
giorni naturali e consecutivi i termini per l'esecuzione delle
opere, ulteriormente prorogati a seguito di approvazione di
perizie, resesi anche necessarie per adeguare l'opera alle
sopravvenute richieste di variante fatte pervenire dall'Azienda
USL.
Allo stato attuale, tuttavia, è in corso la predisposizione una
ulteriore perizia di variante strutturale al fine di adeguare, in
fase realizzativa, la costruzione alla sopravvenuta normativa
antisismica. A seguito dell'approvazione di questa perizia (che è
un fatto di questi giorni), il rispetto delle tempistiche imposte
sarà onere esclusivo dell'Impresa, che deve fornire maestranze e
mezzi in numero adeguato al fine di rispettare gli obblighi
contrattuali che ha nei confronti dell'Amministrazione regionale
per ultimare i lavori entro il 2006.
Il Pronto soccorso e la Radioterapia e gli altri costruendi
reparti, una volta ultimati, potranno essere fruibili dagli utenti
ma a condizione che sia stata fatta la fornitura degli arredi e
delle apparecchiature necessarie a cura delle strutture
competenti.
Non sono da escludersi comunque consegne parziali di alcuni
locali all'Azienda U.S.L. nel corso dell'esecuzione dei lavori, al
fine di renderli disponibili, operando, peraltro, come si è già
fatto, per esempio, con il sopra citato piano interrato della
"Palazzina degli infetti".
Président - La parole à la Conseillère Squarzino Secondina.
Squarzino (Arc-VA) - Prendo nota che questi lavori, seppure
appaltati il 15 maggio 2001, continuano a richiedere continue
perizie, continue varianti perché c'è qualcosa che non funziona,
che è difficile programmare. Sappiamo bene come lavorare in un
cantiere che collega strutture già esistenti, quindi lavorare
sull'esistente, chiaramente rallenta i lavori, rallenta tutta
l'operazione.
Ha ragione l'Assessore nel dire che questo progetto non è stato
pensato per la prima volta con la deliberazione n. 3757/2003, ma
sappiamo che già nel 1999 con deliberazione 4822 era stata definita
la programmazione di tutti questi interventi chiamati della seconda
fase, e allora se prendiamo solo un'opera tanto per capire, vediamo
che l'insieme di questi interventi - il cui capofila è proprio la
radioterapia - ammontava a 27 miliardi di lire e i tempi previsti
erano dal 1999 al 2001, quindi in 3 anni si pensava che tutto
quanto fosse fatto e nel 1999 nella deliberazione n. 4822 si
parlava di appalto in corso. Mi chiedo che tipo di appalto è stato
fatto nel 1999, quando l'appalto mi è stato detto in questo momento
risale al 15 maggio 2001.
Sempre nel 2001, con deliberazione n. 683, viene ripreso questo
progetto e viene ampliata la spesa che passa da 27 a 30 miliardi;
nel giro di 2 anni la spesa è aumentata da 27 a 30 miliardi di
vecchie lire, ancora si parla qui di appalto in corso e di
progettazione esecutiva, quindi in 2 anni 1999-2001 non è cambiato
nulla per quanto riguarda lo stato dei lavori ma è aumentato il
prezzo.
Nella deliberazione a cui si fa riferimento nell'iniziativa si
parla di apertura effettiva dei cantieri 14/11 del 2001, si parla
di un aumento ulteriore dell'insieme, perché non sono più previsti
30 miliardi di vecchie lire, cioè 15,493 milioni di euro, ma 17
milioni di euro, quindi sono ancora aumentati di altri 2 miliardi
di vecchie lire. Nel giro di 4 anni si è passati da 27 miliardi a
34 miliardi di vecchie lire, il costo è dunque aumentato di 7
miliardi di euro; questo significa che mettersi a lavorare
all'interno di un ospedale che ha già una sua vita con dei progetti
settoriali impedisce di mantenere fede alla progettazione, di
mantenere fissi i costi che sono stati individuati per cui i costi
sono continuamente lievitati. Esiste poi un ulteriore elemento che
oggi ha messo in luce l'Assessore, cioè il fatto che in questo tipo
di lavoro continue varianti vengono ad appesantire, a ritardare i
lavori, per cui ci si chiede come è possibile pensare di continuare
a progettare lavori di intervento all'interno dell'ospedale sapendo
che queste tempistiche e anche la tipologia dei lavori non riesce
mai ad essere rispettata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK