Consiglio Regionale della Valle d'Aosta - Oggetto del Consiglio n. 1163 del 8 febbraio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 1163 del 8 febbraio 1995 - Resoconto
SEDUTA ANTIMERIDIANA DELL'8 FEBBRAIO 1995
OGGETTO N. 1163/X Nomina del Presidente del Collegio dei
revisori dei conti del Comitato regionale per la gestione
venatoria.
Presidente La parola al Consigliere Perrin Giuseppe Cesare.
Perrin G.C. (UV) La majorité propose M. Marco Linty.
Presidente Passiamo alla votazione.
Presenti e votanti: 25
Schede valide: 25
Schede bianche: 4
Hanno riportato voti:
Linty: 21
Deliberazione Il Consiglio
Premesso che:
- con la legge regionale 27 agosto 1994, n. 64 recante "Norme
per la tutela e la gestione della fauna selvatica e per la
disciplina dell'attività venatoria" la Regione provvede a tutelare
il patrimonio faunistico e disciplinare l'attività venatoria;
- l'articolo 16 della predetta legge regionale prevede quanto
segue:
"1. É istituito il Collegio dei revisori dei conti, composto di
tre membri, di cui due nominati dal Comitato regionale per la
gestione venatoria ed uno nominato dal Consiglio regionale, con
funzioni di presidente.
2. Il Collegio dei revisori dei conti sovraintende alla corretta
gestione dell'attività amministrativa contabile del Comitato per la
gestione venatoria e dura in carica cinque anni.
3. I membri del Collegio dei revisori dei conti possono essere
riconfermati; ad essi compete un'indennità di presenza per ogni
giornata di seduta ed un rimborso spese di viaggio pari a quelle
stabilite per i consiglieri regionali".
Ritenuto necessario provvedere alla nomina del Presidente del
Collegio dei revisori dei conti dell'istituendo Comitato regionale
per la gestione venatoria, per la durata di anni cinque;
Atteso che la nomina del Presidente del Collegio dei revisori
dei conti del suddetto Comitato regionale non è soggetta alle
procedure previste dalla legge regionale 27 marzo 1991, n. 12;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 27 agosto 1994, n. 64;
Delibera
1) di nominare quale Presidente del Collegio dei revisori dei
conti del Comitato regionale per la gestione venatoria, per la
durata di anni cinque, il sig. LINTY Marco, residente in
Charvensod, Capoluogo n. 213;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK