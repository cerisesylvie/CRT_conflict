Consiglio Regionale della Valle d'Aosta - Oggetto del Consiglio n. 134 del 15 ottobre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 134 del 15 ottobre 2003 - Resoconto
OGGETTO N. 134/XII - Iniziative per ovviare ai disagi di
eventuali nuove interruzioni di energia. (Interrogazione)
Interrogazione
Preso atto che anche la Valle d'Aosta, malgrado sia
esportatrice di energia elettrica, ha subito gli effetti del black
out elettrico del 28 settembre scorso;
Venuti a conoscenza che agli utenti e soci della Cooperativa
Forza e Luce di Gignod il costo del Kw/h è ridotto del 20%
circa;
i sottoscritti Consiglieri regionali
Interrogano
il Presidente della Regione e/o l'Assessore regionale
competente per conoscere:
1) quali sono le iniziative che il Governo regionale intende
intraprendere per ovviare, sulla base ad esempio di quanto già
realizzato nella vicina Vercelli, agli inconvenienti e ai disagi di
nuovi black out che, secondo quanto riferito in Parlamento dal
Ministro Marzano, si potrebbero ripetere ancora nel corso del
prossimo anno 2004;
2) quali sono ad oggi i vantaggi tariffari per la popolazione
valdostana derivanti dall'acquisto da parte della Regione delle
centrali ex Enel.
F.to: Stacchetti - Viérin Marco - Comé
Presidente - La parola all'Assessore alle attività produttive e
politiche del lavoro, Ferraris.
Ferraris (GV-DS-PSE) - Credo che su questo tema torneremo anche
in occasione delle mozioni che sono state presentate in questo
Consiglio. In ogni caso va ricordato come la questione legata al
black out abbia delle origine legate al sistema elettrico
nazionale, che presenta alcuni deficit sia dal punto di vista delle
infrastrutture di rete, sia perché il nostro sistema prevede una
forte importazione dall'estero - siamo sul 17, 18% di importazione
-, sia perché il passaggio dal monopolio alla fase di
liberalizzazione e di concorrenza direi che non è ancora stato
risolto completamente. Premesso questo e tenuto conto del fatto che
nel corso di questo Consiglio torneremo su queste questioni, per
venire alle domande poste vi è da puntualizzare quanto segue.
Rispetto alla prima domanda, vi è da dire che, per quanto
riguarda l'intendimento del Governo e della maggioranza, questo è
contenuto nella mozione che verrà discussa in questo Consiglio e
che prevede la necessità di agire su 2 terreni: il primo,
raggiungere in tempi brevi - ci stiamo attivando - un accordo fra
le società di distribuzione, la società di produzione regionale e
il gestore della rete nazionale "GRTN", per fare degli accordi che
consentano di disciplinare, in modo diverso da quanto è successo
finora, la situazione in caso di black out. Sapete che il governo
delle reti è in capo a una società, che ne cura la manutenzione e
la gestione, la "GRTN", la quale governa il sistema di
distribuzione sul territorio nazionale e quindi riguarda anche la
Valle d'Aosta.
Per quanto riguarda l'esempio che veniva fatto relativamente
alla zona di Vercelli e Novara, il fatto che possano essere
rientrati dal black out in un periodo molto breve, circa un'ora, è
dovuto al fatto che la Svizzera aveva rimesso in collegamento una
linea da 220.000 volt verso l'Italia, che aveva una cabina di
attestamento a Novara. "L'ENEL" e la Municipalizzata di Vercelli,
quindi, hanno potuto sfruttare questa occasione per alimentare
questa zona di territorio, che comunque è una zona limitata.
Per quanto concerne la Valle d'Aosta, va ricordato che è stata
la prima Regione italiana a superare il black out. Rimane tuttavia
il discorso che facevo prima: si tratta di puntare in modo deciso
ad un accordo con il gestore della rete nazionale per trovare
soluzioni che mettano al riparo la Valle d'Aosta da problemi
analoghi e, dall'altra - ma questo è richiamato in una mozione
presentata proprio dal gruppo della "Stella Alpina" -, di portare
avanti le norme di attuazione dello Statuto speciale, che erano
state approvate da questo Consiglio, ma che non hanno mai avuto
l'approvazione del Consiglio dei ministri, relativamente sia al
complesso delle norme regolanti la gestione delle acque ad uso
idroelettrico, sia alle questioni connesse alla localizzazione,
alla razionalizzazione e allo sviluppo della rete di trasmissione
regionale, dove si parla, nella bozza di norma di attuazione, di
fare riferimento all'intesa fra Regione e chi gestisce la rete
nazionale.
Per quanto riguarda il punto n. 2,
"quali sono ad oggi i
vantaggi tariffari per la popolazione valdostana derivanti
dall'acquisto da parte della Regione di centrali ex ENEL"
, per
una prima parte, per quanto riguarda le imprese, non sto a ripetere
quanto ho già risposto nell'interrogazione del Consigliere Curtaz,
e cioè siamo nelle condizioni oggi di consentire ad imprese con un
consumo superiore ai 50.000 kW/annui di avere riduzioni tariffarie.
Per quanto concerne i clienti domestici, clienti vincolati, la
situazione è tale che, secondo le direttive della Comunità europea,
dal 1° luglio 2007 dovrà esserci la completa liberalizzazione del
mercato, quindi questo deve riguardare tutte le utenze, sia quelle
domestiche che i clienti idonei. Ovviamente, da questa data è
possibile utilizzare anche per le utenze domestiche quanto previsto
adesso per altre categorie di utilizzatori.
Al momento è in discussione il "disegno di legge Marzano" sul
sistema elettrico nazionale, il quale prevede la possibilità - e il
Governo valdostano sta collaborando in questa direzione - per i
cittadini valdostani di non aspettare il
2007… ma già all'interno di questo
disegno di legge, o del regolamento che darà esecuzione all'intera
materia, di far sì che le società di
distribuzione… in particolare la
"DEVAL" possa avere la qualifica di "cliente idoneo" e quindi
contrattare direttamente con la "CVA" il costo dell'energia
elettrica da distribuire sul territorio regionale alle utenze
domestiche. Stiamo lavorando pertanto anche in questa direzione,
cercando di anticipare i tempi che sono in ogni caso previsti da
una direttiva europea mirante al 2007. Noi contiamo che all'interno
del "disegno di legge Marzano" sia possibile risolvere questo
problema, anticipando così di un tempo significativo la possibilità
di far avere benefici a tutti i cittadini valdostani, non solo alle
imprese, ma anche alle cosiddette "utenze vincolate": le utenze
domestiche.
Presidente - La parola al Consigliere Stacchetti.
Stacchetti (SA) - Ringrazio l'Assessore per le interessanti
informazioni date. Mi preme però enunciare alcune osservazioni. È
certamente più facile gestire la distribuzione di energia elettrica
alla città di Vercelli che alla Regione Valle d'Aosta, ma cos'è che
soprattutto ci differenzia? È la proprietà della rete di
distribuzione, è il vettore: Vercelli è proprietaria delle reti di
distribuzione, la Valle no. La Valle produce e vende l'energia
elettrica, ma è proprietaria solo in minima parte della rete di
distribuzione; le manca la totale proprietà del mezzo che le serve
per trasportare la merce prodotta e, nello specifico, la rete di
distribuzione dell'energia elettrica: le manca la proprietà del
ramo di azienda di vettoriamento. In mancanza della totale
proprietà della rete di distribuzione, credo che sia più difficile
attuare dei sistemi di garanzia di fornitura e di politiche di
riduzione di tariffe.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK