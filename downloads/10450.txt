Consiglio Regionale della Valle d'Aosta - Oggetto del Consiglio n. 1443 del 1° ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1443 del 1° ottobre 1990 - Resoconto
OGGETTO N. 1443/IX - AUMENTO A DECORRERE DALL'ANNO SCOLASTICO
1990/91 DEL COMPENSO MENSILE, PER INTEGRAZIONE DI STIPENDIO, ALLE
INSEGNANTI DELLE SCUOLE SUSSIDIATE DELLA REGIONE.
PRESIDENTE:
Do lettura della proposta di deliberazione
iscritta al punto 19 dell'ordine del giorno.
IL CONSIGLIO
- vista la propria deliberazione n. 156 del 17 dicembre
1959;
DELIBERA
1°) di elevare a Lire 900.000 mensili lorde, a decorrere
dall'anno scolastico 1990/1991, il compenso da corrispondere, per i
soli periodi di effettivo servizio, agli insegnanti delle scuole
elementari sussidiate della Valle d'Aosta;
2°) di dare atto che la relativa spesa, valutata in Lire
3.600.000 per l'anno 1990 e in annue Lire 10.800.000 a decorrere
dall'esercizio successivo farà carico per Lire 2.700.000 al
capitolo 43000 "Personale direttivo, ispettivo, docente ecc... -
stipendi ed altri oneri fissi" e per Lire 900.000 al capitolo 43005
"Personale direttivo, ispettivo, docente ecc... - contributi
diversi a carico dell'Ente" del bilancio di previsione della
Regione per l'esercizio 1990 e, rispettivamente per Lire 8.100.000
e Lire 2.700.000 ai capitoli dei successivi bilanci corrispondenti
ai capitoli 43000 e 43005 del bilancio della Regione per l'anno
1990.
PRESIDENTE:
Ha chiesto la parola l'Assessore alla Pubblica
Istruzione, Rusci; ne ha facoltà.
RUSCI (PRI):
E' sottoposta all'approvazione del Consiglio
la proposta di atto amministrativo con la quale intendiamo
aumentare di 200.000 lire mensili l'integrazione allo stipendio
delle insegnanti delle scuole sussidiate. Poiché la situazione è
ferma al 1986, riteniamo di fare un atto di giustizia nel proporre
al Consiglio di approvare quanto all'ordine del giorno.
Alcune considerazioni. Poiché a Nus abbiamo solo la scuola
sussidiata di Lignan, ho cercato di dissuadere l'amministrazione
comunale dall'insistere sulla apertura di tale scuola, alla quale
parteciperanno solo tre alunni. Perché? Perché mi sembra che il
loro numero -sia così esiguo da farci rischiare di creare una
situazione di isolamento e di mancanza di confrontazione culturale
tra i bambini, che tra l'altro non avranno la possibilità di
partecipare all'innovazione modulare. Sembra però che i problemi
legati al disagio siano stati più forti. Segnatamente la frazione
di Lignan del comprensorio di Saint Barthélemy è a 18 km dalla
scuola del capoluogo e ciò fa ritenere che, soprattutto nel periodo
invernale, si possa verificare qualche problema.
C'è da valutare, inoltre, se è così vero che queste allocazioni
scolastiche favoriscano il mantenimento della popolazione negli
alti
"hameaux"
di montagna. Forse sarebbe meglio pensare ad
investimenti tali da convincere la popolazione a rimanere,
piuttosto che pensare ad ipotesi scolastiche di questo tipo.
E' sembrato comunque un atto di giustizia distributiva proporre
l'aggancio ai reali compensi di una situazione che era ferma dal
1986.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK