Consiglio Regionale della Valle d'Aosta - Oggetto del Consiglio n. 1559 del 5 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1559 del 5 novembre 2015 - Resoconto
OGGETTO N. 1559/XIV - Reiezione di mozione: "Impegno per la
regolamentazione della materia riguardante gli acquisti pubblici
verdi".
Presidente
- Come concordato in Commissione Capigruppo,
il punto 30 si discute congiuntamente col punto 36, quindi lo
discuteremo in quel momento. Punto 31 all'ordine del giorno. Chi
intende illustrare la mozione? La parola al collega Roscio.
Roscio (ALPE)
- Grazie Presidente.
Buongiorno a tutti. Questa mozione era già stata presentata nel
passato Consiglio e la motivazione era che era di stretta
attualità, perché un paio di settimane fa iniziava la discussione
al Senato di un disegno di legge che in questi giorni, tra l'altro,
è stato approvato e trasferito alla Camera: il collegato
ambientale, che conteneva, tra l'altro, delle indicazioni sugli
acquisti verdi della pubblica amministrazione. Gli acquisti verdi
della pubblica amministrazione per chi non lo sapesse sono un tema
di cui si è già dibattuto almeno da un decennio in Consiglio
regionale e su cui si è fatto già un dibattito, ma su cui la
Regione ha fatto anche dei passi, tant'è vero che nel programma
triennale di riduzione dei rifiuti viene proprio riportato cosa si
intende per GPP (
Green Public Procurement
), cioè quegli
acquisti che il pubblico promuove che abbiano qualche affinità con
l'ambiente, e nel documento della Regione si dice che la
motivazione profonda per cui ha senso andare in questa direzione è
che non si parla di bricioline, ma si parla circa del 16 percento a
livello europeo del PIL totale e in una Regione come la Valle
d'Aosta probabilmente rappresenta anche qualche percentuale in più
e questo tipo di acquisto, quest'approccio in base al quale le
amministrazioni fanno gli acquisti dovrebbe riguardare "
tutte le
fasi
- leggo testualmente -
del processo di acquisto di
beni, lavori e servizi
" e quindi sarebbero uno strumento
importante di indirizzo anche economico che la Regione potrebbe
porre in atto.
Su questo il nostro gruppo già in passato ha fatto diverse
iniziative e si è già dibattuto chiedendo a che livello fossimo...e
notizie, su cui però francamente negli anni passati non c'era
assolutamente nulla. A suo tempo addirittura sono andato a reperire
un documento di discussione del 2007, dove l'allora Assessore
Marguerettaz - che però si occupava non di ambiente ma di bilancio
- diceva che l'impegno al 2007 è quello di andare a vedere che cosa
si può fare. Ad oggi sono passati otto anni, forse c'è stato quel
giusto tempo per poter maturare cosa si può fare finalmente, tanto
più che, mentre allora si sarebbe stati all'avanguardia per
regolamentare questa questione perché solo la Provincia autonoma di
Bolzano era già andata nella direzione di regolamentare, oggi ci
troviamo invece a rincorrere addirittura lo Stato che, per quanto
macchina che assomiglia più ad un dinosauro che a qualcosa che
corre veloce, ci sta superando perché sta andando in questa
direzione. Tant'è vero che, come appunto dicevo, nel collegato
ambientale una norma contiene delle indicazioni per agevolare
quelle aziende che sono in grado di dimostrare di avere
certificazioni ambientali anche a livello europeo (Ecolabel e cose
di questo genere): ecco la motivazione della nostra mozione. Noi
chiediamo se su questo tema la Regione intende regolamentare la
questione, intende portare avanti questa cosa per essere una volta
tanto al passo con i tempi e non sempre costretta a rincorrere
qualcosa aspettando che qualcuno faccia qualcos'altro, anche perché
i tempi per fare delle riflessioni e per maturare le decisioni in
merito ci sono stati. Ascoltiamo la risposta. Grazie.
Presidente
- Grazie collega Roscio. Siamo in discussione
generale. Qualcun altro intende chiedere la parola? Non c'è nessun
altro che richiede la parola? La parola al collega Grosjean.
Grosjean (UVP)
- Sì, grazie Presidente.
Solo per sostenere la mozione e per ribadire il concetto del
collega Roscio, che ha detto: "
sono passati otto anni da quando
se ne era parlato
". Di
green
, di verde, di sostenibilità
se ne parla in ogni occasione, in ogni momento. La sostenibilità
del territorio, il recupero del verde...tutte queste
iniziative...però poi alla fine di concreto, ahimè, non si conclude
mai niente. Credo quindi che questa mozione venga proprio in un
momento dove la gente, dove il popolo chiede concretezza alla
politica e quindi anch'io mi associo alla richiesta del collega
Roscio per prendere atto di questa mozione e cominciare a portarci
se non in testa al gruppo, perché ormai è tardi, ma almeno riuscire
ad inserirci di nuovo nel gruppo delle Regioni virtuose che stanno
andando avanti in questa direzione.
Presidente
- Grazie. Qualche altra richiesta di
intervento in discussione generale? Non vedo richieste, chiudiamo
la discussione generale. La parola all'Assessore Bianchi.
Bianchi (UV)
- Sì, grazie Presidente.
Intanto buongiorno a tutti. Farei una premessa di ordine
generale proprio su questo tema, sugli acquisti verdi della
pubblica amministrazione. Acquistare verde significa, come ha ben
già spiegato il collega Roscio, com'è noto, acquistare un bene o un
servizio tenendo conto degli impatti ambientali che questo può
avere nel corso del suo ciclo di vita e cioè dall'estrazione della
materia prima allo smaltimento del rifiuto. Esso è uno dei
principali strumenti adottati per mettere in atto strategie di
sviluppo sostenibile e della cosiddetta "economia circolare".
In Italia esistono alcune norme che stabiliscono dei requisiti
specifici e degli obiettivi per l'acquisto e l'utilizzo di
determinati prodotti o servizi. Dal decreto Ronchi - tanto per
capirci - del 1997 al Codice degli appalti si trovano disposizioni
che stabiliscono percentuali di acquisto, per esempio, di carta
riciclata e di veicoli elettrici.
A livello statale la normativa è riassunta nel cosiddetto "PAN"
(
Piano d'Azione Nazionale per gli Acquisti Verdi
denominato "Piano d'Azione per la sostenibilità dei consumi nel
settore della pubblica amministrazione). La centrale di acquisti
nazionale pubblica, la CONSIP S.p.A
.
, ha attivato dal 2008 e
gestisce oggi il più vasto programma di acquisti verdi in Italia.
Sempre a livello statale, il disegno di legge collegato alla
manovra della finanza pubblica è in fase di approvazione, come
ricordava appunto il collega Roscio. Abbiamo visto ieri il nostro
Senatore Lanièce che ha dato parere positivo sul collegato
ambientale che adesso dovrà transitare alla Camera; è in fase,
appunto dicevo, di approvazione in questi giorni. Tale documento,
richiamato anche nelle premesse della mozione in
discussione...prevede l'applicazione di criteri ambientali minimi
negli appalti pubblici per le forniture e gli affidamenti di
servizi. A tal fine il disegno di legge cosiddetto "collegato
ambientale" stabilisce in particolare delle categorie di forniture
e affidamenti con caratteristiche riconducibili a specifiche
disposizioni di legge, a titolo esemplificativo, andiamo dalle
lampade per l'illuminazione pubblica alle attrezzature elettriche,
elettroniche, d'ufficio, quali
personal
computer
,
cartucce,
toner
, carte per copia, carta grafica, arredi per
ufficio, ma anche derrate alimentari e prodotti per la pulizia.
L'ultimo appalto che abbiamo fatto qui in Regione va proprio in
quel senso per il discorso delle pulizie. Il disegno di legge
stabilisce che ciascun soggetto obbligato all'attuazione delle
disposizioni deve pubblicare nel proprio sito
internet
i
bandi e i documenti di gara con le relative clausole contrattuali
recanti i relativi criteri ambientali minimi, l'indicazione dei
soggetti aggiudicatari dell'appalto e i capitolati contenenti il
recepimento dei criteri minimi ambientali.
Si tratta quindi di una materia di sicuro interesse,
estremamente importante in questo momento e di grande
attualità.
In Valle d'Aosta, come ripreso, appunto, anche dai Consiglieri
proponenti la mozione...il programma triennale di riduzione dei
rifiuti della Regione prevede al punto 10 la promozione degli
acquisti verdi e pertanto in tale contesto sono stati promossi
numerosi eventi ed azioni dall'Assessorato territorio e ambiente.
Non elencherò nel dettaglio le diverse azioni portate avanti in
questi anni; quello che vorrei evidenziare è la collaborazione con
il CELVA, con l'ARPA, con la
Chambre Valdôtaine
, con
Confindustria, con il CNA Valle d'Aosta che ha permesso di
incrementare la diffusione di strumenti operativi attraverso
l'Osservatorio dei contratti pubblici regionale. Sulla base del
lavoro svolto, è stato predisposto uno strumento operativo chiamato
Boîte à outils
a disposizione delle pubbliche
amministrazioni quale supporto per attuare una politica di acquisti
verdi contenente un inquadramento della tematica degli acquisti
verdi nel contesto normativo europeo e nazionale, suggerimenti
pratici sulle modalità per avviare una strategia di acquisti
pubblici verdi a livello locale, informazioni generali sulle
modalità di gestione di un appalto pubblico secondo la logica
appunto degli acquisti verdi, indicazioni sulle modalità di
definizione dei requisiti verdi sulla selezione di forniture di
prestatori di servizi e di appaltatori sulle clausole di esecuzione
di un appalto, modalità per l'attivazione di un monitoraggio
dell'attuazione degli acquisti verdi e allegati tecnici contenenti
documentazione esemplificativa a supporto proprio della redazione
degli appalti ecosostenibili...diciamo ecocompatibili.
I documenti della
Boîte à outils
sono comunque
consultabili sul sito
web
della Regione in apposita sezione
dedicata agli acquisti verdi della pubblica amministrazione,
visionabili sul
link
dell'Assessorato nella sezione Rifiuti.
In più è stata trasmessa a tutte le pubbliche amministrazioni
questa documentazione.
Al fine di monitorare l'impiego e l'attuazione degli acquisti
pubblici verdi, nelle procedure d'appalto da parte delle pubbliche
amministrazioni l'Assessorato ha richiesto alla struttura regionale
competente di prevedere nell'applicativa INVA per la gestione delle
schede dell'Osservatorio regionale (schede, bando gare e schede di
aggiudicazione procedura) un'evidenza obbligata che connoti gli
appalti che applicano criteri proprio della GPP. Tale modifica
dell'applicativo è stata resa operativa dall'Osservatorio contratti
pubblici dal 2013.
Rispetto alla mozione, questa maggioranza si asterrà poiché nel
piano regionale di gestione dei rifiuti che sarà approvato con
legge sarà dato ampio e adeguato spazio agli interventi di
promozione degli acquisti pubblici verdi, anche alla luce delle
ultime novità normative ora in discussione, cioè vale a dire: il
collegato ambientale è approvato, come dicevo prima, dal Senato, ma
è oggi in discussione alla Camera.
Prima di giungere in aula, come sappiamo, il piano rifiuti sarà
discusso comunque nella commissione consiliare competente e quindi
ci sarà modo di confrontarci anche su questo tema di qua a
poco.
Aggiungo infine - e termino - che sicuramente, oltre a
proseguire nel coinvolgimento delle strutture regionali, delle
amministrazioni locali e dell'intero settore pubblico regionale, le
misure dovranno interessare direttamente la Centrale unica di
committenza regionale, che nella sua funzione di soggetto
aggregatore del fabbisogno delle pubbliche amministrazioni
regionali potrà efficacemente tradurre in pratica i principi e gli
indirizzi degli acquisti verdi. Il principio quindi è che
sicuramente è un tema estremamente importante...questo Governo
sicuramente sta guardando in quella direzione. Stiamo dicendo che
con l'approvazione con legge del piano rifiuti andremo a discutere
in maniera concreta proprio su questo tema e quindi direi che
l'astenerci e portare alla discussione del piano rifiuti questo
tema sia la maniera più veloce proprio per essere al passo con i
tempi. Grazie.
Presidente
- Grazie. La parola al collega Roscio, ne ha
la facoltà.
Roscio (ALPE)
- Grazie Presidente.
Non per replica, ma per fare alcune considerazioni su quanto è
stato detto dall'Assessore. Beh, una prima cosa che non si può non
notare è...come dire? l'interlocutore, cioè io mi aspettavo visto
che non si sta parlando di rifiuti, né tanto meno di ambiente se
non in minima parte...l'interlocutore non è obbligatoriamente
l'Assessore all'ambiente, perché gli acquisti, da quanto mi
risulta, li fa tutta l'Amministrazione regionale, non solo
l'Assessorato dell'ambiente, altrimenti, se diversamente fosse,
avrebbe ben altro
budget
, ma...come dire? le iniziative che
sono state dette dall'Assessore sono iniziative che vanno bene. Il
problema qual è? Il problema è che non hanno queste iniziative - la
Boîte à outils,
il fatto che si era messa nel piano dei
rifiuti una parte che riguarda gli acquisti pubblici verdi - la
forza di una legge e quindi cosa succede? Succede che ancora una
volta quello che dice l'Assessore...l'Amministrazione regionale sta
guardando in quella direzione, così come sta guardando in quella
direzione da una decina d'anni, ma non sta andando in quella
direzione! Nel senso che probabilmente chi verrà fra una decina
d'anni magari riproporrà le cose dicendo: "eh, già allora qualcuno
aveva sollevato l'argomento, purtroppo siamo ancora in ritardo",
ecco, il timore è questo. Noi saremmo già stati soddisfatti se,
anziché porre questi limiti, per cui si dice: "noi ci asterremo
sulla mozione...", voi già state dicendo che non andrete a
regolamentare su questo, stiamo quindi aspettando sostanzialmente
che lo Stato faccia una legge per cui dovremo poi andare
obbligatoriamente in quella direzione, ma noi non siamo in grado di
anticipare, né tanto meno di voler andare in quella direzione.
Cercheremo di...come dire? lavorare appunto nelle commissioni,
cercando di ottenere i migliori risultati. Spiace un po' perché
questa poteva essere un'occasione interessante, anche perché, com'è
stato ricordato, il tema è piuttosto ampio e viene detto sia nel
collegato ambientale, ma anche nei documenti stessi della Regione!
Perché ribadisco che si sta parlando di tutti gli acquisti di beni,
lavori e servizi. Siccome noi qui in Valle nel nostro piccolo
abbiamo qualcosa che è paragonabile alla CONSIP nazionale - che è
la nostra CUC (la Centrale Unica di Committenza) -, qualche passo
in avanti su questo tema forse si poteva fare in maniera più
convinta, sennò rimane un discorso...non so come dire...accademico
che alla fine non toccherà poi nulla nella realtà. Grazie.
Presidente
- Grazie collega. La parola al collega
Bertin.
Bertin (ALPE)
- Grazie Presidente.
L'Assessore Bianchi ha concluso il suo intervento dicendo:
"
al passo con i tempi
", mi pare proprio che non siamo
purtroppo al passo con i tempi. Mi sono più volte interessato di
questa questione nella passata Amministrazione sollecitando un
intervento maggiore in questo settore, ma i risultati sono e
restano insignificanti, non siamo al passo con i tempi. In altre
realtà, ma non soltanto, nel nord Europa questi acquisti
rappresentano una percentuale significativa degli acquisti totali
dell'Amministrazione. Questi, se fatti in forma significativa e
importante, avrebbero un impatto sull'intero sistema economico,
orientando ad una maggiore attenzione verso l'ambiente e con - non
soltanto nel lungo periodo, ma anche nel breve periodo - dei
risparmi di diverso genere, ma anche soltanto per gli acquisti. La
stessa CONSIP ha una sezione in questo senso e noi dovremmo, come
giustamente sottolineava il collega in precedenza, andare in questa
direzione in modo più convinto.
Questa mozione era l'ennesima sollecitazione che già forniva un
percorso da seguire ed è un peccato perdere un'altra occasione; ci
troveremo qui, come si diceva, fra alcuni anni e decideremo le
stesse cose, perché se non si cambia l'approccio, i risultati non
arriveranno e non saremo certo al passo con i tempi. Grazie.
Presidente
- Grazie collega Bertin. La parola al collega
Grosjean.
Grosjean (UVP)
- Grazie Presidente.
La cosa che mi rattrista della risposta dell'Assessore è
quest'adeguamento alle norme nazionali, ma dov'è la nostra
economia? Non siamo più in grado o non c'è più la volontà di fare
qualcosa noi qui, senza aspettare sempre che sia lo Stato a dare le
linee guida, che sia lo Stato a decidere? Ma dov'è la nostra
autonomia? Indipendentemente dall'argomento, risposte del genere
veramente fanno male ai valdostani, a quelli che credono ancora
nell'autonomia, tutte le volte sentirsi dire: "aspettiamo che
decida lo Stato"...per me questo è un messaggio devastante che
state dando alla popolazione. Ormai la Macroregione è fatta, voi lo
sapete e non ce lo dite! La nostra autonomia non c'è più se
continuiamo a ragionare così! Ma siamo qui per fare qualcosa noi o
dobbiamo sempre aspettare che sia lo Stato o la Comunità europea?
Forse poi è anche più comodo dopo dire: "
eh, ma è colpa dello
Stato, è colpa della Comunità
"...e non ci prendiamo le nostre
responsabilità? È facile astenersi!
Presidente
- Grazie collega. Altri? La parola
all'Assessore Bianchi.
Bianchi (UV)
- Solamente per alcune precisazioni proprio
per non far passare quel messaggio che non si vuole far passare,
cioè non è che qui non vogliamo legiferare, né fare niente, perché
ho appena spiegato che in ogni caso quest'argomento sarà trattato
all'interno del piano rifiuti che sarà approvato con legge, qui, in
quest'aula. Nulla vieta poi che con delle delibere di Giunta si
possano dare delle direttive chiare alle amministrazioni pubbliche.
L'astensione va in quel senso, nel senso di non fare una legge
ad hoc
in questo momento ma di discuterne in Commissione nel
momento in cui sarà esaminato il Piano di gestione dei rifiuti che
sarà, ripeto, approvato con legge. Non vogliamo toglierci dalla
discussione o aspettare che cosa legifera lo Stato, ma è solamente
una modalità di lavoro per andare avanti in maniera veloce.
Grazie.
Presidente
- Ricordo che siamo in dichiarazione di voto.
Se non ci sono altre richieste, possiamo mettere in votazione la
mozione. La votazione è chiusa.
Presenti: 32
Votanti: 12
Favorevoli: 12
Astenuti: 20 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Punto 32 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK