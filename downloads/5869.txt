Consiglio Regionale della Valle d'Aosta - Oggetto del Consiglio n. 292 del 11 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 292 del 11 gennaio 1984 - Resoconto
OGGETTO N. 292/VIII - INVITO AL GOVERNO AD ASSUMERE
INIZIATIVE PER LA SOLUZIONE DELLA CRISI MEDIORIENTALE PER IL RITIRO
DEL CONTINGENTE MILITARE ITALIANO IN LIBANO - (Reiezione di
mozione).
Si dà atto che alle ore 17,19 presiede il Vice-Presidente Franco
De Grandis.
PRESIDENTE:
Do lettura della mozione presentata dai
Consiglieri Dolchi, Mafrica, Tonino, Bajocco, Cout e Millet:
MOZIONE
Il Consiglio regionale della Valle d'Aosta
PREOCCUPATO per l'aggravarsi della crisi in Libano, paese in
cui al permanente conflitto arabo-israeliano e all'irrisolta
questione palestinese si stanno aggiungendo, in un crescendo di
terribili attentati e feroci scontri tra fazioni, anche elementi di
possibile coinvolgimento diretto delle due superpotenze;
NEL RIBADIRE che soltanto la formazione di uno stato
palestinese e un accordo che garantisca la sicurezza di tutti i
popoli e tutti gli stati della Regione medio-orientale possono
consentire una effettiva pace anche per il Libano;
INVITA
il Governo italiano,
a prendere iniziative verso tutti gli stati e le forze
coinvolte nella crisi mediorientale affinché la soluzione dei
problemi aperti sia ricercata al tavolo delle trattative invece che
sul terreno militare;
a ritirare il contingente militare presente in Libano, perché
nella caotica situazione attuale i soldati italiani rischiano,
oltre che la propria vita, anche di essere costretti a svolgere un
ruolo di parte invece che di garanzia di accordi raggiunti;
DELIBERA
di inviare copia del presente documento al Presidente del
Consiglio dei Ministri, ai Parlamentari valdostani, ai Capigruppo
parlamentari della Camera e del Senato, affinché sia conosciuta la
volontà dei rappresentanti della popolazione valdostana,
PRESIDENTE:
Ha chiesto di parlare il Vice-Presidente
Dolchi per l'illustrazione della mozione, ne ha facoltà.
DOLCHI (P.C.I.):
Questa mozione era stata iscritta
all'ordine del giorno della seduta del Consiglio del 24 e 25
novembre 1983: sono passati quasi due mesi e di questo argomento se
n'è parlato ampiamente, ad ogni livello, nel nostro Paese.
Illustrare la mozione diventa quindi facile perché il Consiglio
ha seguito non solo le polemiche ma anche le prese di posizione che
si sono succedute in questo periodo. Più importanti fra tutte
quelle del Presidente della Repubblica, che ha evidenziato nel suo
messaggio di fine anno quale dovrebbe essere la posizione
dell'Italia nei confronti del contingente di pace in Libano e i
pericoli che questa presenza corre non solo per il contingente, ma
per il fatto che, prendendo parte alle vicende di quel paese, non
sarebbe più un contingente di pace, ma sarebbe un contingente di
parte.
Quindi, poiché il Presidente della Repubblica ha illustrato
questa mozione molto meglio di quanto potrei farlo io, mi rimetto a
quello che lui ha detto ed al voto, che mi auguro sarà unanime, del
Consiglio regionale.
PRESIDENTE:
E' aperta la discussione generale sulla
mozione. Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.):
In linea di principio posso
condividere la mozione presentata dal P.C.I., non posso - e per
questo presento un emendamento - condividere il punto 2) del
deliberato, dove si dice "invita a ritirare il contingente militare
presente in Libano", per cui aggiungerei questo emendamento: dopo
le parole "a ritirare", si aggiunga: "previo accordo con i
rappresentanti dei paesi delle altre forze di pace presenti in
Libano".
Se questo emendamento viene accolto dalla maggioranza del
Consiglio e dai proponenti, voterò a favore della mozione,
altrimenti il mio voto sarà contrario.
Un'altra piccola precisazione per il Consigliere Dolchi, è vero
che ha condiviso tutto quanto ha affermato il Presidente Pertini,
anche noi lo abbiamo condiviso; non possiamo però condividere la
parte in cui il Presidente della Repubblica ha messo sulle stesso
piano l'America e la Russia: questo è un fatto che rimproveriamo al
Presidente della Repubblica, perché non riteniamo uguali le
responsabilità di queste due nazioni.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE (U.V.):
J'ai demandé à mon groupe de laisser à
chacun de nous la liberté de voter comme il veut sur cet argument
et même si le Président Pertini émet sympathie de tous les côtés,
ce n'est pas pour cela qu'on doit nécessairement le suivre; je
crois que Pertini, si on prend seulement la presse italienne des
ces jours-ci, à partir de Scalfari pour finir à Biagi, se
souviendra très bien de calibrer mieux ses interventions de fin
d'année pour l'année prochaine, s'il veut être réélu.
A' titre personnel je déclare mon abstention sur cette
motion.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE (P.S.I.):
Credo che questa mozione si possa
condividere nella sua sostanza perché le preoccupazioni che sono
state espresse per il nostro contingente nel Libano sono di tutti,
e le ha giustamente espresse anche il Presidente della Repubblica
Pertini.
Il Libano è un paese che ha sempre avuto un equilibrio molto
precario per la presenza di tre Comunità religiose al suo interno,
ma indubbiamente l'elemento dirompente è stato il problema
palestinese. Finché non ci sarà una soluzione per questo problema
che garantisca nel contempo anche l'esistenza dello Stato di
Israele, non ci sarà pace né in Libano né in Medio Oriente, ed è
anche vero che questo problema viene strumentalizzato dalle grandi
potenze, sia da una parte che dall'altra.
Noi eravamo andati in Libano per svolgere un'azione di pace e
per questo ci siamo meritati il rispetto di tutti i contendenti,
adesso però la situazione sta cambiando e quindi va riconsiderato
quello che è il nostro ruolo, gli obiettivi che ci eravamo
posti.
Alla luce di questa situazione che è mutata anche per la
posizione che hanno avuto le altre forze di pace che hanno in
Libano i loro contingenti e che ci hanno messo in una situazione un
po' ambigua, è opportuno che si prenda in considerazione il ritiro
del nostro contingente da questo paese.
Avrei solo una preoccupazione da esprimere: che questo non
avvenga sic et simpliciter, perché un ritiro immediato ed
improvviso potrebbe anche sembrare una fuga da quelle che sono le
nostre responsabilità e potrebbe anche porre la popolazione che
siamo andati a difendere in una situazione abbastanza
difficile.
Direi che questo ritiro deve avvenire con una certa gradualità,
ovviamente d'accordo anche con tutte le altre forze che sono
interessate: quindi l'unico emendamento che mi sentirei di proporre
ala mozione, è che venga inserito questo concetto di gradualità,
aggiungendo al punto 2) della delibera dopo "ritirare" la parola
"gradualmente";
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Solo due parole a nome del P.L.I.: mi
associo all'emendamento del Consigliere Baldassarre.
PRESIDENTE:
Ha chiesto di parlare il Consigliere Fosson,
ne ha facoltà.
FOSSON (D.C.):
E' ovvio che siamo preoccupati tutti
quanti per la situazione che si è determinata in Libano e siamo
d'accordo ad invitare il Governo italiano a prendere tutte le
iniziative necessarie per trovare la soluzione della crisi
libanese, mediorientale, su un tavolo di trattative e non con le
armi.
Sul secondo punto della mozione ci sono, a nostro giudizio,
diverse considerazioni da fare e non so se si possa risolvere il
problema richiedendo tout court il ritiro del contingente militare.
A noi pare che i soldati italiani in Libano abbiano permesso
all'Italia di riacquistare un certo prestigio in campo militare,
svolgendo in modo serio la funzione che era stata loro affidata,
per cui contrariamente a quanto previsto dal punto 2° della
mozione, riteniamo di non dover esprimere dei giudizi e lasciare al
governo prendere le decisioni di conseguenza.
Potremmo essere abbastanza d'accordo su quanto dicevano i
Consiglieri Baldassarre e Pascale, semmai un ritiro graduale del
contingente militare, ma riteniamo che tutto sommato forse questo
Consiglio non possa andare al di là di un invito ad una pace
generica per cui noi ci asteniamo sulla mozione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
De la part de la Junte il y aura
l'abstention sur la motion, en tenant compte de deux
considérations: avant tout le fait que si d'un côté c'est correct
qu'il y ait l'attention aussi de la part de Conseil régional de la
Vallée d'Aoste sur des problèmes de la paix, de l'autre côté je
pense que souvent il nous arrive de connaître déjà très mal des
problèmes qui nous concernent directement, c'est encore plus
difficile d'apprécier des choix qui dépassent longuement certaines
attitudes.
Donc, en ne connaissant pas dans les détails - et je pense que
personne dans ce Conseil soit à même de faire une exposition
satisfaisante du problème, en tenant compte des relations
internationales qui concernent le fait de la présence militaire
dans le Liban - j'estime correct una abstention qui va dans la
direction de maintenir une invitation à tous les états de
travailler pour la paix.
Si dà atto che dalle ore 17,30 riassume la residenza il
Presidente Giovanni Bondaz.
PRESIDENTE:
Ha chiesto di parlare il Vice-Presidente De
Grandis, ne ha facoltà.
DE GRANDIS (P.R.I.):
Si tratta di un problema di estrema
delicatezza e di notevole gravità, tuttavia mi pare che questa
mozione abbia in sè una contraddizione molto grave, tra quanto dice
al punto 1) e quanto chiede al punto 2).
Al punto 1) si dice di invitare il Governo italiano "a prendere
iniziative verso tutti gli stati e le forze coinvolte nella crisi
mediorientale affinché la soluzione dei problemi aperti sia
ricercata al tavolo delle trattative invece che sul terreno
militare". Credo che su questo punto non ci sia niente da ridire.
E' questo il desiderio di tutti gli uomini di buona volontà, non
solo in questo Consiglio ma in tutto il Paese.
La 2° parte, là dove si invita "a ritirare il contingente
militare presente in Libano", mi sembra in contraddizione con la
prima parte: noi non possiamo limitarci a fare delle
raccomandazioni alle fazioni che si scontrano in Libano con le
armi; se abbiamo veramente questa volontà di pace e questo
desiderio che non sia lasciata alle armi la soluzione delle
contese, evidentemente dobbiamo fare qualcosa di più e questo
qualcosa di più il nostro paese lo ha fatto inviando in Libano un
contingente di pace.
Questo contingente di pace, come è già stato ricordato in questo
Consiglio, ha riscosso l'approvazione e la stima di tutti, non solo
delle fazioni belligeranti in Libano, ma nel mondo intero. La forza
militare di pace italiana è stata indicata ad esempio di come si
deve agire in queste situazioni.
Ora credo che in una situazione del genere l'invito a modificare
i propri comportamenti dovrebbe essere rivolto alle altre forze
militari di pace e non a quella italiana. Che la situazione possa
avere dei momenti degenerativi e implicazioni più gravi, questo è
purtroppo nella realtà delle cose, ma non credo che ritirandoci
possiamo aiutare il Libano e le popolazioni di quel paese
disgraziatissimo in questo periodo. Possiamo rivedere certi
concetti o comportamenti, possiamo vedere se si possono attuare
altre forme che meglio rispondono alle esigenze di salvaguardare la
pace e trovare un accordo al tavolo delle trattative e non con le
armi, ma quello di ritirarci sarebbe una fuga incomprensibile.
Per queste ragioni mi sento di approvare quanto detto al punto °
di questa mozione, ma sono assolutamente contrario al punto 2°
della mozione, né mi sembra che anche con le modifiche suggerite da
parte di alcuni Consiglieri si mutino le cose.
PRESIDENTE:
Ha chiesto di parlare il Vice-Presidente
Dolchi, ne ha facoltà.
DOLCHI (P.C.I.):
Avevo fatto una relazione rapidissima
proprio perché l'argomento era ampiamente conosciuto, come poi è
risultato dagli interventi dei Consiglieri.
Vorrei solo precisare che non trovo tra il punto 1) e 2) quelle
contraddizioni a cui accenna il Consigliere De Grandis, proprio
perché il contingente italiano, che è stato chiamato ed è di pace,
si è comportato in modo conseguente, ha ottenuto quei
riconoscimenti che unanimemente gli sono stati rivolti proprio
perché non è intervenuto direttamente; non ha avuto grossi attacchi
proprio perché ha saputo svolgere questa funzione e per queste
ragioni la nostra richiesta va incontro al prestigio che si è
guadagnato questo contingente, non intervenendo negli affari
interni di parte esistenti in quel tormentato paese.
Invece le rappresaglie delle altre cosiddette forze di pace, ma
che si sono poi dimostrate di guerra facendo bombardamenti ed
intervenendo con pesantezza in svariate occasioni, fanno sì che noi
riteniamo che il contingente italiano inviato per garantire la pace
e proteggere le popolazioni inermi, non sia più in questo momento
in grado di svolgere il compito per cui era stato inviato, visto
che i partners bombardano e svolgono azioni militari.
Ecco quindi che riconfermiamo con la mozione la nostra
posizione, anche in seguito a quanto è stato detto ed alle proposte
che sono intervenute. Noi siamo disposti ad accettare, perché lo
riteniamo corretto e giusto, l'emendamento proposto dal Consigliere
Pascale, in modo che al punto 2° della mozione sia inserita la
parola "gradualmente".
Per il resto ci rimettiamo al voto del Consiglio, sia sugli
emendamenti che sono stati presentati, sia sul complesso della
mozione.
PRESIDENTE:
Ha chiesto di parlare il Consigliere
Stévenin, ne ha facoltà.
STEVENIN (U.V.):
Evidemment ce ne sera pas le Conseil
régional qui pourra décider de retirer nos militaires du Liban,
mais moi je me suis posé cette question: si par hasard j'avais un
fils qui devait partir pour le Liban, est-ce que je voterais pour
cette motion?
Je me suis posé cette question et, malgré tout ce qui vient de
dire le Conseiller De Grandis, que je partage entièrement car il
faut reconnaître que l'Italie a eu un certain succès et tout le
monde a reconnu que sa façon de se poser au Liban a été la façon la
plus correcte, tout de même, je me suis répondu que j'aurais voté à
faveur de la motion présentée par le parti communiste.
Je suis d'accord avec l'amendement du groupe socialiste et,
étant donné que notre groupe a choisi librement de voter selon ce
que chacun de nous pense vis-à-vis de ce problème, moi, je voterai
à faveur.
PRESIDENTE:
Metto in votazione gli emendamenti: al 2°
punto del deliberato dopo la parola "ritirare" si aggiunga
"gradualmente", come proposto dal Consigliere Pascale:
ESITO DELLA VOTAZIONE
Presenti 32
Votanti 12
Favorevoli 12
Astenuti Aloisi, Baldassarre, Bene-forti, Bondaz, Borbey,
Chabod, De Grandis, Faval, Fosson, Lanivi, Maquignaz, Marcoz,
Martin, Pedrini, Perrin, Ricco, Rolando, Rollandin, Tamone e
Voyat.
Il Consiglio non approva
PRESIDENTE:
Pongo in votazione l'emendamento del
Consigliere Baldassarre, al punto 2° del deliberato dopo la parola
"ritirare" aggiungere "previo accordo con i rappresentanti dei
paesi delle altre forze di pace presenti nel Libano":
ESITO DELLA VOTAZIONE
Presenti 32
Votanti 3
Favorevoli 2
Contrari 1
Astenuti Aloisi, Beneforti, Berti, Bondaz, Borbey, Breuve',
Chabod, Cout, De Grandis, Dolchi, Faval, Fosson, Lanivi, Mafrica,
Maquignaz, Marcoz, Martin, Millet, Pascale, Perrin, Pollicini,
Riccarand, Rolando, Rollandin, Stévenin, Tamone, Tonino, Torrione e
Voyat.
Il Consiglio non approva
PRESIDENTE:
Metto in votazione la mozione nel testo
originario non essendo stati approvati gli emendamenti
presentati:
ESITO DELLA VOTAZIONE
Presenti 32
Votanti 10
Favorevoli 8
Contrari 2
Astenuti Aloisi, Beneforti, Berti, Bondaz, Borbey, Breuve',
Chabod, De Grandis, Faval, Fosson, Lanivi, Maquignaz, Marcoz,
Martin, Pascale, Perrin, Pollicini, Rolando, Rollandin, Tamone,
Torrione e Voyat.
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK