Consiglio Regionale della Valle d'Aosta - Oggetto del Consiglio n. 2937 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2937 del 18 dicembre 1991 - Resoconto
OGGETTO N. 2937/IX Relazione sullo stato di attuazione dei
programmi di intervento finanziati dal Fondo Regionale Investimenti
Occupazione (FRIO), alla data del 31 maggio 1991.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
La relazione prende in esame lo stato
di attuazione dei progetti dal 31 dicembre 86, data della
deliberazione del primo programma, al 31 maggio 91, pertanto si
riferisce ad un periodo di circa 4 anni e mezzo.
In questo arco di tempo sono stati approvati dalla Giunta
regionale sei programmi triennali che autorizzano il finanziamento
di 235 interventi a fronte di 682 richieste presentate dagli enti
locali, per una spesa complessiva di 273 miliardi.
Gli interventi programmati per principali categorie di opere
hanno riguardo: recupero fabbricati 6 per cento, infrastrutture 77
per cento, di cui strade (principalmente sono adeguamenti di strade
già esistenti) 44 per cento, opere igieniche 22 per cento, edilizia
pubblica 22 per cento.
Nella formazione dei programmi si è sempre data priorità alle
categorie di opere diverse dalle strade.
La distribuzione nel territorio degli interventi programmati,
che dipende dal numero di proposte avanzate dagli enti locali e
dalla loro validità tecnica economica, ha privilegiato i comuni a
mio giudizio di media e di alta montagna.
Il 75 per cento degli interventi è stato avviato entro un anno
dalla data di approvazione dei rispettivi programmi, mentre il 25
per cento dei medesimi è stato avviato dopo un anno
dall'approvazione del programma stesso.
Per le opere di urbanizzazione primaria e secondaria si
riscontra un più elevato grado di attuazione rispetto agli
interventi realizzati in economia, per esempio recupero di sentieri
e di fabbricati. In particolare la situazione dei progetti di
recupero dei sentieri appare particolarmente critica, ove si
consideri che la metà di essi deve ancora essere iniziata.
Il ritardo accumulato è attribuibile essenzialmente al fatto che
la legge regionale 51/86 prevedeva per essi la realizzazione
mediante amministrazione diretta; tale modalità operativa si è però
dimostrata nei primi anni di applicazione della legge poco
praticabile, principalmente a causa delle difficoltà incontrate in
alcuni ambiti territoriali nel reperimento di mano d'opera
specializzata, oltre che di personale da qualificare per la
costruzione delle unità operative di formazione lavoro previste
dall'articolo 5 della citata legge.
Al fine di ovviare a tale inconveniente, la legge regionale
16/91 prevede la possibilità per il servizio forestazione e risorse
nazionali di avvalersi, analogamente a quanto previsto dalla legge
regionale 105/87 per gli interventi di competenza della
Sovrintendenza per i Beni Culturali, di ditte specializzate
incaricate mediante un contratto di cottimo fiduciario.
I costi a consuntivo per gli investimenti realizzati sono
risultati nella media congrui rispetto alle previsioni per quanto
riguarda le infrastrutture, mentre per gli interventi di recupero
di fabbricati e sentieri si sono verificati divari in aumento fra
previsioni di progetto e consuntivi. Tali esiti sono dovuti
principalmente alla scarsa affidabilità della fonte che determina
la spesa programmata, che è costituita da mera documentazione
tecnica e relativa stima di massima, anziché, come nel caso
precedente, da progetti esecutivi.
Alcuni problemi sono sorti relativamente alle funzioni di
direzione e assistenza ai lavori, svolte prevalentemente da
personale dell'Amministrazione regionale, a causa di un
insufficiente numero di addetti ai compiti di cui sopra.
Pertanto si ritiene opportuno ridurre il carico di lavoro del
personale interno all'amministrazione mediante affidamento di
incarichi di direzione a professionisti e in primo luogo agli
stessi progettisti delle opere; analoga soluzione può essere
prefigurata per le funzioni di assistenza nei valori.
Si può pertanto affermare, in conclusione, che il processo
tecnico di valutazione dei progetti, seppure ulteriormente
migliorabile, ha registrato una progressiva crescita di efficienza.
La qualità progettuale è in progressivo miglioramento sotto
l'aspetto tecnico principalmente in relazione alla completezza e
alla qualità della documentazione prodotta. L'analisi economica
svolta dai soggetti proponenti mostra un progressivo miglioramento,
ma permane ancora mediamente insoddisfacente essendo effettuata di
norma a posteriori quale adempimento dovuto. La qualità delle opere
realizzate non appare discostarsi significativamente da quella
media riscontrabile nelle opere assoggettate ad altre procedure,
peraltro si ritiene opportuno effettuare in futuro incisivi
controlli di qualità. Sotto il profilo dell'efficacia la procedura
FRIO ha sicuramente consentito di realizzare progetti organici o
stralci funzionali immediatamente fruibili dagli utenti.
Presidente
C'è qualcuno che intende prendere la
parola? Nessuno prende la parola?
Il Consiglio prende atto della relazione sullo stato di
attuazione dei programmi di intervento finanziati dal Fondo
regionale investimenti occupazione (FRIO).
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK