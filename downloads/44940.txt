Consiglio Regionale della Valle d'Aosta - Oggetto del Consiglio n. 1775 del 28 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Università
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1775 del 28 luglio 2022 - Resoconto
OGGETTO N. 1775/XVI - Interrogazione: "Informazioni
riguardanti gli studenti fuori sede iscritti all'Università della
Valle d'Aosta e il servizio di studentato".
Bertin (Presidente) -
Il punto n. 18 è discusso con il n.
41, pertanto verrà affrontato in altro momento. Punto n. 19.
Risponde l'assessore Caveri.
Caveri (AV-VdA Unie) -
Io approfitterei, prima di dare la
risposta, di porre un quesito rispetto alle interrogazioni. Io
ricordo, come richiama il Regolamento, che l'interrogazione
consiste nella semplice domanda se un fatto sia vero, se alcuna
informazione sia giunta alla Presidenza della Regione, se è esatto
che la Giunta e i suoi componenti abbiano preso risoluzione su
determinati oggetti. Ora, io non mi metto a polemizzare sul
sindacato ispettivo, che trovo che sia una delle cose più
importanti nel rapporto tra maggioranza e opposizione. Mi
permetterei di segnalare agli uffici, ai quali spetta il compito di
fare da filtro, di riflettere quando ci vengono richiesti dei dati,
con la tempistica più rapida delle interrogazioni rispetto al 116,
se non sia il caso ogni tanto di spostarsi o sul 116 o sulle
interrogazioni a risposta scritta, perché diventa veramente
difficile anche in aula poter rispondere mettendosi a snocciolare
dei dati che poi, alla fine, credo che siano di difficile
comprensione anche per l'interrogante.
Ciò detto, rispondo alle domande e chiedo alla consigliera
Guichardaz se posso poi lasciare per iscritto alcuni dati perché
sono veramente di difficile lettura.
L'Università della Valle d'Aosta ha fornito i dati sulla
provenienza di tutti gli scritti, con riferimento - credo che sia
utile - anche alle rispettive aree geografiche. Mi risulta che gli
studenti provenienti da fuori Valle sono circa il 40 percento in
aumento, 43 percento nell'ultimo anno accademico 2021/2022, e che
in particolare gli altri studenti sono così ripartiti: per quanto
riguarda la Valle d'Aosta, come dicevo, si oscilla attorno al 60,
59, 57 percento a seconda degli anni, lo vedrà poi nella tabella.
Risultano invece il 31 percento i provenienti dal nord ovest
nell'anno accademico 2018/2019, il 32 percento in quello
successivo, il 33 percento nel 2020-2021 e nel 2021-2022 il 34
percento, quindi area geografica nord ovest. Dalle altre regioni
italiane sono stabili attorno al 7-6 percento in questi quattro
periodi.
C'è poi un dato che mi è stato fornito e che non riesco a
rappresentare; prima o poi magari avremo un meraviglioso
iPad
in aula e potremo anche proiettare delle
slide
,
ma oggi risulta estremamente difficile, per cui sono riportati in
una torta che è più suggestiva delle mie stesse parole.
Per la seconda domanda, premetto che per studenti fuori sede,
l'UniVdA intende anche gli studenti residenti nei comuni della
Valle d'Aosta non limitrofi di Aosta i quali, per raggiungere la
sede dell'ateneo, impiegano più di settanta minuti o non hanno a
disposizione mezzi pubblici con orari compatibili con le lezioni.
Lo studentato era situato, parlo al passato, in Via Piccolo San
Bernardo all'altezza di Montfleury, quell'albergo che era tra
l'altro di un caro amico che non c'è più, ed è stato acquisito
dall'UniVdA a luglio del 2016. Fino all'anno accademico 2019-2020 i
posti disponibili erano trentatré, ventisei in camera doppia, sette
in singola, di cui due attrezzate per disabili, che si sono ridotte
a venti, tutti in singola negli ultimi due anni a causa
dell'emergenza del Covid. Alcuni studenti, soprattutto degli
Erasmus, sono risultati assegnatari per un solo semestre, per cui
il numero complessivo di ospiti poteva poi risultare superiore al
numero dei posti disponibili. I dati specifici di utilizzo dello
studentato sono i seguenti, e poi glieli do perché capisce che è
veramente difficile poter mettersi a leggerli.
Le criticità che hanno portato all'interruzione del servizio
sono molteplici. La non funzionalità della struttura: due camere
hanno richiesto vari interventi di manutenzione strutturale non
risolvibili, che si riproponevano ogni anno anche successivamente
agli interventi messi in atto dal proprietario, e vi era una sola
cucina a disposizione per trentatré ospiti. La distanza dalle due
sedi, in particolare le corse dalla sede di Saint-Christophe dopo
le ore 18:30 terminano alla stazione in Piazza Manzetti e da lì gli
studenti dovevano raggiungere questo studentato a piedi. L'impegno
del personale amministrativo nella gestione dello studentato che
richiedeva una presenza anche in periodi non lavorativi, quindi il
sabato e la domenica, ma soprattutto la non sostenibilità
finanziaria. Aggiungerei in più che questo hotel Montfleury, come
si chiamava una volta, sarà a breve rifatto con il 110 e con le
solite cose che oggi possono essere fatte, e questo si riverbererà
sull'altro affittuario che è l'Institut Agricole.
Quali siano le misure alternative. L'ateneo, di concerto con le
strutture regionali competenti in materia di edilizia
universitaria, sta valutando la possibilità - come ho detto più
volte - dello studentato nelle vicinanze della nuova sede della
Testafochi. Nel condominio Bramafan in Via Trottechien, dove però
quelli che abitano lì hanno già detto "Non se ne parla", perché
ovviamente preferiscono chissà quale altra destinazione, ma a
breve, con quella struttura della CRT che dovrebbe occuparsi della
costruzione e poi anche della gestione, andremo a spiegare che
quell'articolo del regolamento condominiale che dice che non
bisogna fare rumore, non ha nulla a che fare con uno studentato;
gli studentati sono posti civili, uno forse si immagina i
college
americani con spinelli, feste e cose di questo
genere, ma è una cosa suggestiva e non corrispondente alla realtà.
Io le lascerò anche una risposta data l'8 o il 9 giugno del 2022 al
collega Manfrin, in cui si spiega meglio tutto l'iter in maniera
chiara.
Nel frattempo è stata allestita una bacheca per l'interscambio
di informazioni fra studenti e locatori, e l'ateneo sta anche
valutando l'eventuale sensibilizzazione,
en attendant
lo
studentato, delle agenzie immobiliari presenti nel Comune di Aosta;
perché, altro particolare singolare della nostra Valle, è che
appena c'è stata la notizia dello studentato, ho avuto anche le
proteste di alcuni che affittano agli studenti e dicono: "Come vi
permettete di fare uno studentato, affittiamo noi le case". Invece,
io ritengo che per un'università che deve essere sempre più
attrattiva, e non dobbiamo soddisfarci dell'attuale 43 percento, è
del tutto evidente che invece lo studentato è indispensabile e oggi
la soluzione che noi abbiamo prospettato ci sembra ragionevole, e
credo che con una
moral suasion
e una spiegazione accurata
riusciremo anche a convincere i condomini del condominio
Bramafan.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Assessore, volevo semplicemente
conoscere i numeri complessivi degli iscritti fuori sede, questa
era la domanda, quindi sapere solo nel 2018 quanti iscritti fuori
sede. Non è un dato chissà che complesso, perché non so ma nelle
istituzioni scolastiche abitualmente il numero degli iscritti c'è e
quindi volevo capire solo quanti erano potenzialmente i fuori sede.
Non mi sembrava un dato così complesso. È normale che se poi si
sono messi a fare nel dettaglio un'analisi delle provenienze, cosa
che mi interessava poco; la cosa che mi interessava era proprio
solo il dato puro.
Come lei ha evidenziato, avevo ritrovato comunque qualche
graduatoria degli anni passati, dove una ventina e qualcosa di più
di studenti chiedeva di poter usufruire dello studentato, quindi
sicuramente è un servizio che è stato apprezzato. La mia iniziativa
nasce anche perché ci sono delle studentesse purtroppo che si sono
trovate a non avere più un posto dove risiedere e quindi a
sollecitare in qualche modo un impegno da parte dell'Assessore.
Sappiamo bene che la costruzione del nuovo studentato ci metterà un
attimo e questo servizio, come lei ha fatto notare, è utile a
un'università; magari non per tutti gli anni accademici in cui si
frequenta, ma abitualmente nei primi anni si cerca una soluzione
anche per avere modo di conoscere, stringere delle amicizie, per
poi magari prendere insieme anche degli alloggi o altro. E poi lo
studentato permette anche di risparmiare notevolmente rispetto
all'affitto di un alloggio normale.
Dalla sua risposta mi dispiace un po', perché pur lei
riconoscendo l'importanza di questo servizio, capiamo che la
soluzione delle agenzie o via dicendo molto probabilmente non potrà
fornire lo stesso servizio; questo è piuttosto evidente. Forse ci
si poteva in qualche modo pensare prima, ma naturalmente non è
colpa sua. Credo che questa situazione se la sia trovata.
Come dico, non credevo di creare dei problemi a chiedere dei
dati veramente in maniera molto semplice.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK