Consiglio Regionale della Valle d'Aosta - Oggetto del Consiglio n. 1136 del 2 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1136 del 2 dicembre 2019 - Resoconto
OBJET N° 1136/XV - Communications du Président de la
Région.
Farcoz (Président)
- Point 2 à l'ordre du jour. La parole
au Président de la Région.
Fosson (PNV-AC-FV)
- Cerchiamo di raccontare anche
qualche cosa che è stato fatto e qualche cosa di positivo per
tutti. Nella mattina di giovedì 28 novembre ho preso parte a Roma
alla Conferenza delle regioni e delle le province autonome.
All'ordine del giorno figurava in particolare la ratifica della
composizione della delegazione italiana al Comitato Regioni
dell'Unione Europea per il quinquennio 2020-2025, all'interno del
quale è stata confermata l'assegnazione alla Valle d'Aosta di un
rappresentante effettivo - sono dieci - come già deciso nel corso
della conferenza del 7 novembre, a cui purtroppo poi fu fatto un
ricorso e da cui poi nacquero altre considerazioni e discussioni.
Erano diciannove le regioni che avevano fatto domanda per avere un
rappresentante effettivo.
La Valle d'Aosta mantiene quindi il proprio esponente
all'interno di questa importante istituzione europea e abbiamo
espresso la nostra soddisfazione per questo risultato. Come già
avuto modo di dire, è questo un riconoscimento alle nostre
peculiarità statutarie e di regione di montagna che guarda
all'Europa, ma è anche l'occasione - l'unica, poiché non possiamo
esprimere un nostro parlamentare europeo - di avere un ruolo attivo
nelle istituzioni europee, utile a sostenere e promuovere le nostre
prerogative nell'emiciclo di Bruxelles. Nelle stesse riunioni
abbiamo inserito una clausola di salvaguardia all'interno della
bozza che l'assemblea delle regioni ha fatto sul testo delle
autonomie differenziate, sottolineando l'importanza dell'articolo 3
della legge n. 10 del 2001 che richiama alle potestà delle regioni
a statuto speciale.
Venerdì 29 ho partecipato con la collega assessore Certan
all'apertura dell'anno accademico 2019/2020 della nostra
università. Voglio sottolineare che questa è la prima volta dopo
sei anni in cui si rifà un'apertura pubblica di un anno accademico
e questo, soprattutto, per una scelta dei dirigenti
dell'università. In questa occasione si è riunito il corpo
universitario e gli studenti per indicare i progetti e gli
indirizzi dell'ateneo valdostano, non per uno scopo
autocelebrativo, ma per sottolineare il ruolo e i compiti della
nostra università. In una sala strapiena è stato sottolineato come
il rapporto tra il territorio e l'ateneo siano fondamentali per una
sua crescita: è la cosiddetta terza missione che ha l'Università
della Valle d'Aosta. Abbiamo potuto constatare con l'assessore
Certan, lo voglio riportare qua a tutti, come il clima e le
prospettive di lavoro siano completamente mutate rispetto al
passato e come si aprano oggi diverse e opportune possibilità di
sviluppo del lavoro.
Voglio ancora dire fra le notizie da riportare in modo positivo,
con la collega Pulz ne avevamo parlato l'altra volta che, come
avete visto, la legge sui segretari comunali non è stata impugnata
dal ministro Boccia in tutte le sue parti e quindi entrerà in
funzione.
Se queste sono le notizie positive che volevo comunicare, mi
scuso profondamente, l'ho già fatto con gli interessati, e sono
amareggiato di quanto è successo all'URP, di questa comunicazione
personale e riservata su un canale della Valle d'Aosta. Non so come
sia successo e si stanno facendo tutti gli accertamenti.
Sicuramente sono state cambiate subito le credenziali per
l'utilizzo dell'
account
. Il problema della sicurezza in
questo palazzo lo stiamo affrontando e bisognerà risolverlo in
tutti gli aspetti. Però di questo mi dispiace, ma ci siamo comunque
subito mossi perché non succedesse mai più e perché fossero
rinvenuti quelli che, eventualmente sbagliando, avessero fatto
questo percorso.
Président
- Est-ce qu'il y a des interventions sur les
communications du Président? La parole au collègue Manfrin.
Manfrin (LEGA VDA)
- Solo per capire, visto che ha citato
in ultimo la questione dell'URP e ho intenzione di parlarne in
un'interrogazione a risposta immediata. Ma era tanto per arricchire
il dibattito. Quindi voi avete cambiato le password di che cosa?
Avete cambiato le password di
Facebook
, di accesso
dell'URP?
Voce fuori microfono.
L'accesso dell'URP di che cosa, di Facebook? Me lo sa dire,
oppure le hanno detto solo che hanno cambiato le password? Hanno
cambiato le password di che cosa?
Presidente
- La parola alla collega Nasso.
Nasso (M5S)
- Volevo rubare solo un minuto per, appunto,
questa faccenda dell'URP che ha citato il presidente Fosson; se ne
parlerà anche dopo. Io credo che tante volte sia meglio
semplicemente raccontare la verità. Magari è scomodo. Io ricordo
che anni fa gestivo, insieme a qualche amica, la pagina del
ristorante in cui lavoravo, avevo commentato su
Facebook
erroneamente con il profilo del ristorante, avevo cancellato dopo
una manciata di minuti, avevo chiesto scusa al mio datore di lavoro
ed è finita lì.
Io ho sentito parlare nella conferenza di
hacker
,
sicurezza...! Credo che sia stata sicuramente un'uscita infelice,
ma non tragica. Ogni tanto chiedere scusa anche da parte del
diretto o diretta interessata e dire: "ho commentato con il profilo
dell'URP, chiedo scusa, ho cancellato, è stato un errore mio non
accadrà più", senza parlare dei massimi sistemi, hacker, eccetera,
faccia veramente onore anche alla persona che può legittimamente
aver sbagliato. Quindi, non parliamo di sicurezza, a mio avviso,
per una svista personale di qualcuno che forse vogliamo
semplicemente tutelare. La verità è sempre la strada giusta. Uno
"scusa, chiedo scusa, ho fatto questo errore" secondo me è molto
meglio che tanti altri arzigogoli.
Président
- La parole au collègue
Bertin.
Bertin (RC-AC)
- Per sottolineare un fatto estremamente
positivo, quello della conferma della presenza della Valle d'Aosta
all'interno del Comitato delle regioni. Un fatto significativo per
una realtà come la nostra, che non può essere fuori da un processo
decisionale europeo. È un fatto molto significativo. Diverse volte
si era messa in discussione la presenza della nostra regione in
questo contesto ed è assolutamente positivo che sia stato
confermato, e bisogna sfruttare questa opportunità nel modo
migliore. Il Comitato delle regioni, per quanto sia purtroppo, per
l'idea che ho dell'Europa, soltanto un organo consultivo, ha
comunque nel processo ascendente di formazione decisionale europea
un ruolo che va valorizzato il più possibile, soprattutto per la
nostra realtà.
Colgo anche l'occasione per sollecitare, non lei che, immagino,
Presidente, lo avrà già fatto, ma in generale per sollecitare una
pronta nomina della Commissione paritetica dalla parte governativa,
poiché vi era stato un impegno, ma a oggi non vi è ancora stata
questa nomina, a mia conoscenza, ed è un fatto non positivo. Invito
tutti, non soltanto lei come Presidente, ma le forze politiche che
hanno a Roma dei referenti, ad agire in questo senso, per dare al
più presto operatività alla Commissione paritetica. Sappiamo il
ruolo importante che ha e che deve essere, lo ripeto, al più presto
resa operativa.
Président
- La parole au collègue Aggravi.
Aggravi (LEGA VDA)
- Io volevo intervenire ancora sul
discorso di quello che è avvenuto con l'
account
dell'URP,
semplicemente per fare una piccola considerazione e soprattutto per
allinearmi a quello che dicevano il collega Manfrin e la collega
Nasso. Secondo me, la soluzione è molto semplice e può essere
benissimo circoscritta ai capigruppo, cioè se c'è stato un problema
di
hackeraggio
su quel tipo di profilo mi preoccupo, perché
una volta entrati su quel profilo l'
hacker
può sicuramente
essere entrato ovunque in Regione. Secondo me, a tutela di chi ha
fatto questo errore, perché spero che sia un errore, penso che la
Presidenza - poi vedetevela voi, io faccio una proposta
collaborativa - possa parlarne con tutti i capigruppo, quindi
limitando il numero e dire semplicemente chi aveva accesso a
quell'account e capire che cosa è successo, perché paventare
possibili hackeraggi, sinceramente, è risolvere un problema con un
problema ancora più grosso, perché ci sarebbe un problema anche di
tutela dell'ente. Io la risolverei così. Le ho fornito una maniera
elegante di uscirne. Questa volta l'ho aiutata, presidente Fosson,
ha visto?
Président
- La parole au collègue
Manfrin.
Manfrin (LEGA VDA)
- Colgo anche io lo spunto, visto che
lei, quando parlava la collega Nasso e diceva che sarebbe
sufficiente ammettere di aver sbagliato, diceva: "ha ragione, ha
ragione". Allora, sarebbe appunto necessario, visto che sembra
quasi che sia al corrente di qualcosa che noi non sappiamo, che
però questa verità venga riaffermata. Le spiego perché, ma in
maniera veramente molto semplice. Se lei ci dice, Presidente, che
c'è un
hacker
che si è preso la briga di entrare all'interno
di un sistema della Regione, poi di violare la
password
di
Facebook
dell'URP, per poi andare a commentare un
post
dell'ANSA, scrivendo un commento a sostegno della
manifestazione delle sardine in Valle D'Aosta, io le dico
sinceramente: non so che hacker abbiamo qua in Valle d'Aosta, ma
sicuramente non sono russi, che sono più interessati ad altro; ci
sono hacker con una visione molto molto più limitata, ci sono gli
hacker delle sardine.
Io credo proprio che questo non possa essere accaduto. Allora, o
lei da una parte, Presidente, ci dice che c'è stato un
hackeraggio
e allora ci porta la conseguente denuncia alla
Polizia postale, perché evidentemente se si commette una violazione
di questo tipo il ricorso a quelle indagini è necessario -
fortunatamente l'indagine della Polizia postale può accertare se
c'è stato effettivamente un hackeraggio o meno, e a quel punto io
quell'indagine le consiglierei sarebbe meglio evitarla; ma lo dico
per lei, per me lo farei volentieri - o forse ci viene detto chi
sono le persone che hanno le password per entrare e commentare a
nome dell'URP della Valle d'Aosta - chi in quattro e quattr'otto ha
cancellato commento, ha cancellato il profilo, ha fatto sparire
tutto, che è il comportamento classico di chi si ritiene sotto
attacco di hacker e non di chi è sicuramente colpevole - dicevo, ci
vengono fornite le identità e magari ci viene fornita anche
l'identità della persona che si è permessa di - non conoscendo il
funzionamento di Facebook - commentare a nome dell'URP Valle
d'Aosta a favore della manifestazione delle sardine, magari qualche
giorno prima o lo stesso giorno pubblicando sul profilo personale
dei
post
simili magari. Oppure evidentemente dovremo fare
degli approfondimenti diversi, ma a questo punto sarebbe molto
peggio fare il discorso alla fine.
Président
- La parole au vice-président Distort.
Distort (LEGA VDA)
- Vorrei dare il mio contributo
fondamentalmente facendo ricorso a qualcosa che appartiene alla
storia del pensiero scientifico e, non me ne voglia la collega
professoressa Pulz, ma io mi permetto di ricordare a quest'aula un
certo filosofo, Guglielmo di Occam. Vorrei, a titolo di
suggerimento, suggerire l'ipotesi del metodo proposto dal noto
filosofo che, nella prima metà del 1300, ha definito quell'immagine
che è diventata molto famosa, conosciuta come il Rasoio di Occam.
Nel 2019, quasi 2020, il Rasoio di Occam può ricordarci e può
aiutarci: se possibile, mi permetto di sottolineare e di ricordare
questa opportunità interessante, di usare il sistema del Rasoio di
Occam. Questo principio dice che, a parità di fattori, la
spiegazione più semplice è quella da prendere in considerazione.
Sulla base del Rasoio di Occam, tutto il pensiero scientifico, il
metodo scientifico, si è evoluto e, grazie a questa immagine del
Rasoio di Occam, noi siamo arrivati a grandissime conoscenze.
Io penso di poter suggerire di ricordarci di Occam e del metodo
del Rasoio di Occam per quanto riguarda la soluzione di questo
mistero e individuare qual è la soluzione più logica, quella più
evidente e poi nel caso andare a indagare anche tutte le altre.
Questo, permettetemi di dirlo perché, come diceva il collega
Manfrin, pensare che ci sia un
hacker
, da un lato è
estremamente pericoloso. Questo è un mio contributo, tra l'altro di
cui non mi prendo la paternità, che lascio tutta a Guglielmo da
Occam. Il fatto è questo: pensare che ci sia un hacker che si
introduca per sostenere le sardine, da un lato può essere la
preoccupazione per un hacker, dall'alto mi viene da chiedermi che
cosa faccia nella vita questo hacker, anche perché a questo punto
io comincerei a dormire notti insonni, angosciato che qualcuno si
impossessi dalla mia personalità informatica per partecipare, a mia
insaputa e contro il mio parere, a un sondaggio sul Dixan.
Président
- La parole au collègue
Barocco.
Barocco (UV)
- Non so se sono delle coniugazioni astrali,
ma prima si diffondono le
mail
, poi c'è un
hacker
! O
abbiamo un sistema che fa acqua da tutte le parti, o qualcuno le
mail le ha date e nel secondo caso il post lo ha scritto: La
Palice!
A parte tutto questo, io vorrei ricordare che l'URP è un
ufficio, un'unità organizzativa e c'è della gente che ci lavora.
Quindi, per la tutela di questi lavoratori, se il fatto non è stato
acclarato, prendiamoci un attimo di tempo prima di gettare la
responsabilità su un ufficio nella sua totalità. È chiaro che una
ricerca della responsabilità deve essere effettuata, perché se
continuiamo a dire di essere garanti, siamolo fino in fondo.
Un'amministrazione che funziona deve anche cercare di tutelare i
suoi collaboratori onesti, che fanno il proprio lavoro e
sanzionare. Io propendo per la buccia di banana, in questo caso,
però acclariamo tutti i fatti, perché lasciare il dubbio che ci
siano le mail che escono e i post che si scrivono, è un brutto
segnale per un'amministrazione efficace ed efficiente.
Président
-
La parole au collègue
Gerandin.
Gerandin (MOUV')
- Sarò brevissimo. Presidente Fosson,
lungi da me da darle indicazioni: lei sicuramente sa meglio di me
come uscire da queste situazioni. Io penso che il percorso sia
semplicissimo. Chi ha avuto il cattivo gusto di prendere e scrivere
sull'URP delle sensibilità di carattere personale lo dica e si
svela l'arcano, ma io dico in tempi brevi, se no io non vedo altra
strada: lei in qualità di Presidente fa una denuncia. Per cui le
chiedo: si sta muovendo in questa strada? Non so, si è preso 24 ore
per risolvere l'arcano, oppure ha intenzione comunque di procedere
a una denuncia?
Seconda cosa, che mi interessa assolutamente di più e mi
riallaccio a quello che ha detto il collega Bertin. Quando ha
detto: "ho delle buone notizie da dare", io pensavo che ci fosse la
nomina della paritetica, anche perché abbiamo tante questioni in
gioco, fra cui sicuramente il discorso del percorso che avevamo
ipotizzato per i vigili del fuoco. Ma abbiamo anche - ve lo ricordo
e glielo ricordo, Presidente - un punto fondamentale del programma
della vostra legislatura, vale a dire il discorso del rinnovo delle
concessioni delle acque di CVA: mi pare che sia una scadenza molto
a breve, di avere delle risposte certe in merito. Stranamente di
questo non se ne parla. Adesso sento di nuovo citare l'urgenza
della paritetica dal collega Bertin, ma di quei problemi legati al
destino della nostra partecipata numero uno, da cui dipendono
davvero le sorti future della Valle d'Aosta, questo è in un secondo
tempo. Per cui la inviterei davvero a dare qualche risposta in
merito e soprattutto, magari, a rivedere le priorità di questo
programma. Io me lo sono riletto e, secondo me, è sintetizzabile in
un punto solo: come non andare a votare.
Président
- La parole au président Fosson.
Fosson (PNV-AC-FV)
- Collega Gerandin, di fronte a una
notizia positiva lei ne tira fuori sempre una negativa. Io penso
che il Comitato delle regioni sia un fatto straordinario per noi e
che non era sicuro. Sul fatto della paritetica ho incontrato di
nuovo questo giovedì il ministro Boccia, che quando è venuto il 30
di settembre, ha affermato di fronte a tutti che entro un mese ci
sarebbe stata la parte statale della paritetica. Io gliel'ho
ricordato, gli ho detto che la stavamo aspettando. Lui lo sa, ha
delle difficoltà a formarla. Più che sollecitare questo, che per
noi, condivido, è fondamentale, io non posso fare. Però l'ho fatto
e lo faccio quasi tutti i giovedì quando lo incontro.
Président
- La parole au collègue Lucianaz.
Lucianaz (LEGA VDA)
- A questo proposito, in I
Commissione è da mesi che chiediamo l'audizione del deputato e del
senatore, perché ci farebbe piacere, appunto, sentire un po' che
aria tira a Roma. Pare che non abbiano troppo tempo per farsi
audire, ma a proposito della paritetica e della tanto agognata
richiesta di un seggio al Parlamento europeo, ci farebbe piacere
sentire i due sostenitori del governo Conte cosa hanno da dirci in
merito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK