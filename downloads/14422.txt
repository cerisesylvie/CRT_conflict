Consiglio Regionale della Valle d'Aosta - Oggetto del Consiglio n. 959 del 19 ottobre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 959 del 19 ottobre 1994 - Resoconto
OGGETTO N. 959/X - Disegno di legge: "Secondo provvedimento
di variazione al bilancio di previsione della Regione per l'anno
finanziario 1994".
Articolo 1 - (Rideterminazione delle autorizzazioni di spesa
recate da leggi regionali)
1. Le autorizzazioni di spesa recate dalle leggi regionali
elencate nell'allegato A alla presente legge sono modificate, per
l'anno 1994, secondo quanto indicato nell'allegato medesimo.
2. Alla copertura del maggiore onere, ammontante a lire
6.563.500.000, si provvede secondo quanto disposto nei successivi
articoli 2 e 3.
Articolo 2 - (Variazioni alla parte spesa del bilancio)
1. Sono approvate le variazioni in diminuzione, per lire
2.230.000.000 in termini di competenza e per lire 2.150.000.000 in
termini di cassa, ed in aumento, per lire 8.034.502.000 sia in
termini di competenza che di cassa, alla parte spesa del bilancio
di previsione della Regione per l'anno finanziario 1994, come
risultano dall'allegato B alla presente legge.
Articolo 3 - (Variazioni su capitoli il cui stanziamento è
determinato con la legge di approvazione del bilancio)
1. Sono approvate le variazioni in diminuzione, per lire
5.854.502.000 in termini di competenza e per lire 5.934.502.000 in
termini di cassa, e in aumento per lire 50.000.000 sia in termini
di competenza che di cassa, risultanti dall'allegato C, ai capitoli
della parte spesa del bilancio della Regione per l'anno 1994, il
cui stanziamento risulta determinato ai sensi dell'articolo 3 della
legge regionale 14 gennaio 1994, n. 3, di approvazione del bilancio
stesso.
Articolo 4 - (Modifica descrizione capitolo di spesa)
1. La denominazione del capitolo di spesa n. 64925, istituito
con legge regionale 27 agosto 1994, n. 57 (Primo provvedimento di
variazione al bilancio di previsione per l'anno finanziario 1994) è
così modificata: "Acquisto di beni mobili ed attrezzature di gioco
per l'applicazione della legge regionale 21 dicembre 1993, n.
88".
Articolo 5 - (Istituzione capitolo di entrata)
1. Nella parte Entrata del bilancio di previsione della Regione
per l'anno finanziario 1994 viene istituito il seguente
capitolo:
programma regionale: 3.09.
codificazione: 3.3.0.
cap. 9110 ? "Proventi derivanti dall'attivo della gestione
straordinaria della Casa da Gioco di Saint?Vincent. ? Legge
regionale 21 dicembre 1993, n. 88 articolo 8, comma 2".
Articolo 6 - (Pareggio del bilancio)
1. Il pareggio del bilancio di previsione della Regione per
l'esercizio finanziario 1994 resta invariato nelle risultanze di
lire 2.357.007.727.715 per la competenza e di lire
2.567.811.954.607 per la cassa.
Articolo 7 - (Dichiarazione di urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione sul
Bollettino Ufficiale della Regione.
Allegati A, B e C
(...Omissis...)
Si dà atto che, dalle ore 16,52, presiede il Vicepresidente
Aloisi
Presidente -
Ha chiesto la parola il relatore,
Consigliere Lanivi.
Lanivi (PVA) -
Il disegno di legge, presentato
dalla Giunta regionale in data 12 ottobre 1994, recante per
oggetto: "Secondo provvedimento di variazione al bilancio di
previsione della Regione per l'anno finanziario 1994", prevede la
rideterminazione di alcune autorizzazioni di spesa della vigente
legislazione regionale e l'adeguamento degli stanziamenti ai
capitoli di bilancio per consentire all'Amministrazione regionale
di provvedere, entro la fine del corrente esercizio, a far fronte a
talune esigenze di spesa.
L'ammontare delle spese correnti è di lire 8.084.502.000; il 70
percento circa, lire 5.650.000.000, rispetto al totale complessivo
di lire 8.084.502.000, di tali maggiori necessità finanziarie è
destinato:
a) per 2 miliardi di lire a contributi straordinari per
l'esproprio e l'occupazione d'urgenza di beni immobili, a norma
della legge 22 ottobre 1971, n. 865, capitolo 35100;
b) per lire 1.650.000.000 alla costruzione e ristrutturazione di
presidi residenziali socio-assistenziali - per intenderci le
microcomunità per anziani - capitolo 61600;
c) per 2 miliardi di lire a contributi per la costruzione e la
ricostruzione del manto di copertura dei tetti in lose di pietra,
capitolo 63500.
Alla copertura dell'ammontare complessivo delle spese occorrenti
si provvede con la riduzione degli stanziamenti dei capitoli di
bilancio giudicati esuberanti rispetto alle effettive necessità di
spesa previste a carico dell'esercizio 1994.
Le variazioni di bilancio pareggiano fra loro.
Il disegno di legge in esame prevede, inoltre, l'istituzione di
un apposito capitolo in entrata, per consentire all'Amministrazione
regionale di introitare gli eventuali proventi della gestione
straordinaria della Casa da gioco di Saint-Vincent, ai sensi del 2°
comma dell'articolo 8 della legge regionale 88/93.
Presidente -
É aperta la discussione generale.
Qualcuno intende intervenire? Se nessuno intende intervenire,
dichiaro chiusa la discussione generale.
Si passa all'esame dell'articolato, secondo il nuovo testo
predisposto dalla II Commissione.
Pongo in votazione l'articolo 1.
Presenti, votanti e favorevoli: 27
Presidente -
Pongo in votazione l'articolo 2.
Presenti, votanti e favorevoli: 27
Presidente -
Pongo in votazione l'articolo 3.
Presenti, votanti e favorevoli: 27
Presidente -
Pongo in votazione l'articolo 4.
Presenti, votanti e favorevoli: 27
Presidente -
Pongo in votazione l'articolo 5.
Presenti, votanti e favorevoli: 27
Presidente -
Pongo in votazione l'articolo 6.
Presenti, votanti e favorevoli: 27
Presidente -
Pongo in votazione l'articolo 7.
Presenti, votanti e favorevoli: 27
Presidente -
Pongo in votazione gli allegati A, B
e C.
Presenti, votanti e favorevoli: 27
Presidente -
Pongo in votazione la legge nel suo
complesso.
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK