Consiglio Regionale della Valle d'Aosta - Oggetto del Consiglio n. 2056 del 21 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CACCIA E PESCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2056 del 21 aprile 2016 - Resoconto
OGGETTO N. 2056/XIV - Approvazione di risoluzione: "Impegno
per la conclusione dell'iter di revisione della legge sulla
caccia".
Viérin M. (Presidente) -
Rimane un unico punto e quindi
passiamo al punto n. 48.03. La parola al collega Nogara.
Nogara (UVP) -
Su questa risoluzione vorrei essere molto
breve, perché è anche molto semplice, Assessore, noi vogliamo
esclusivamente che si sviluppi il lavoro durato un anno e mezzo tra
lei e le varie componenti del mondo venatorio, lavoro di cui avrà
senz'altro informato il Presidente e la Giunta.
In Commissione consiliare, abbiamo avuto una audizione un po'
particolare, perché se da parte del mondo venatorio abbiamo avuto
delle condivisioni su tantissime cose, invece quando lei è venuto
per esporci la sua proposta di modifica della legge, non ce
l'aveva. L'abbiamo ricevuta due giorni fa, pertanto l'abbiamo
potuta valutare solo allora.
Come componenti della Commissione, abbiamo ricevuto la sua
lettera, dove annunciava altresì un accordo con il mondo venatorio,
che è quello che noi auspichiamo con questa risoluzione. Vogliamo
che con questa risoluzione si ribadisca quanto è stato fatto
nell'anno e mezzo di lavoro - e condiviso da lei, Assessore - con
il mondo venatorio e che finalmente si porti avanti la modifica
alla legge sulla caccia.
Io non ho altro da aggiungere. Lei aveva preso un impegno in
Commissione consiliare per cui, prima di portare tutto in Giunta,
si sarebbe discusso in Commissione consiliare. Io spero che questo
si possa fare e altro non ho da chiedere.
Presidente -
La parola al collega Chatrian.
Chatrian (ALPE) -
Sarò telegrafico e soprattutto diretto,
dopo due anni di lavoro, la nostra legge comunque è molto chiara:
chi fa che cosa, l'assessore competente fa parte di un organismo,
ci sono i comitati, c'è stato un grosso percorso all'interno delle
sezioni, all'interno di tutte e otto le circoscrizioni, noi
chiediamo alla maggioranza, tutta, che ci sia il rispetto del
lavoro che è stato fatto, proprio per andare nella direzione della
volontà che i cacciatori hanno messo in campo in questo anno di
lavoro per riscrivere le regole e soprattutto la nuova legge.
Pertanto la nostra volontà è molto semplice, assessore Testolin,
date gambe e rispettate la volontà espressa dai cacciatori, dopo
che da due anni ci state lavorando per modificare le regole del
gioco.
Presidente -
Non ci sono altre richieste, possiamo
chiudere la discussione generale.
Per la replica, la parola all'assessore Testolin.
Testolin (UV) -
Voglio essere molto chiaro, così come lo
siete stati voi. Noi porteremo questo disegno di legge, così come è
uscito dal confronto con le sette circoscrizioni, a cui ha
partecipato il Presidente della Giunta, quindi condiviso
all'interno dell'organo istituzionale.
Noi porteremo questo progetto di legge corredato
dall'emendamento che va a modificare la prima presentazione
prevista, per una compensazione squisitamente monetaria, che va a
definire i termini per due anni. Questo è quello che è uscito da
quella riunione.
Presidente -
Per dichiarazione di voto, la parola al
collega Nogara.
Nogara (UVP) -
Non ho alcun motivo per mettere in dubbio
quello che ha detto, se questi sono stati gli accordi che voi avete
preso con il mondo venatorio, per noi va benissimo.
Presidente -
La parola al collega Chatrian.
Chatrian (ALPE) -
Per ribadire la nostra posizione, anche
a seguito delle dichiarazioni dell'assessore. Se mantenete la
volontà e il rispetto dei cacciatori, del presidente, del comitato
e delle sette circoscrizioni, è positivo che sia approvata questa
mozione da noi presentata, poi inizierà l'iter in Commissione per
quanto riguarda la modifica del disegno di legge.
Presidente -
Passiamo alla votazione dell'atto. Dichiaro
aperta la votazione.
Presenti: 33
Votanti: 33
Favorevoli: 33
Il Consiglio approva all'unanimità.
Con questo provvedimento si chiudono i lavori della
giornata.
La seduta termina alle ore 12.55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK