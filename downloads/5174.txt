Consiglio Regionale della Valle d'Aosta - Oggetto del Consiglio n. 807 del 8 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 807 del 8 novembre 1989 - Resoconto
OGGETTO N. 807/IX - DISEGNO DI LEGGE: "INTERVENTI FINANZIARI
A FAVORE DELLE IMPRESE ADERENTI AI CONSORZI GARANZIA FIDI".
PRESIDENTE:
Comunico che questo provvedimento è
accompagnato dal parere favorevole delle tre Commissioni competenti
(1a, 3a e 4a).
Ha chiesto la parola l'Assessore alle Finanze, Voyat; ne ha
facoltà.
VOYAT (UV):
E' già la seconda volta che quest'anno il
Consiglio si interessa di questo problema. La prima volta accadde
il 27 aprile, in occasione dell'approvazione di un disegno di legge
in cui si prevedeva un intervento sulle spese di esercizio.
Questa legge venne allora rinviata dal Presidente della
Commissione di Coordinamento. Successivamente, in data 7 giugno
1989, è stata riapprovata dal Consiglio regionale, ma è stata
impugnata dal Presidente del Consiglio dei Ministri e la Regione si
è poi costituita di fronte alla Corte Costituzionale per sostenere
la propria competenza in materia.
Ora, su richiesta delle varie Confidi e con il loro accordo, si
presenta questa legge per finanziare le Confidi previste
dall'articolo 3: Confidi Industriali (3 miliardi), Commercianti (1
miliardo 500 milioni), Artigiani (1 miliardo 200 milioni) ed
Albergatori (1 miliardo 500 milioni). Vi si prevede inoltre di
finanziare con 500 milioni il factoring della Confidi
Industriali.
PRESIDENTE:
Se nessuno chiede la parola, passiamo
all’esame dell'articolato.
Do lettura dell'articolo 1.
Art. 1
1. Al fine di consolidare lo sviluppo della Valle d'Aosta
consentendo la prosecuzione del programma di trasformazione
socio-economica in atto, sono prorogati gli incentivi finanziari in
favore dei Consorzi Garanzia Fidi di cui alle leggi regionali
11.8.1976 n. 32, 16.6.1978 nn. 22, 25 e 24.8.1982, n. 43 e
successive modificazioni ed integrazioni.
2. I finanziamenti regionali devono essere destinati
all'abbattimento, fino al massimo del 50%, del tasso di riferimento
stabilito dal Ministero del Tesoro per ciascun settore di
competenza, per le seguenti operazioni di investimento:
a) acquisto (compreso il terreno), ampliamento, ristrutturazione
e ammodernamento di immobili nonché di attrezzature, impianti,
arredi e infrastrutture, comprese quelle relative al risparmio
energetico e all'antinquinamento, da destinare all'attività
dell'impresa;
b) spese per l'acquisto, e l'impianto delle imprese, comprese
quelle relative alla promozione e distribuzione di prodotti
aziendali nonché all'attività di ricerca e acquisto di
brevetti;
c) acquisto di scorte nel limite del 20% dell'investimento con
un massimo di Lire 50.000.000.
3. Il tasso di interesse a carico dei beneficiari non potrà
comunque essere inferiore a quello minimo stabilito, per lo stesso
settore, dalla corrispondente normativa emanata dagli organi
centrali dello Stato sul credito agevolato.
4. I Consorzi Garanzia Fidi dovranno presentare all'Assessorato
delle Finanze, all'inizio di ciascun esercizio un programma degli
incentivi che intendono attuare, indicando la misura
dell'intervento proposto per ciascun tipo di operazione nonché una
rendicontazione delle somme utilizzate nell'esercizio precedente.
Le imprese beneficiarie dovranno impegnarsi a consentire, in
qualsiasi momento, il controllo sulla destinazione dei
finanziamenti in esame.
PRESIDENTE:
Do lettura di un emendamento sostitutivo del
primo comma dell'articolo 1, proposto dalle tre Commissioni
consiliari competenti.
EMENDAMENTO
ARTICOLO 1
Il primo comma è sostituito dal seguente:
"1. Al fine di consolidare lo sviluppo della Valle d'Aosta
consentendo la prosecuzione del programma di trasformazione
socio-economica in atto, sono prorogati gli incentivi finanziari in
favore dei Consorzi Garanzia Fidi di cui alle leggi regionali 11
agosto 1976, n. 32, 16 giugno 1978, n. 22, 16 giugno 1978, n. 23,
16 giugno 1978, n. 25 e 24 agosto 1982, n. 43 e successive
modificazioni ed integrazioni, concernenti adesione della Regione
ai Consorzi Garanzia Fidi fra gli industriali, gli albergatori, gli
artigiani, i commercianti e gli agricoltori della Valle
d'Aosta"
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all’unanimità
PRESIDENTE:
Do lettura dell'articolo 1 emendato.
Art. 1
1. Al fine di consolidare lo sviluppo della Valle d'Aosta
consentendo la prosecuzione del programma di trasformazione
socio-economica in atto, sono prorogati gli incentivi finanziari in
favore dei Consorzi Garanzia Fidi di cui alle leggi regionali 11
agosto 1976, n. 32, 16 giugno 1978, n. 22, 16 giugno 1978, n. 23,
16 giugno 1978, n. 25 e 24 agosto 1982, n. 43 e successive
modificazioni ed integrazioni, concernenti adesione della Regione
ai Consorzi Garanzia Fidi fra gli industriali, gli albergatori, gli
artigiani, i commercianti e gli agricoltori della Valle
d'Aosta.
2. I finanziamenti regionali devono essere destinati
all'abbattimento, fino al massimo del 50%, del tasso di riferimento
stabilito dal Ministero del Tesoro per ciascun settore di
competenza, per le seguenti operazioni di investimento:
a) acquisto (compreso il terreno), ampliamento, ristrutturazione
e ammodernamento di immobili nonché di attrezzature, impianti,
arredi e infrastrutture, comprese quelle relative al risparmio
energetico e all'antinquinamento, da destinare all'attività
dell'impresa;
b) spese per l'acquisto, e l'impianto delle imprese, comprese
quelle relative alla promozione e distribuzione di prodotti
aziendali nonché all'attività di ricerca e acquisto di
brevetti;
c) acquisto di scorte nel limite del 20% dell'investimento con
un massimo di Lire 50.000.000.
3. Il tasso di interesse a carico dei beneficiari non potrà
comunque essere inferiore a quello minimo stabilito, per lo stesso
settore, dalla corrispondente normative emanate dagli organi
centrali dello Stato sul credito agevolato.
4. I Consorzi Garanzia Fidi dovranno presentare all'Assessorato
delle Finanze, all'inizio di ciascun esercizio un programma degli
incentivi che intendono attuare, indicando la misura
dell'intervento proposto per ciascun tipo di operazione nonché una
rendicontazione delle somme utilizzate nell'esercizio precedente.
le imprese beneficiarie dovranno impegnarsi a consentire, in
qualsiasi momento, il controllo sulla destinazione dei
finanziamenti in esame.
PRESIDENTE:
Se nessuno chiede la parola, pongo in
votazione l'articolo 1 emendato, testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 2.
Art. 2
1. Sono prorogate, per l'anno 1989, le agevolazioni per
operazioni di factoring, di cui alla legge regionale 23. 12.1988,
n. 69, con contributi in conto interessi fino al limite massimo del
50% del tasso di riferimento fissato dal Ministero del Tesoro per
il settore industria.
2. La Giunta regionale è autorizzata ad erogare, per le
operazioni di cui al comma precedente, al Consorzio Garanzia Fidi
tra gli Industriali della Valle d'Aosta, un contributo di Lire
500.000.000
3. Al termine di ciascun esercizio il Consorzio interessato
presenterà all'Assessorato regionale alle Finanze un elenco delle
ditte beneficiarie e dell'ammontare dell'intervento finanziario a
ciascuno assegnato.
4. Le somme non erogate nell'esercizio saranno, per le stesse
finalità, utilizzate nell'anno successivo.
PRESIDENTE:
Do lettura di un emendamento sostitutivo di
tutto l'articolo 2, proposto dalle tre Commissioni competenti.
EMENDAMENTO
ARTICOLO 2
L'art. 2 è sostituito dal seguente:
"Art. 2
1. Sono prorogate, per l'anno 1989, le agevolazioni per
operazioni di factoring, di cui alla legge regionale 23 dicembre
1988, n. 69, recante erogazione al Consorzio Garanzia Fidi fra gli
industriali della Valle d'Aosta di un contributo per l'anno 1988
per l'abbattimento del tasso d’interesse delle
anticipazioni successioni di crediti commerciali (factoring)
perfezionate da aziende valdostane, con contributi in conto
interessi fino al limite massimo del 50% del tasso di riferimento
fissato dal Ministero del Tesoro per il settore industria.
2. La Giunta regionale è autorizzata ad erogare, per le
operazioni di cui al comma precedente, al Consorzio Garanzia Fidi
tra gli industriali della Valle d'Aosta un contributo di Lire
500.000.000".
PRESIDENTE:
Se nessuno chiede la parola, pongo in
votazione l'emendamento sostitutivo dell'articolo 2 testé
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 2 bis, proposto dalle
tre Commissioni consiliari competenti.
EMENDAMENTO
Dopo l’art. 2 è inserito il seguente art. 2
bis:
"Art. 2 bis
1. Al termine di ciascun esercizio il Consorzio interessato
presenterà all'Assessorato regionale alle Finanze un elenco delle
ditte beneficiarie e dell'ammontare dell'intervento finanziario a
ciascun assegnato.
2. Le somme non erogate nell'esercizio saranno, per le stesse
finalità utilizzate nell'anno successivo".
PRESIDENTE:
Se nessuno chiede la parola, pongo in
votazione l'articolo 2 bis testé letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 3.
Art. 3
1. Per l'anno 1989, la Giunta regionale è autorizzata, in base
ai programmi d'intervento presentati da ciascun consorzio, ad
erogare i seguenti finanziamenti:
a) Consorzio Garanzia Fidi tra gli Industriali della Valle
d'Aosta (Legge regionale 11.8.1976, n. 32) Lire 3.000.000.000;
b) Consorzio Garanzia Fidi tra i Commercianti della Valle
d'Aosta (Legge regionale 16.6.1978, n. 25) Lire 1.500.000.000;
c) Consorzio Garanzia Fidi tra gli Artigiani della Valle d'Aosta
(Legge regionale 16.6.1978, n. 23) Lire 1.200.000.000;
d) Consorzio Garanzia Fidi tra gli Albergatori della Valle
d'Aosta (Legge regionale 16.6.1978, n. 22) Lire 1.500.000.000.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Siccome siamo alla fine del 1989 ed i
finanziamenti sono relativi al 1989, vorrei avere conferma
dall'Assessore sulla congruità degli stanziamenti, tenuto anche
conto del fatto che, mentre in precedenza si finanziavano sia gli
investimenti sia le spese di esercizio, adesso invece si finanziano
soltanto gli investimenti. Vorrei sapere, in sostanza, se servono
comunque e se saranno utilizzati tutti i fondi o no.
PRESIDENTE:
Ha chiesto la parola
l’Assessore alle Finanze, Voyat; ne ha facoltà.
VOYAT (UV):
Questi stanziamenti ci sono stati richiesti
dalle Confidi, le quali dovrebbero poi provvedere ai finanziamenti
sulla base di programmi da loro stesse approvati. Stando ai
programmi che loro ci avevano fatto vedere a suo tempo, c'era
effettivamente questa necessità; comunque noi abbiamo previsto che,
se i finanziamenti non saranno utilizzati nell'anno 1989, saranno
considerati validi per il 1990, per il quale anno non saranno
ulteriormente finanziabili.
PRESIDENTE:
Se nessuno chiede la parola, pongo in
votazione l'articolo 3 del quale abbiamo già dato lettura.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 4.
Art. 4
1. L'onere derivante dall'applicazione della presente legge
valutato in complessive Lire 7.700.000.000 per l'anno 1989 graverà
sui capitoli del bilancio di previsione per l'anno in corso come
indicato al successivo art. 5.
2. Alla copertura dell'onere di cui al comma precedente si
provvede mediante riduzione di pari importo dallo stanziamento
previsto al capitolo 50150 "Fondo globale per il finanziamento di
spese per ulteriori programmi di sviluppo (Spese di investimento)"
a valere sugli appositi accantonamenti iscritti all'allegato n. 8
al bilancio per l'anno in corso.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 5.
Art. 5
1. Alla parte spesa del bilancio di previsione della Regione per
l'esercizio finanziario 1989 sono apportate le seguenti
variazioni:
in diminuzione:
Cap. 50150 "Fondo globale per il finanziamento di spese per
ulteriori programmi di sviluppo (Spese di investimento)"
£. 7.700.000.000
Totale in diminuzione £. 7.700.000.000
=================
in aumento:
Cap. 36000 "Contributo al Consorzio Garanzia Fidi tra gli
Industriali
- L.R. 11.8.1976, n. 32
- L.R. 16.6.1978, n. 24
- L.R. 19.6.1984, n. 85"
£. 3.500.000.0000
Cap. 36670 "Contributo al Consorzio Garanzia Fidi fra gli
Artigiani della Valle d'Aosta
- L.R. 16.6.1978, n. 23
- L.R. 19.6.1984, n. 25"
£. 1.200.000.000
Cap. 36900 "Contributo al Consorzio Garanzia Fidi tra i
Commercianti
- L.R. 16.6.1978, n. 25
- L.R. 19.6.1984, n. 25"
£. 1.500.000.000
Cap. 37850 "Contributo al Consorzio Garanzia Fidi tra gli
Albergatori
- L.R. 16.6.1978, n. 22
- L.R. 1.6.1984, n. 19
- L.R. 2.11.1987, n. 90"
£. 1.500.000.000
Totale in aumento £. 7.700.000.000
=================
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
L'Assessore alla Sanità ed Assistenza Sociale,
che sarà assente questo pomeriggio, ci ha chiesto di trattare il
punto n. 25 all'ordine del giorno.
Se non ci sono obiezioni, ritengo che il Consiglio possa
accogliere questa sua richiesta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK