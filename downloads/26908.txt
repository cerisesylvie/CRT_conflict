Consiglio Regionale della Valle d'Aosta - Oggetto del Consiglio n. 58 del 28 febbraio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 58 del 28 febbraio 1972 - Resoconto
OGGETTO N. 58/72 - Provvedimenti contro lo spopolamento della
montagna. (Approvazione di Mozione)
Montesano (P.S.D.I.)
- La parola al Consigliere
Manganoni.
Manganoni (P.C.I.)
- Illustrare la crisi che colpisce la
nostra agricoltura vorrebbe dire ripetere, per l'ennesima volta,
ciò che tutti conoscono, ma nessuno risolve, perché anziché
affrontare concretamente il problema, si continua a ricorrere ai
soliti palliativi, i pannolini caldi sulla piaga che richiede
l'intervento chirurgico.
Le ragioni? Le ragioni sono tante: mercato comune europeo,
insufficiente remunerazione per i prodotti agricoli, speculazione
dei grossisti e degli accaparratori, eccessivo costo dei prodotti
industriali necessari all'agricoltura... e si potrebbe
continuare.
Mi sarebbe facile citare le statistiche sull'abbandono dei
nostri comuni di montagna, dei villaggi quasi completamente
abbandonati, però vi farò grazia e non vi affliggerò con le cifre,
mi limiterò a sottolineare alcuni aspetti più allarmanti
dell'agricoltura in Valle d'Aosta.
Non si trovano più "bergers" per gli alpeggi. C'è da stupirsi?
No, se ci rendiamo conto della loro esistenza, cento giorni negli
alpeggi, sappiamo le condizioni di quelle baite -molte sono state
costruite nel 1700, con i criteri di allora, uomini ed animali
dormono nella medesima stalla - la mattina alle quattro sveglia,
mungitura a mano, estremamente faticosa, una frugale colazione poi
al pascolo, se piove, tutto il giorno sotto l'acqua, alle 16 ancora
mungitura, poi al pascolo sino alle 20, rientro del bestiame, cena,
e dalle 23 a dormire, magari su un mucchio di paglia nella stalla.
E così per cento giorni, lontani da casa, dalla famiglia, vivi e
dormi in mezzo al letame. In settembre, si scende in piano con il
bestiame, che viene restituito ai singoli proprietari; naturalmente
devi cercati un'occupazione, un lavoro proprio nella stagione
cattiva, quando è più difficile procurarselo.
Per il piccolo coltivatore diretto, il tenore di vita non
differisce di molto. Tutti i giorni, per nove mesi all'anno,
sveglia alle cinque, per la cura del bestiame, che ti assorbe la
rimanenza della giornata. Il tempo rimanente, salvo nei mesi
invernali, lo deve dedicare ai lavori dei campi nei tre mesi
estivi, nel quali non devi accudire al bestiame - perché negli
alpeggi, continua ad alzarsi alle cinque del mattino - perché devi
falciare, devi arare, quando non devi trascorrere anche parte della
notte ad irrigare. 12-14 ore al giorno di fatiche, non solo per il
capo famiglia, ma anche per gli altri componenti ed alla fine
dell'anno, quando chiudi i conti, a quanto ammonta il tuo guadagno?
In genere non raggiunge il minimo di quanto ricava qualsiasi altri
cittadino dedito ad altre attività, giornata lavorativa di otto
ore, settimana corta, ferie. Il lavoratore della terra ignora
completamente queste conquiste, comuni ormai a tutti gli altri
cittadini: casa confortevole con riscaldamento centrale ed
elettrodomestici, mentre, per gli altri lavoratori, è diventata una
rivendicazione di carattere nazionale. Chi pensa alle abitazioni
del contadino?
Il contributo del 30%, elargito dalla Regione per le case
rurali, può servire per chi dispone dell'altro 70%, ma per gli
altri, per i più poveri? Pensioni: 18.000, dopo i 65 anni, perché
gli altri cittadini, in pensione, ci vanno a 60 anni, ed alcune
categorie anche a 50 o a 40 e non con 18.000 ma con il 50 o 80%
della loro retribuzione.
L'Amministrazione regionale ha provveduto ad istituire
contributi e sussidi, sotto varie forme, a sostegno
dell'agricoltura. Indubbiamente hanno servito e servono a
prolungare l'agonia, oggi, nei villaggi di montagna. Sono ormai
poche le famiglie dedite all'agricoltura, che non hanno ancora
abbandonato le loro case; dobbiamo tentare, fare il possibile per
incoraggiarle a restare.
Penso che ci vogliano dei provvedimenti coraggiosi, concreti,
urgenti ed innanzitutto l'assistenza medica, farmaceutica ed
ospedaliera totalmente gratuita e non sotto forma di rimborso
parziale o totale delle spese.
Secondo, la pensione delle attuali 18.000 lire mensili, va
portata almeno ai 40 o 50 o 60, nella riforma per la casa (parlo in
campo regionale), va inclusa anche la casa per il contadino povero,
ma sia chiaro, non degli orrendi condomini come la Cassa del
Mezzogiorno ha costruito a Matera per i contadini che abitavano
nelle caverne, ma piccole casette per ogni famiglia e provvedimenti
economici e finanziari, tendenti a portare la retribuzione degli
agricoltori al livello degli altri lavoratori. Si potrebbe
esaminare quanto è stato fatto in questo campo nelle Alpi francesi
e nelle Alpi svizzere, persino nella lontana Finlandia, ove il
contadino viene retribuito perché considerato "giardiniere della
natura". Naturalmente, le forme di gestione agricola a carattere
cooperativo devono avere la precedenza. Non va dimenticato il
contadino operaio, circa il 50% degli operai in Valle d'Aosta sono
operai e contadini, e deve essere incoraggiato a non abbandonare il
suo paese per la città.
Riferendomi ai punti 1 e 2 che ho citato sopra, penso che dopo i
fiumi di parole e valanghe di articoli sui giornali, sulla riforma
sanitaria ed assistenziale, potremo incominciare a passare dalle
parole ai fatti, realizzando qualcosa di concreto in questo
campo.
Non vorrei dare l'impressione di monopolizzare rimedi tendenti
ad arginare lo spopolamento della montagna. Sono delle proposte.
Altri Consiglieri hanno altre proposte da fare, penso che dobbiamo
ascoltarli tutti, poi la Commissione dell'agricoltura e la Giunta
regionale li dovranno esaminare, vagliare e proporre sollecitamente
al Consiglio provvedimenti atti a soddisfare le necessità dei
nostri montanari.
È necessario fare presto, fare prima che quei pochi agricoltori
che abitano ancora i nostri villaggi in alta montagna scendano
anche loro, perché se aspettiamo ancora, dopo sarà troppo
tardi.
Tonino (P.S.I.U.P.)
-  Molte cose sono già state
ampiamente dette e illustrate dal Consigliere Maganoni, che io
approvo in pieno. Io vorrei solo aggiungere che, malgrado si
fossero varate importanti leggi sull'agricoltura in genere,
purtroppo, non si raggiungono gli scopi prefissi dalle stesse leggi
in materia.
Riscontriamo sempre più come sia difficile vincere alcune
differenze che ci sono all'interno degli stessi agricoltori. Qui la
proposta fatta questa mattina dal Consigliere Manganoni, cioè dal
Consigliere Andrione, la ritengo una proposta assai utile, quello
di fare in modo che l'Assessore cerchi di illustrare maggiormente
in mezzo alla categoria degli agricoltori i benefici di alcune
importanti leggi e mi riferisco alla legge sulla
cooperativizzazione.
In questo modo, naturalmente, con queste diffidenze che si
incontrano, malgrado tutta la buona volontà dei responsabili di
questo settore, l'agricoltura, specie quella montana, continua a
peggiorare, con le conseguenze che il collega Manganoni ha già
ampiamente illustrato poco fa. Lo scopo, quindi, di questa nostra
mozione, che io ho firmato, è quello di non disarmare e di
aggiungere tutto ciò che è possibile fare al fine di garantire la
sopravvivenza di una importante componente dell'economia
valdostana.
La nostra è una proposta, che deve essere studiata, elaborata,
valutata, fidando dei buoni rapporti che sembrano esistere tra la
Regione e le Organizzazioni della CEE e, compatibilmente con le
possibilità che esistono, vedere qual è il modo migliore per un
intervento diretto in questo settore profondamente in crisi, ai
fini di evitare tutte quelle conseguenze che ne possono derivare,
che vanno dall'aggravamento dell'economia alla distruzione di
quegli importanti patrimoni che fanno delle nostra Regione una
delle più importanti della nostra natura. Quindi, è una richiesta,
la nostra, non ha delle pretese che potrebbero apparire anche
demagogiche, viste da alcuni lati, ma semplicemente una proposta
che tiene conto di una situazione di fatto, grave, che deve essere
valutata in tutta la sua portata e naturalmente studiarne i
provvedimenti necessari.
Maquignaz (D.P.) -
Tutti conosciamo quali sono le
difficoltà che
sta attraversando la nostra agricoltura e
quanto è stato detto dai Consiglieri Manganoni e Tonino ci trovano
consenzienti, perché è una situazione reale e tutti la
conosciamo.
Mi soffermerei solo su due aspetti, su due punti che sono stati
toccati, in particolare, dal Consigliere Manganoni e cioè il
problema degli alpeggi... sul problema degli alpeggi c'è stato un
certo ritardo negli interventi dell'Amministrazione regionale per
la mancanza di fondi, cioè noi facevamo fronte a queste domande di
contributi con la legge della montagna, legge della montagna che è
scaduta nel '68 e che, dal '68 in poi, non è stata rinnovata sino a
poco tempo fa e per cui non abbiamo ancora avuto nei fondi una
assegnazione all'Amministrazione regionale.
Quindi il ritardo e la difficoltà di intervento in questo
settore è dovuto al fatto che l'Amministrazione regionale non aveva
un suo provvedimento e doveva aspettare, di volta in volta, le
assegnazioni dello Stato. Oggi è stata predisposta una legge, una
proposta di legge, che è già stata approvata dalla Giunta regionale
e che è già inserita anche nel bilancio del 1972 come provvedimento
in corso di perfezionamento.
Per quanto riguarda l'assistenza farmaceutica, anche lì abbiamo
proposte di legge in corso e, quindi, cercheremo di esaminarle in
modo da poter far fronte anche a questa carenza.
Al Consigliere Tonino che aveva ribaltato la necessità di
informare, di illustrare i provvedimenti recentemente approvati
dall'Amministrazione regionale, ribadisco quanto ho detto
stamattina al Consigliere Andrione: che noi aspettiamo
l'approvazione ufficiale da Bruxelles, perché, se per caso ci
fossero delle modificazioni, si potrebbero anche ingenerare della
confusione cercando di divulgare un provvedimento che magari non
avrà la sua integrale applicazione. Perciò, appena ci sarà questo
visto, appena ci sarà il visto da parte della Commissione di
Bruxelles, daremo tutte le informazioni e cercheremo di divulgare
in modo che tutti gli agricoltori se ne possano servire.
La mozione in oggetto tratta, in modo particolare, dello
spopolamento della montagna. Io vorrei dire due parole a questo
riguardo: che cosa si deve intendere e fin dove è accettabile il
discorso dell'evitare l'abbandono della montagna.
Una diminuzione della popolazione in montagna, se avviene entro
certi limiti, può essere persino opportuna e utile, mentre, uno
spopolamento incontrollato può diventare estremamente pericoloso e,
infatti, la presenza dell'uomo in montagna deve essere legata alle
possibilità di occupazione della zona, alle relative fonti di
reddito, alla dotazione dei servizi sociali. In una parola, la
popolazione che opera in montagna deve avere condizioni di vita
secondo le legittime aspettative, quindi il numero deve essere
legato a tutti questi fattori e possibilità. Tutti oggi siamo
convinti che la presenza dell'uomo in montagna è la migliore
garanzia per la conservazione del paesaggio e dell'ambiente
tradizionale montano della nostra Valle, per l'armonico sviluppo
delle altre attività economiche, per la conservazione dei nostri
villaggi, patrimonio edilizio forse mai sufficientemente valutato e
che costerà, comunque, ingenti impegni finanziari all'Ente pubblico
nel caso di uno spopolamento incontrollato. Non ritengo, però,
opportuno soffermarmi oltre su questa disamina, perché del resto,
l'ho già detto prima, approvo quanto è stato detto precedentemente
dai Consiglieri e approvo anche la premessa della mozione
presentata. Mentre mi sembra, invece, più utile soffermarmi più a
lungo su quanto si può fare in concreto per evitare - o comunque
rallentare - questo fenomeno negativo. Gli orientamenti da seguire
mi sembrano i seguenti: favorire la ristrutturazione delle aziende
agricole attraverso l'aumento delle dimensioni stesse, sia mediante
l'affitto e sia mediante la conduzione associata di stalle sociali.
Sono anche qui d'accordo con il Consigliere Manganoni che il ...
nella nostra Regione ha ancora la sua validità e non penso che
rappresenti il 50%, ma comunque, ha ancora una parte molto
importante e che, grazie forse a questa duplice attività e
possibilità di reddito, c'è ancora un abbandono più controllato,
soprattutto nelle zone circostanti alle zone industriali.
Migliorare e completare le strutture per una valida organizzazione
di mercato - oggi esistente solo per la fontina e per la frutta -
puntando verso la tipicità dei prodotti e cercando di collocarli
sul mercato locale, per quanto possibile, a livello turistico.
Ritengo che il provvedimento approvato dal Consiglio regionale l'11
novembre 1971, riguardante gli interventi per le strutture
cooperative di produzione e di commercializzazione, si possa
considerare uno strumento con cui operare questa ristrutturazione,
ormai indispensabile, e qui, naturalmente, preciso ancora che per
il momento non possiamo dare attuazione, ma che comunque, appena
sarà approvato definitivamente, faremo tutta l'azione necessaria
perché sia conosciuto. Però, per poter agire più concretamente nel
campo di queste riforme, è a mio avviso fare una intensa azione di
informazione, di preparazione, di istruzione e di dimostrazione,
che si può attuare meglio attraverso un servizio di assistenza
tecnico-economico e sociale il quale consentirebbe di seguire più
da vicino gli agricoltori con una équipe di tecnici di cui oggi
l'Assessore all'Agricoltura non dispone. Il disegno di legge è già
predisposto e perciò si tratta solo di verificare se in Consiglio
c'è la volontà politica per mandare avanti questo provvedimento,
che io ritengo utile per operare quella preparazione dell'operatore
agricolo, senza la quale nessuna riforma darà i risultati sperati e
voluti.
In una recente visita a Reggio Emilia, parlando con quelli che
sono nel campo della cooperazione all'avanguardia, ho avuto modo di
sentire questa frase "Prima bisogna creare i cooperatori e poi fare
le cooperative", perché loro proprio hanno riscontrato che, solo se
gli agricoltori sono convinti di questa validità, è possibile fare
qualcosa; in caso contrario, loro ritengono di poter conferire dei
prodotti all'Amministrazione regionale e non si rendono
responsabili delle scelte che fanno. Malgrado il lavoro di
assistenza, studio di mercato e di collocazione dei prodotti, lo
sforzo per giungere alla specializzazione dei prodotti, malgrado le
riforme a cui accennavo prima, non dobbiamo dimenticare che in
Valle d'Aosta, avuto riguardo alle limitate capacità produttive dei
terreni nonché degli altri fattori limitativi, comuni a tutte le
zone di montagna, le nostre aziende agricole, ad accezione di
alcune del fondo Valle, avranno sempre un reddito piuttosto
limitato e, comunque, non sufficiente per trattenere in montagna
quella percentuale di popolazione indispensabile per la
conservazione del paesaggio e dell'ambiente tradizionale montano e
per garantire l'equilibrio idro-geologico. È quindi necessario fare
qualcosa di più, seguendo quanto è stato studiato recentemente in
Francia, in Svizzera. La Giunta regionale proporrà quanto prima
alle Commissioni competenti un nuovo provvedimento avente lo scopo
di favorire la difesa del paesaggio e dell'ambiente agricolo
montano, nonché della protezione della natura e dell'equilibrio
ecologico. Questo avverrà mediante la concessione di contributi ai
conduttori di aziende agricole, per compensarli del lavoro che
svolgono a favore di tutta la collettività. Il progetto di legge è
già pronto e sarà incluso nel bilancio '72 fra i provvedimenti in
corso di perfezionamento.
Mi pare, quindi, che la Giunta abbia già provveduto ad
effettuare lo studio richiesto nel deliberato della mozione, perciò
io inviterei i proponenti a ritirare la loro mozione in quantochè
noi non potremmo, oppure sarebbe difficile per noi votare una cosa
di cui viene ... e che noi abbiamo già fatto, cioè sarà già incluso
nel bilancio, perché prima del bilancio non può passare. Non ho
comunque difficoltà, almeno penso che la Giunta non abbia
difficoltà, però io chiedevo se era il caso di ritirarla questa
mozione, in quantochè lo studio è stato già fatto e nella mozione
si chiede precisamente questo: "Di demandare alla Commissione per
l'Agricoltura e alla Giunta regionale lo studio di provvedimenti a
carattere economico e finanziario tendente a incoraggiare gli
abitanti dei nostri villaggi di montagna a non abbandonare le loro
case". Siccome tale studio è stato fatto, eventualmente, con
opportune modifiche, si può anche approvare la mozione, ma così,
com'è, e mi sembrerebbe di approvare un qualche cosa che noi
abbiamo già fatto.
Fosson (U.V
.) - Qualcuno altro chiede la parola? Ma io
avrei qualche cosa da dire ma... C'è qualcun altro che chiede la
parola su questo argomento?
Manganoni (P.C.I.)
- ... che ha brillato per la sua
assenza fino adesso, io penso che, io lo informo che si sta
parlando di coltivatori diretti, penso cha abbia qualche cosa da
dire. Quando guarda dal balcone gli altri che con la schiena
piegata ...
Bordon (D.C.)
- Il dit Andrione: "Ne soit pas long ...".
Sarò breve, comme il dit. Vu que je suis appelé en cause, moi je
suis particulièrement ... io sono particolarmente lieto ... ho
sentito l'intervento di Manganoni, anche, addirittura, mi ha
emozionato, perchè ha detto tutto bene ... è venuto fuori, ha
ricordato quali sono i sacrifici che si devono fare, specialmente
allorquando si alzano al mattino alle cinque per dare da mangiare
alle mucche, perché finché le mucche mangeranno alle cinque
bisognerà per forza alzarsi alle cinque, non si potrà spostare gli
orari, né di mungitura, ecc.. Quindi io sono perfettamente
d'accordo. Naturalmente, mi veniva, però una preoccupazione. La
preoccupazione era questa: a un certo momento, noi facciamo tutti
un bell'intervento che ci permette di fare un bellissimo articolo,
forse, su un giornale o suo o mio, cosa che io non voglio fare in
questo momento e poi leggiamo qui: "Si delibera di demandare alla
Commissione per l'Agricoltura, la Giunta regionale lo studio di
provvedimenti di carattere economico e finanziario tendenti ad
incoraggiare gli abitanti dei nostri villaggi di montagna a non
abbandonare le loro case". E chi è che non vota questa mozione,
pensate un po'! Ma con questo, però, abbiamo risolto il problema?
No, con questo abbiamo detto delle grandi, belle parole, come hai
detto tu prima, hai fatto un felice intervento preparatissimo, io
non ho niente da dire in contrario... (
Manganoni:
...ma se
non c'eri...) ...Ma no che c'ero, tesoro, ma io ti sento, guarda ti
so dire che cosa, con la voce piena di emozione hai parlato del 50%
degli operatori che sono anche agricoltori. Vedi, quando parli tu,
io faccio sempre attenzione, perché te lo dicevo prima, mi ha
sempre divertito qualche volta sentirti e qualche volta mi sono
anche interessato; combinazione, questa volta, mi sono proprio
interessato, perché è un problema che ci tocca tutti. Quindi io
sono perfettamente d'accordo e mi stupisco che si debba tirare
avanti tanto alla lunga così, perché i problemi concreti si sono
portati... si è parlato di farmaceutici, di medicina gratuite,
vedrete che fra qualche giorno si parlerà di altri problemi. Io mi
sono segnato - guarda - quello che diceva il nostro Assessore, il
"nostro Assessore" non politicamente, "nostro" come Consiglio
regionale: favorire la ristrutturazione delle proprietà, le stalle
sociali, l'organizzazione di mercato con tipicità dei prodotti e
qui bisognerebbe aggiungere -saggiamente ha detto che cercheremo di
fare consumare dai turisti - équipe dei tecnici che non esiste
all'Assessorato, ma che bisognerà creare e abbiamo sentito quella
famosa frase che abbiamo già sentito tante volte "creare i
cooperatori prima di fare le cooperative". Tutto giusto, non
abbiamo niente da contestare, niente da dire. Signori, la
conclusione è questa: votiamo questa mozione, con l'augurio che, al
più presto possibile, si attuino queste cose, che finché si dice
semplicemente "demandiamo alla Giunta di studiare il problema", la
Giunta se lo prende, ti dice sì e tra sei mesi la ripresentiamo
un'altra volta. Invece noi siamo d'accordo di votare questa
mozione, perché siamo tutti quanti d'accordo, ma al momento buono,
parleremo anche di provvedimenti; insomma, bisogna prendere
singolarmente, perché sennò non porti avanti niente.
Quindi, io ti ripeto che ti ho ascoltato con profondo interesse;
pensa che sacrificio che ho fatto!
Manganoni (P.C.I.)
- Io sono di questa tesi: dice
l'Assessore "spopolamento, in parte, diminuzione", sì e sono
pienamente d'accordo, ma purtroppo quel livello di diminuzione noi
lo stiamo superando adesso, perché adesso stiamo andando
nell'abbandono. Ora, dice l'Assessore, che la Giunta ha lo studio o
ha già preparato una proposta di legge che tenderebbe a concedere
dei contributi ai coltivatori diretti che rimangono nei villaggi di
alta montagna. Cioè questo è esattamente ciò che è nello spirito
della nostra mozione. Noi avremo potuto dire: "concedete un quid".
Per noi... se noi avessimo voluto fare della demagogia, avremmo
potuto mettere "concede 100.000 lire, 500.000 lire per ogni
abitante che rimane fisso oltre i 1.000 metri", per farvi un
esempio, ma dato che la demagogia la si fa qui, in questo
Consiglio, ma non dalla nostra parte, ed allora non abbiamo citato
delle cifre, ciò che era comodo per noi... citare delle cifre e poi
si poteva dire: "Vi danno 10, noi avevamo chiesto 500, quindi noi
eravamo i bravi". Non lo abbiamo fatto per questa ragione ed
abbiamo detto: "Esami la Commissione, esamini la Giunta questi
provvedimenti." Allora, se la Giunta ha già preparato... Ora, io
non sono d'accordo su quanto ha detto l'Assessore, specialmente,
non facciamoci troppe illusioni sulle cooperative, anche perché,
mentre in fondovalle c'è già possibilità di creare queste
cooperative di produzione, di vendita, è molto più difficile
crearle a quell'altitudine. Comunque, a noi fa piacere che la
Giunta già abbia preparato questa legge, ciò che, però, non toglie
di poter approvare questa mozione, perché io vi dico questo: se noi
avessimo saputo..., a noi assolutamente non risultava che la Giunta
già aveva preparato la legge, a noi non risultava, ecco le ragioni
per cui abbiamo presentato questa mozione. Ora, io penso, non so,
vuole apportare delle modifiche? Bene, ce le suggerisca, noi
vediamo, ma non vedo il perché debba respingerla quando, o non
respingerla, chiede di ritirarla quando la Giunta stessa è
d'accordo ed è tanto d'accordo che ha già preparato la legge.
Fosson (U.V.)
- Qualcun altro chiede la parola? Allora,
posso dire io due cose in merito, senza dilungarmi?
Comme Union Valdôtaine nous sommes d'accord de voter cette
motion et certainement que nous approuvons, en grande partie,
aussi, ce qu'a été dit par l'Assesseur Maquignaz. Seulement je
voudrais faire quelques observations, parce que dans les
déclarations de principe nous sommes certainement d'accord, parce
que quand on dit: "Ristrutturazione delle aziende agricole", le
problème d'affirmer la "ristrutturazione delle aziende agricole"
est très simple. La question, au lieu, d'arriver à "una
ristrutturazione" est bien plus compliquée. En tout cas, nous
sommes de l'avis qu'il faut faire tout ce qu'il est possible, d'une
façon ou de l'autre et pour la question d'améliorer les structures
pour la commercialisation, je pense que nous pouvons être d'accord
aussi. Il y a eu une petite pointe polémique sur la question de
"assistenza tecnica", parce que l'Assesseur à l'Agriculture dit:
"Se c'è la volontà politica di creare un servizio di assistenza
tecnica", et comme sur ce point de la part de certaines personnes
on a fait une certaine spéculation politique contre l'Union
Valdôtaine, en certain moments, en disant que nous étions
contraires à l'assistance technique, je tiens à déclarer que nous
avons toujours dit que nous sommes favorables à l'assistance
technique. Tout de même, une assistance technique efficace, parce
que ici aussi, comme on dit avant de faire, "di preparare prima i
coooperatori prima di fare le cooperative", c'est la même chose ici
... il ne sert pas seulement de mettre des techniciens quelconque à
faire l'assistance technique, parce qu'il faut mettre des
techniciens qui sentent ce problème et qu'ils ont effectivement une
connaissance profonde de toutes les questions qui intéressent la
Vallée d'Aoste et qui puissent avoir vraiment un ascendant dessous
tous nos campagnards. Sans quoi, au lieu de faire de l'assistance,
on fera d'autres bureaux, qui ne feront pas d'autres que être des
nouveaux bureaucrates et qui ne feront rien d'autre. Ils ne feront
certainement pas de l'assistance qu'il est nécessaire de faire et
c'est pour cela que dans les Commissions nous avons toujours dit :
"Cherchons les hommes qui peuvent être à travers des preuves de
sélection, cherchons les hommes qui peuvent être aptes à développer
ce problème et après on peut les mettre à..." et après avoir, dans
un deuxième temps, comme dépendent de la Région, parce que si nous
nous faisons un concours pour dix places, comme ça, directement,
nous aurions peut-être huit sur dix qui ne vont pas et ne servent
pas pour l'assistance technique. Alors ceci je tiens à le préciser,
parce que nous l'avons précisé dans d'autres circonstances et ce
n'est pas le manque de volonté politique de notre part, mais c'est
la question, la préoccupation d'avoir effectivement des personnes
qui soient capables, des personnes qui soient capables à orienter
une agriculture moderne et tout de même qui soient pas simplement
des théoriciens, mais qui aient le sens pratique et qu'on puisse
faire quelque chose.
Je me permets de dire encore deux choses et c'est la question de
l'instruction technique, parce qu'aujourd'hui il est nécessaire
d'avoir des agriculteurs qui soient préparés techniquement et c'est
pour cela que dès le début nous avons voulu la formation d'une
école d'agriculture et nous insistons encore que ceux qui veulent
se dédier à l'agriculture, fréquentent cette école parce que,
seulement à travers l'acquisition de notions techniques modernes,
on peut faire une moderne agriculture et on peut aussi changer
certaines mentalités individualistes et on peut aussi s'adresser
dans une mentalité coopérativiste.
Encore une dernière chose: ici, dans la motion, on parle d'une
aide financière. Nous sommes parfaitement d'accord de l'aide
financière, mais ce qui manque aussi aujourd'hui et ce qui faut
donner, je retiens, comme fondement à nos agriculteurs, c'est
donner une conscience de les faire sortir de ce sens d'infériorité
qui sentent bien des fois vis-à-vis des autres catégories de
travailleurs qui existent, et alors pratiquement pour ceux-ci c'est
une question psychologique, c'est une question psychologique qui ne
dépend pas seulement de l'Assessorat à l'Agriculture, de la Junte,
mais dépend de tous nous autres, que nous traitons les agriculteurs
comme des personnes en leur disant et en leur faisant sentir toute
la noblesse d'une activité qui requiert aujourd'hui des notions
profondes et des notions techniques profondes qui sont supérieures
à ce qui est l'ouvrier qui travaille à une chaîne dans une
industrie mécanique. Et c'est cette psychologie qu'il faut chercher
de faire changer et faire à travers toute une amélioration des
conditions sociales. Mais ici le discours serait très long et je
pense que sur ce point nous sommes tous d'accord et alors je
termine à ce point et je dis que nous sommes d'accord de voter
cette motion. Il faudra examiner à fond s'il y a déjà un projet
préparé par la Junte; nous pourrons le discuter dans la Commission,
nous pourrons le discuter ici, au Conseil, et nous pourrons, en
tout cas, voir et chacun dire dans ce moment tout ce que nous
pensons sur les différents problèmes qui intéressent les
agriculteurs et notre montagne.
Maquignaz (D.P.)
- Vorrei proporre un emendamento.
Dunque, allora, la premessa va bene: "Delibera di demandare alla
Commissione agricoltura, l'esame del provvedimento predisposto
dalla Giunta tendente a mantenere l'attività agricola nella nostra
Regione". Siccome qui "tendente ad incoraggiare gli abitanti dei
nostri villaggi di montagna a non abbandonare le case", cioè si fa
in che modo? Mantenendo anche l'attività agricola. Siccome il
provvedimento è richiesto per l'agricoltura, quindi, pensavo di
proporre questa modifica: "tendente a mantenere le attività
agricole nella nostra Regione".
Fosson (U.V.)
- Nessuna osservazione? Chi è favorevole
alla mozione alzi la mano. Contrari? Astenuti? Il Consiglio approva
all'unanimità.
La seduta è tolta e il Consiglio sarà convocato a domicilio...
si vedrà in che data.
---
La seduta termina alle ore 19,05.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK