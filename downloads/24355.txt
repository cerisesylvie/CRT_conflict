Consiglio Regionale della Valle d'Aosta - Oggetto del Consiglio n. 3306 del 7 febbraio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3306 del 7 febbraio 2008 - Resoconto
OGGETTO N. 3306/XII - Dismissione e declassificazione a
strada comunale del tratto iniziale della s.r. n. 26 di Cerellaz
nel Comune di Avise, a seguito di costruzione di variante in
galleria tra la progressiva km 0+185 e la progressiva km 0+625 e
classificazione di detta variante quale nuovo tratto iniziale della
s.r. n. 26 di Cerellaz, ai sensi della l.r. n. 26/2006.
Il Consiglio
Vista la legge regionale 20 novembre 2006, n. 26 ed, in
particolare, gli articoli 2, 3 e 4;
Preso atto, come riferito dall'Assessore al Territorio,
Ambiente ed Opere pubbliche, Dott. Alberto CERISE, che a seguito
della costruzione della nuova variante in galleria della strada
regionale n. 26 di Cerellaz nel Comune di Avise, il tratto iniziale
ricompreso tra la progressiva km 0+185 e la progressiva km 0+625 e
meglio evidenziato "in rosso" nell'allegata planimetria, parte
integrante e sostanziale della presente, non presenta più i
requisiti stabiliti dalla predetta legge regionale;
Valutato che la predetta variante in galleria, meglio
contrassegnata in verde nell'allegata planimetria, assolve le
funzioni previste dall'articolo 2 lettera b) della precitata legge
regionale e che, allo stato degli atti, risulta ancora come non
classificata;
Considerato che, in ottemperanza all'articolo 3 della l.r. n.
26/2006, al fine di tenere conto degli interessi coinvolti nel
presente procedimento, l'Assessorato Territorio, Ambiente e Opere
pubbliche ha comunicato al Comune di Avise, in data 27 novembre
2007, la volontà di procedere alla dismissione e conseguente
declassificazione a comunale del tratto iniziale della strada
regionale n. 26 di Cerellaz, meglio indicato in rosso nell'allegata
planimetria, nonché di procedere alla classificazione della nuova
variante in galleria della precitata strada regionale, meglio
evidenziata in verde nella planimetria allegata;
Evidenziato che alla sopra riportata comunicazione il Comune
non ha espresso interesse contrario;
Ritenuto pertanto, opportuno procedere alla declassificazione
del tratto iniziale tra la progressiva km 0+185 e la progressiva km
0+625 della strada regionale n. 26 di Cerellaz, meglio evidenziato
in rosso nella planimetria, ed al suo contestuale trasferimento al
demanio stradale comunale nonché di procedere alla classificazione
a strada regionale della nuova variante in galleria, tra la
progressiva km 0+185 e la progressiva km 0+625 della strada
regionale n. 26 di Cerellaz, meglio evidenziata in verde nella
planimetria allegata;
Richiamata la deliberazione della Giunta regionale n. 4223 in
data 29 dicembre 2006 concernente l'approvazione del bilancio di
gestione per il triennio 2007/2009, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Direttore della
Direzione Viabilità dell'Assessorato Territorio, Ambiente e Opere
Pubbliche, ai sensi del combinato disposto degli articoli 13, comma
1, lettera e) e 59, comma 2 della legge regionale n. 45 del 23
ottobre 1995, in ordine alla legittimità della presente proposta di
deliberazione;
Visto il parere della III Commissione consiliare
permanente;
Delibera
1) di approvare, ai sensi della l.r. n. 26/2006, la
dismissione e declassificazione a comunale del tratto iniziale
della strada regionale n. 26 di Cerellaz, ricompreso tra la
progressiva km 0+185 e la progressiva km 0+625, come meglio
evidenziato "in rosso" nell'allegata planimetria;
2) di disporre, in conseguenza, la classificazione a strada
regionale della nuova variante in galleria, tra la progressiva km
0+185 e la progressiva km 0+625 della strada regionale n. 26 di
Cerellaz, evidenziata in verde nella planimetria allegata;
3) di demandare tutte le incombenze amministrative del caso
alla struttura regionale competente in materia di
viabilità.
Allegati
(Omissis)
Presidente
- C'è stato il parere favorevole della III
Commissione. Se non ci sono interventi, pongo in votazione il punto
n. 38:
Consiglieri presenti, votanti e favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK