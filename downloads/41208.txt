Consiglio Regionale della Valle d'Aosta - Oggetto del Consiglio n. 378 del 5 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 378 del 5 febbraio 2019 - Resoconto
OGGETTO N. 378/XV - Interpellanza: "Lamentele di un tour
operator nei confronti della politica di prezzi adottati dalla
Monterosa Ski".
Rini
(
Presidente)
- Credo ci sia il tempo di
trattare un punto all'ordine del giorno, il punto n. 27. Per
l'illustrazione, la parola al collega Cognetta.
Cognetta (MOUV')
- Con questa interpellanza porto
all'attenzione del Consiglio la situazione di un
tour
operator
che si chiama Ski2, che, a quanto pare, ha inviato una
missiva ad alcuni Consiglieri, tra cui anch'io, in cui la società
lamenta una situazione rispetto ai rapporti con Monterosa che si è
modificata ultimamente. Questa è una società che sono diversi anni
che opera nel comprensorio sciistico del Monterosa, ha portato
negli anni un fatturato anche abbastanza importante: parliamo di
circa 2 milioni di euro all'anno come giro d'affari e, diciamo
così, c'erano delle convenzioni in atto rispetto alla società
Monterosa sia per quanto riguarda i biglietti, sia per quanto
riguarda i biglietti dei maestri di sci, piuttosto che i
settimanali e così via, è un tour operator come tanti altri che ci
sono nella zona, al quale la Monterosa aveva fatto una convenzione,
così come ne ha fatte altre, e per la quale questo tour operator
vendeva a sua volta i pacchetti ai propri clienti e portava qui gli
sciatori. Succede a un certo momento che, rispetto agli accordi
presi dall'operatore con la Monterosa, questi accordi vengono
cambiati e quindi la società lamenta di non riuscire più a
sostenere da un punto di vista economico i rapporti con la
Monterosa stessa, perché sostanzialmente ci rimette. I prezzi
vengono fatti un anno per l'altro sapendo normalmente che gli
aumenti variano tra il 3 e il 5%, se invece in un anno gli aumenti
diventano del 30%, o del 40%, o del 50% a seconda delle varie
tipologie di biglietto, è chiaro che a quel punto, avendo già
venduto i biglietti prima e ipotizzando l'aumento
standard
del 3-5%, non riesco più a sostenere le spese e quindi mi trovo in
difficoltà economiche. Rischio di conseguenza di veder sfumare il
mio rapporto commerciale con la società, tant'è che alla fine
dicono questo: "
se non riusciamo più a gestire i nostri rapporti
in maniera corretta e completa, saremo costretti ad abbandonare il
comprensorio
".
A questo punto chiedo con questa interpellanza: se questi
aumenti applicati a questo tour operator sono stati fatti ad altri
tour operator sempre del comprensorio della Monterosa Ski; se anche
altri hanno scritto nel corso degli ultimi due anni delle lamentele
simili rispetto a quelle paventate dalla Ski2 e comunque se è
intenzione da parte dei vertici della società Monterosa di
incontrare i vertici della Ski2 per chiarire un attimo qual è la
situazione e cercare di evitare di perdere questo operatore.
Presidente
- Per la risposta, la parola all'Assessore
Bertschy.
Bertschy (UVP)
- La risposta è una risposta che abbiamo
chiesto alla società e che rendiamo cercando di garantire sempre
l'autonomia di scelta anche gestionale della società che deve
lavorare e speriamo che lavori per creare efficienza al suo
risultato di esercizio. Rispetto alla domanda: "
se tali aumenti
sono stati praticati anche ad altri tour operator del
comprensorio
", la società informa che gli aumenti e il lavoro
che si è fatto in questi anni verso i tour operator è stato quello
legato a migliorare l'efficienza dei riempimenti della stazione e a
realizzare un'uniformità di comportamento commerciale nei loro
confronti, quindi su tutti i tour operator si è operata la stessa
strategia. Rispetto a questi ultimi, si è cercato di colmare con
delle azioni commerciali i momenti in cui c'è meno presenza di
sciatori. Nel dettaglio si segnala che la Monterosa ha variato le
percentuali di scontistica in funzione della stagione, premiando
maggiormente gli apporti nel periodo di bassa stagione e diminuendo
le percentuali in alta, al fine di riempire le parti di stagione
notoriamente con minor frequentazione. Da un'analisi di dettaglio
effettuata dalla Monterosa S.p.A. dei
benefit
concessi ai
tour operator per la loro attività, tenuto conto della scontistica
praticata e anche dei benefit in termini di biglietti omaggio e
scontati, emerge che Sky2 ha ottenuto benefit di gran lunga
superiori agli altri tour operator operanti sul comprensorio sia in
termini di percentuale che di biglietti scontati gratuiti. Ciò ha
portato a una rivisitazione degli accordi finalizzati a uniformare
le modalità. Infine, gli aumenti derivano in generale per tutti i
clienti Monterosa in virtù delle politiche effettuate dalla società
che hanno permesso di rilevare i risultati di bilancio e
raggiungere l'utile di bilancio. Si tratta dai dati Monterosa di un
aumento calcolato negli ultimi 7 anni di circa il 4% annuo
esattamente più concentrato nelle ultime stagioni. I dati quindi
che lei ha riferito sono sicuramente corretti.
Alla domanda volta a sapere se ci sono lamentele di altri tour
operator rispondo: non alla società e non all'Assessorato per
quello che ci risulta.
"
Se è sua intenzione di incontrare i vertici della società
Ski2
- che ha segnalato il problema -
al fine di meglio
comprendere le criticità descritte
": personalmente credo che in
termini politici dobbiamo incontrare tutti e non possiamo rifiutare
sicuramente di collaborare con nessuno, chiarendo bene che il
nostro è un ruolo di confronto e di controllo, nonché di necessità
di sapere quello che succede, ma il CdA ha la sua autonomia nel
gestire la società e così deve essere. Rispetto a questo tour
operator, le modalità sono state un po' particolari, nel senso,
come ha detto lei, ha segnalato a tutti l'argomento, tant'è vero
che ne parliamo in Consiglio regionale e credo che se la volontà
fosse stata quella di incontrare l'Assessore, in questo periodo si
sarebbero fatti avanti sicuramente. Da parte mia non c'è alcun
problema a incontrarli, anzi cercherò di capire se è ancora di
interesse l'incontro, però queste sono un po' le cose che ci sono
state dette dalla società.
Presidente
- Per la replica, la parola al collega
Cognetta.
Cognetta (MOUV')
- La questione non è legata alla singola
società, questa interpellanza è semplicemente ad esempio di quello
che sta succedendo nella Monterosa, situazione della quale ho già
parlato in questi ultimi Consigli e della quale continuerò a
parlare. È successo che, anziché fare degli aumenti
standard
, ad un certo momento si è deciso di fare uno
scalone molto grande e questo ha messo in difficoltà quella
società, il tutto per raggiungere un obiettivo di bilancio. Allora
finché gli utili di bilancio sono utili che servono in sostanza ad
evitare i problemi della Madia, ci sta tutto, però dal prossimo
anno, o, meglio, da quest'anno, sappiamo benissimo che la società
non riuscirà a raggiungere questi obiettivi, perché comunque ha gli
ammortamenti degli investimenti che ha fatto; di conseguenza, punta
a chiudere le piccole stazioni, mi sembra che ne abbiamo parlato
nel passato Consiglio, e non solo. Se si cerca di drogare il
risultato del bilancio facendo degli aumenti indiscriminati in
momenti particolari per riuscire a portare a casa qualche spicciolo
in più, alla fine questo si ritorce contro la società stessa,
perché nell'immediato abbiamo il risultato che dice lei, ma
successivamente abbiamo delle perdite, perché i
tour
operator
che vanno via non vengono sostituiti facilmente. Certe
operazioni vanno fatte con la dovuta cautela, cosa che ha chiesto
appunto questo tour operator.
Per quanto riguarda il fatto che non ci siano altre indicazioni,
invece ci sono state, poi non sono così collegate direttamente alla
sua azione personale in questo momento, però nel passato ci sono
state anche altre situazioni di questo tipo. Mi preme sottolineare
alla fine che, siccome abbiamo, come dice lei giustamente, un
compito di controllo e di confronto, forse ci dovremmo confrontare
con chi gestisce attualmente la società perché i risultati a breve
termine non risolvono i problemi. Abbiamo avuto degli incontri,
c'era anche lei, le situazioni in cui si taglia e alla fine non si
fanno investimenti non risolvono i problemi, li risolvono nel
brevissimo periodo ma poi sono dolori, perché poi recuperare
diventa veramente molto difficile, ed è questo che voglio segnalare
con questa interpellanza: il pericolo, secondo me, molto grande che
quella società potrebbe a breve portarci delle perdite che poi
saremmo costretti in qualche modo a risolvere. Sarebbe il caso, se
anche non vogliamo incontrare questo tour operator, quindi di fare
in modo che lei a chi gestisce la società spieghi che queste
operazioni fatte così non risolvono il problema per i motivi ovvi
che le ho appena descritto.
Presidente
- Grazie colleghi. Possiamo sospendere i
lavori, che riprenderanno domani mattina. Buona serata. La seduta è
terminata.
---
La seduta termina alle ore 19:59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK