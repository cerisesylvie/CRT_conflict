Consiglio Regionale della Valle d'Aosta - Oggetto del Consiglio n. 1956 del 20 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1956 del 20 ottobre 2022 - Resoconto
OGGETTO N. 1956/XVI - Approvazione di mozione: "Invito della
Regione a tutte le amministrazioni locali della Valle d'Aosta ad
attivarsi presso la Presidenza del Consiglio dei ministri per
stipulare la convenzione di adesione al progetto "Disability
Card"".
Bertin (Presidente) -
Punto n. 60. Per l'illustrazione,
la parola al consigliere Manfrin.
Manfrin (LEGA VDA) -
Torniamo a parlare della questione
della "Disability Card", uno dei risultati che il ministro Stefani
è riuscito a portare durante il suo mandato, una serie di
iniziative che non sono state semplici ma che finalmente hanno
permesso di dotare i disabili di un riconoscimento: quello della
"Disability Card". La particolarità di questa tessera è che
esibendo la "Disability Card" la persona potrà attestare la propria
condizione di disabilità, mentre inquadrando con lo
smartphone
il QR Code stampato sulla card, le sarà possibile
attestare le certificazioni di cui è in possesso attraverso una
password
usa e getta, con cui potrà infatti accedere a
informazioni più dettagliate e sensibili, come, ad esempio, la
percentuale d'invalidità, la condizione di handicap ai sensi della
legge 104, eccetera. Questa "Disability Card" rientra in un più
ampio programma europeo, ne abbiamo parlato con un'iniziativa lo
scorso Consiglio grazie a un'iniziativa di sindacato ispettivo da
parte delle colleghe ed è sicuramente un passo avanti perché
permette alle Amministrazioni, e qui è la questione su cui verte la
nostra mozione... le Amministrazioni in molti luoghi e anche in
diversi capoluoghi hanno iniziato a riconoscere una serie di
benefit ai possessori di "Disability Card" proprio in virtù di
questo riconoscimento.
Che cosa accade? Accade che i possessori, cioè coloro che
possono richiedere la "Disability Card", si muniscono di questa
tessera e poi i singoli Comuni possono permettere... per esempio,
il Comune di Venezia può fare delle convenzioni per entrare con un
prezzo ridotto piuttosto che gratuitamente all'interno dei propri
musei. Questa è una possibilità importante, un riconoscimento
importante che questa card permette, il problema è che non tutte le
Amministrazioni ne sono a conoscenza e questo è un problema che
sicuramente limita le possibilità che questa card consente: ecco
perché con questa mozione chiediamo che il Governo regionale si
faccia portatore di un'informazione capillare presso tutte le
Amministrazioni locali della Valle d'Aosta con l'invito di
attivarsi presso la Presidenza del Consiglio dei ministri,
l'Ufficio per le politiche in favore delle persone con disabilità,
per stipulare la convenzione e aderire al progetto "Disability
Card" al fine di contribuire attivamente alla costruzione di una
società inclusiva e attenta a favorire la partecipazione delle
persone con disabilità alla vita sociale e culturale.
Presidente -
La discussione generale è aperta. Non vedo
richieste d'intervento, chiudo la discussione generale. Per il
Governo, ha chiesto la parola l'assessore Barmasse, ne ha
facoltà.
Barmasse (UV) -
Ritengo anzitutto importante rilevare che
in ambito regionale sono già attive una serie di agevolazioni per i
portatori di disabilità con percentuale del 67 percento, sia in
campo sportivo che culturale e in generale per il tempo libero, e
cito a titolo di esempio quelle praticate nei comprensori
sciistici. Si ritiene senz'altro accoglibile la richiesta dei
Consiglieri d'incentivare, sia da parte dell'Amministrazione
regionale per quanto di competenza, sia promuovendo presso le
Amministrazioni locali una serie di agevolazioni d'accordo in campo
sportivo, culturale, dei trasporti e in generale per il tempo
libero da sottoporre al Ministero della disabilità affinché anche
la Valle d'Aosta possa incrementare dei servizi gratuiti o a costo
ridotto con la Carta europea della disabilità, quindi accolgo
favorevolmente questa mozione da parte della maggioranza.
Presidente -
Ci sono interventi? Se non ve ne sono, metto
in votazione. La votazione è aperta.
Appello nominale del Consigliere presente in remoto sulla
piattaforma zoom.
Padovani (FP-PD) -
Favorevole.
La votazione è chiusa.
Presenti, votanti e favorevoli: 35
La mozione è approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK