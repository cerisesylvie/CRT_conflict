Consiglio Regionale della Valle d'Aosta - Oggetto del Consiglio n. 739 del 24 settembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 739 del 24 settembre 2009 - Resoconto
OGGETTO N. 739/XIII - Interpellanza: "Ritardi nell'avvio dei
lavori di alcune opere previste nel piano lavori per l'anno
2009".
Interpellanza
Vista l'iniziativa presentata nel mese di luglio 2009 dal
nostro gruppo consiliare in merito al piano annuale dei lavori
pubblici 2009;
Ribadita l'importanza per l'economia dell'intera Regione,
nonché per l'occupazione nelle varie aziende, che riveste il
settore edilizio;
Tenuto conto degli annunci velleitari fatti in occasione
dell'esposizione del suddetto piano lavori;
il sottoscritto Consigliere regionale
Interpella
l'Assessore alle Opere pubbliche, Difesa del suolo e Edilizia
residenziale pubblica affinché illustri:
1) quali sono le cause che ostacolano ad oggi l'avvio delle
gare d'appalto per il consistente numero di lavori che hanno il
progetto definitivo approvato;
2) quali sono le motivazioni che impediscono l'inizio lavori
di alcune opere appaltate negli ultimi due anni, considerata la
loro entità, sia da un punto di vista economico che tipologico e
quali gli intendimenti in merito.
F.to: Chatrian
Président -
La parole au Vice-président Chatrian.
Chatrian (VdAV-R) -
Merci, M. le Président. Buongiorno a
tutti. Nel mese di luglio il nostro gruppo ha presentato
un'interpellanza per conoscere tutta una serie di dettagli,
partendo dal presupposto che il settore dell'impresa edile
attraversa un momento difficile: lo conosciamo, lo percepiamo, lo
sentiamo. In questi mesi il Governo ha tracciato un percorso e ha
cercato di dare gambe agli atti amministrativi che sono stati
approvati.
L'interpellanza di oggi vuole i dettagli, visti i problemi e le
sollecitazioni che arrivano dalle varie associazioni che sono in
difficoltà, nonostante avessero avuto degli spiragli positivi nei
mesi di marzo-aprile... È stato annunciato che nel 2009 sarebbero
stati messi in cantiere più di 160 appalti cantierabili. Vorrei
soffermarmi su questa parola: "cantierabili". Quindi l'inizio
lavori nel 2009, non l'iter amministrativo, non i vari progetti
preliminari, definitivi o esecutivi e/o i vari appalti.
Cantierabili: l'Assessore competente andava oltre e ci diceva che
sono state scelte quelle opere che avrebbero potuto essere
cantierabili e la scelta è stata quella di preferire le minori
dimensioni, quelle più piccole..., per dare linfa.
Le nostre due domande, che sono molto chiare e dettagliate,
chiedono di conoscere le cause per capire meglio non tanto l'iter,
ma la veridicità di questi annunci: all'annuncio corrisponde una
certa concretezza e una certa tranquillità dal punto di vista
economico? 50 milioni di euro circa erano stati messi sul tavolo?
Quindi le nostre domande non vogliono assolutamente né cavalcare
dossier o annunci fatti o non fatti, ma vogliono solamente, nero su
bianco, capire se questi soldi sono spendibili e se queste aziende
possono iniziare le piccole o grandi opere. Oltre a quello vorremmo
anche un po' conoscere gli indirizzi, gli intendimenti, nel pieno
rispetto delle regole e delle norme, nel rispetto delle procedure;
conosciamo le procedure, ma conosciamo anche le possibilità. Forse
le nostre aziende in questo momento chiedono le stesse opportunità,
che vengano date le stesse opportunità un po' a tutte, una totale
trasparenza, ripeto, nel rispetto totale delle regole. Conosciamo
le regole, dicevo, conosciamo che ci sono anche delle possibilità
diverse, conosciamo le trattative private, conosciamo le massime
urgenze, ma in questo momento forse le aziende si aspettano
dall'Amministrazione regionale, vista la crisi, un'opportunità un
po' per tutti.
La nostra interpellanza mira quindi a conoscere gli
intendimenti: se c'è la volontà di dare le stesse
chances
un
po' a tutti. Dove c'è la massima urgenza la capiamo, ci
mancherebbe! La massima urgenza è legata ai pericoli, alle
défaillances
locali, ma dove non c'è la massima urgenza e
dove comunque si fanno delle trattative private, se si possono e
forse in questo momento "si devono" dare le opportunità a tutte le
aziende. In questo momento forse la parola più importante è
"trasparenza" da una parte e "opportunità" dall'altra. Ripeto:
nella totale coscienza e conoscenza che le norme e le leggi danno
delle possibilità nel rispetto delle regole. Grazie.
Président -
La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA) -
Grazie. Non so, ma credo che io
ho letto un'altra interpellanza, perché la presentazione
dell'interpellanza non fa nessun cenno di quello che ho sentito
poc'anzi dall'interpellante, quindi risponderò ai due temi
dell'interpellanza e poi risponderò anche a questo
question
time
.
Rispondendo in maniera corretta ai temi richiesti, premetto -
come precisato dall'interpellante - che nello scorso mese di
luglio, il 28, quindi 55 giorni fa, lo stesso interpellante
presentò un'iniziativa praticamente identica. Il primo punto è
identico.
In occasione della risposta, cioè 55 giorni fa, il tutto avvenne
sulla base anche di un ragionamento: non si deve far confusione con
quello che significa il progetto definitivo, perché l'appalto ai
sensi della legge, vedasi ad esempio il comma 1 dell'articolo 15,
legge regionale n. 12/1996, avviene sulla base del progetto
esecutivo validato dal coordinatore del ciclo e non sulla base del
progetto definitivo. Quindi già l'altra volta avevo detto al
collega che quando si fanno delle richieste di dati non c'è nessun
problema, l'importante è che gli uffici possano lavorare su dei
dati veri e dei termini corretti. Viceversa, la conclusione della
progettazione definitiva consente l'inserimento della singola opera
nel piano operativo annuale, proprio perché poi si possa fare la
progettazione esecutiva e arrivare a fine anno a fare gli
affidamenti. Quindi in un piano lavori ci sono dei progetti
esecutivi, ci sono dei progetti definitivi, proprio perché nella
prima parte dell'anno, nei primi due trimestri si possono
cantierare alcuni lavori, mentre nella seconda parte cantierare
quelli che hanno il progetto definitivo all'inizio dell'anno, e
quindi in fase del progetto esecutivo. Quindi per questi ultimi,
sulla base delle risorse finanziarie effettivamente disponibili
nell'anno, si dà corso alla progettazione esecutiva come ho detto
prima e all'avvio delle procedure di appalto dei lavori.
Ciò premesso, posso affermare, a seguito delle verifiche
effettuate in Assessorato, che l'attuazione del piano operativo
2009 procede senza particolare difficoltà. La scadenza del terzo
trimestre, il 30 settembre, non è ancora avvenuta, perché noi 55
giorni fa abbiamo parlato della scadenza del secondo trimestre;
adesso, per avere i dati del terzo trimestre bisognerebbe almeno
aspettare il 3-4 ottobre per avere i dati precisi, con i quali
potrà essere fatta una verifica più puntuale nel rispetto delle
scadenze trimestrali indicate per ciascun lavoro nel piano
operativo.
Sul secondo quesito, che entra su quei lavori che non erano
partiti, ma affidati dal 2007-2008, ancora con riferimento
all'interrogazione del mese di luglio (perché anche questo quesito
era già stato posto) rispondendo ad analoga domanda relativa ai
lavori appaltati dal 2007 al 2008, avevo evidenziato che nove
interventi non avevano ancora avuto l'inizio lavori e sette di
questi facevano capo all'Assessorato. Avevo anche spiegato i
motivi, che erano soprattutto di legalità e legittimità. Nei 55
giorni intercorsi da quella mia risposta, per due interventi è
stato già dato avvio ai lavori, si tratta dell'ammodernamento della
strada regionale per Gaby e della sistemazione idraulica del
torrente Savara. Per tre interventi i lavori inizieranno ad
ottobre, si sta procedendo all'affidamento definitivo, e sono:
lavori di costruzione di una galleria paramassi a protezione della
strada regionale n. 2 di Champorcher in Comune di Pontboset; lavori
di costruzione del vallo Eglise in Valgrisenche; e il terzo, lavori
di sistemazione della strada regionale in località Chez Sapin a
Fénis. Quindi restano, rispetto a 55 giorni fa, su sette lavori di
competenza dell'Assessorato solo due, e precisamente il primo:
"Lavori di restauro e risanamento conservativo degli edifici
comunali Casa del Telaio e Mulino in Comune di Champorcher". I
lavori sono stati aggiudicati da oltre quindici mesi e l'impresa,
nonostante ripetute diffide, ha recapitato in grave ritardo la
documentazione attinente alla sicurezza e attualmente rifiuta la
sottoscrizione del contratto. Pertanto gli uffici hanno già
proceduto, dopo le contestazioni di rito, ad avviare la procedura
di revoca dell'aggiudicazione. Il secondo: "Lavori di costruzione
di un marciapiede lungo la strada regionale 44 con rettifica ed
allargamento della sede stradale a valle del capoluogo di
Lillianes, in Comune di Lillianes". Su questo lavoro sono in corso
di approntamento alcune indispensabili migliorie al progetto,
ritenute indispensabili dagli uffici regionali, richieste al Comune
in quanto lo stesso Comune è stato l'ente che ha commissionato
l'incarico progettuale. Quindi i nostri uffici, verificando il
progetto, hanno trovato delle anomalie e chiesto al Comune di
rivedere la progettazione, altrimenti qualcosa non potrebbe
funzionare nella realizzazione delle opere. Quindi prima della
sottoscrizione del contratto si è in attesa di avere questo
elaborato dal Comune, che deve arrivare entro l'anno, a detta
dell'Amministrazione comunale di Lillianes.
Quali sono gli intendimenti, l'ultima domanda del punto due:
credo che, come sempre, sono quelli di lavorare con puntualità e
correttezza, come si è fatto in questi 55 giorni, che da sette
lavori in sospeso si è passati a due, certamente rispettando
in
primis
la libertà e le competenze dei soggetti privati,
pubblici, parapubblici e quant'altro, in ogni caso la legalità e la
legittimità nei procedimenti di affidamento.
Président -
La parole au Vice-président Chatrian.
Chatrian (VdAV-R) -
Grazie, Presidente. Nelle premesse,
Assessore, avevo cercato di dettagliare un po' meglio non solo le
nostre due domande, ma le nostre preoccupazioni e non penso di
essere uscito dal seminato; ma - ahimè! - lei oggi invece non ci ha
assolutamente risposto. Per quanto riguarda il punto 2 lei ci dice
che, in 55 giorni, su sette appalti due praticamente hanno ancora
delle difficoltà.
Per quanto riguarda il punto 1, 55 giorni fa lei ci diceva già
che un po' meno del 50 percento degli appalti del piano operativo
annuale 2009 avevano avuto l'affidamento; oggi noi le chiediamo le
motivazioni sul definitivo, sull'esecutivo. Conosciamo la procedura
- grazie della sua nuova esplicitazione - ma non ci ha risposto.
Quindi ad oggi non sappiamo e non capiamo se queste opere saranno
appaltate oppure no nel duemila...
(interruzione dell'Assessore Marco Viérin, fuori
microfono)
...scusi, se posso...
Ad oggi non riusciamo a capire se in questo piano operativo
queste 150-160 opere sono in affidamento, sono state affidate,
oppure a che punto è l'iter. Non riusciamo a capirlo!
Nella concretezza prendiamo atto che questa liquidità, che era
stata messa sulla bilancia nei mesi di marzo-aprile non ha gambe,
non ha avuto quella corrispondenza annunciata ad inizio anno.
Questa è la presa d'atto dal punto di vista politico, non
assolutamente dal punto di vista procedurale o di iter. Lei ci
parla di trimestre, di consequenzialità: oggi, a fine settembre -
fra un mese e mezzo inizia l'inverno -, il piano operativo annuale
non ha dato i frutti annunciati nel mese di marzo. Oltre a quanto
detto, nella premessa avevo cercato di porre l'accento nelle
difficoltà del settore e di numerose aziende, difficoltà per cui
numerose aziende non possono neanche partecipare a questi piccoli e
grandi bandi, a queste piccole e grandi trattative, a queste
piccole e grandi misure di urgenza. Quindi oltre a non rispondermi
neanche su questa prima parte di indirizzo, non ha assolutamente
risposto al punto n. 1, quello che a noi era più caro, soprattutto
più caro al settore, più caro ai lavoratori e più caro alle
imprese.
Che rammarico! Ma soprattutto rammarico che agli annunci non
vengano assolutamente corrisposte le concretezze. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK