Consiglio Regionale della Valle d'Aosta - Oggetto del Consiglio n. 340 del 29 giugno 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 340 del 29 giugno 1981 - Resoconto
OGGETTO N. 340/81 - DESIGNAZIONE DEL PRESIDENTE DELL'ENTE
VALDOSTANO PER L'ARTIGIANATO TIPICO.
Presidente
- Relatore è il Presidente della Giunta.
Andrione (UV)
- Noi proponiamo, come maggioranza, di
mantenere l'attuale Presidente che risponde al nome di Pietro
Vietti.
Presidente
- È aperta la discussione. Ci sono altre
proposte? Nessuno chiede la parola?
La parola al Consigliere Minuzzo.
Minuzzo (PSDI)
- Non è per fare delle proposte, ma su
questo oggetto noi avremmo voluto iniziare una discussione su
quelle che erano le attuali funzioni dell'EVAT e come sta
funzionando. Noi riteniamo che non stia funzionando in modo
adeguato, non per volontà dell'Ente stesso, sia ben chiaro, o per
incapacità di chi è preposto alla gestione dell'Ente valdostano per
l'Artigianato, ma bensì per tutta una carenza strutturale dalla
quale, probabilmente, si potrebbe uscire solo con un maggiore
impegno da parte dell'Amministrazione regionale, se effettivamente
si crede in questo settore.
Visto il desiderio dei colleghi Consiglieri e della Giunta di
andare a pranzo, ci riserviamo, come partito, di riportare questa
discussione in aula con una mozione che presenteremo nel mese di
settembre perché chiaramente non c'è tempo di farlo prima;
oltretutto ci dobbiamo preparare per un dibattito che si
preannuncia abbastanza acceso nel pomeriggio per quanto concerne
l'autorizzazione all'esercizio presso la Casa da Gioco di
Saint-Vincent, i cosiddetti "giochi americani".
Presidente
- Altri che intendono prendere la parola per
proposta circa la votazione segreta?
La parola al Presidente della Giunta.
Andrione (UV)
- Potrebbe essere utile fare una
discussione sull'artigianato; e a questo punto mi sembrerebbe che
la cosa migliore sia quella di presentare una mozione.
Presidente
- La parola al Consigliere Minuzzo.
Minuzzo (PSDI)
- Volevo ribadire che ho annunciato una
mozione per settembre; volevamo prendere spunto da questo oggetto e
siamo d'accordo con la proposta fatta dal Presidente della Giunta
nella persona indicata quale Presidente dell'EVAT.
Presidente
- Io chiederei al Consiglio, se è d'accordo,
che per accelerare i tempi si faccia la votazione al posto. Il
Consigliere Segretario chiama.
Presidente
- Résultat du vote relatif à l'objet inscrit à
l'ordre du jour n° 18:
Esito della votazione segreta
Présents: 26
Votants: 26
Majorité: 14
Bulletins distribués: 26
Bulletins exprimés: 26
Pierre Vietti: 22 voix
Ilio Viberti: 1 voix
Pietro Minuzzo: 1 voix
Presidente
- Je déclare donc désigné Président dell'Ente
Valdostano per l'Artigianato Tipico, M. le Géomètre Pierre
Vietti.
Allora ripeto l'esito della votazione: 26 presenti, la
maggioranza richiesta 14, i voti nulli sono stati 2, i voti
espressi 26.
Hanno riportato voti: Vietti 22, Viberti 1, Minuzzo 1.
Pertanto il Presidente dell'Ente Valdostano per l'Artigianato
Tipico è il Geom. Pierre Vietti.
Colleghi Consiglieri , la seduta è sospesa.
I lavori riprenderanno alle ore 16 precise con la continuazione
della trattazione dell'oggetto n. 16.
La seduta ha termine alle ore 12,32.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK