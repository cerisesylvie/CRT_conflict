Consiglio Regionale della Valle d'Aosta - Oggetto del Consiglio n. 719 del 1° giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 719 del 1° giugno 1994 - Resoconto
OGGETTO N. 719/X - Ponderazione dei criteri per il
finanziamento dei progetti a valere sul Fondo per speciali
programmi di investimento di cui alla legge regionale
46/1993.
Deliberazione - Il Consiglio
a) visto l'articolo 13, comma 2, della legge regionale 26 maggio
1993, n. 46 recante "Norme in materia di finanza degli enti locali
della Regione", modificato dall'articolo 3 della legge regionale 8
novembre 1993, n. 79, che dispone che i progetti - da presentarsi
da parte di comuni o loro consorzi, comunità montane e consorterie
per il finanziamento a valere sul Fondo per speciali programmi di
investimento e risultanti in possesso dei requisiti di
ammissibilità previsti dalla legge regionale 46/1993 nonché
tecnicamente ed economicamente idonei - siano finanziati, entro i
limiti delle disponibilità del Fondo, sulla base di una graduatoria
da definirsi in funzione dei seguenti criteri:
a.1) tipologie di interventi di cui all'articolo 7, comma 1,
della legge regionale 46/1993, vale a dire:
a.1.1) costruzione o adeguamento di infrastrutture di prevalente
interesse locale non finanziabili in applicazione di leggi
regionali di settore:
a.1.1.1) acquedotti, fognature e impianti di depurazione;
a.1.1.2) altre opere di urbanizzazione primaria;
a.1.1.3) opere di urbanizzazione secondaria;
a.1.2) recupero funzionale di sentieri e valorizzazione delle
connesse preesistenze infrastrutturali, archeologiche,
architettoniche o comunque aventi interesse storico, artistico o
ambientale;
a.1.3) recupero a funzioni pubbliche di fabbricati, di proprietà
di enti locali, che presentino interesse storico, artistico o
ambientale;
a.2) appartenenza dell'intervento alla tipologia di progetti di
cui all'articolo 7, comma 3, vale a dire ai cosiddetti "progetti
integrati di area" definiti quale insieme coordinato di interventi
di cui al precedente punto a.1), programmati in una determinata
area geografica da diversi comuni e mirati, nel loro insieme, a
favorire lo sviluppo dell'area interessata;
a.3) carattere innovativo dell'intervento;
a.4) effetti generati dall'investimento sulla spesa corrente di
riferimento dell'ente proponente;
a.5) più favorevole rapporto tra capitale investito e risultati
attesi;
a.6) opportunità di privilegiare il completamento di progetti
organici non ancora ultimati;
b) considerato che il comma 2 bis dell'articolo 13 della legge
regionale 46/1993, aggiunto dall'articolo 3 della legge regionale
79/1993, prevede la ponderazione dei criteri di cui al precedente
punto a) con deliberazione da adottarsi ogni tre anni da parte del
Consiglio regionale;
c) visto il parere favorevole in ordine alla legittimità della
presente deliberazione, rilasciato dal Dirigente del Servizio
studi, programmi e progetti, ai sensi del combinato disposto
dell'articolo 72 della legge regionale 3/1956 e successive
modificazioni e dell'articolo 21 della legge regionale 18/1980 e
successive modificazioni;
Richiamata la legge regionale 26 maggio 1993, n. 46;
Visto il parere della II Commissione consiliare permanente;
Delibera
1. che i progetti da presentarsi per il finanziamento a valere
sul Fondo per speciali programmi di investimento - risultanti in
possesso dei requisiti di ammissibilità previsti dalla legge
regionale 46/1993 nonché tecnicamente ed economicamente idonei -
siano finanziati, entro i limiti delle disponibilità del Fondo,
sulla base di una graduatoria da definirsi:
1.1 assegnando un primo ordine di priorità ai "progetti
integrati di area" di cui all'articolo 7, comma 3, della legge
regionale 46/1993 e alle tipologie di interventi di cui
all'articolo 7, comma 1, della stessa legge che preveda:
1.1.1 al primo posto, i "progetti integrati di area",
intendendosi tali i progetti programmati in una determinata area
geografica da diversi comuni appartenenti alla stessa comunità
montana e proposti per il finanziamento da quest'ultima al fine di
favorire lo sviluppo dell'area interessata. Tali progetti devono
riguardare un insieme coordinato di interventi appartenenti a due o
più delle tipologie di cui all'articolo 7, comma 1, della legge
regionale 46/1993;
1.1.2 al secondo posto, gli interventi di cui alla lett. a),
punto 1), riguardanti la costruzione o l'adeguamento di
"acquedotti, fognature e impianti di depurazione";
1.1.3 al terzo posto, gli interventi di cui alla lett. a), punto
3), riguardanti la costruzione o l'adeguamento di "opere di
urbanizzazione secondaria" (in particolare, gli edifici scolastici,
le case municipali, gli altri edifici pubblici, i cimiteri) nonché
gli interventi di cui alla lett. a), punto 2) limitatamente alle
autorimesse ed ai parcheggi;
1.1.4 al quarto posto, gli interventi di cui alla lett. c),
riguardanti il "recupero a funzioni pubbliche di fabbricati di
proprietà di enti locali che presentino interesse storico artistico
o ambientale";
1.1.5 al quinto posto, gli interventi di cui alla lett. a),
punto 2), riguardanti la costruzione o l'adeguamento di "altre
opere di urbanizzazione primaria" (in particolare, le opere
stradali ed i connessi parcheggi, le linee elettriche, gli impianti
di illuminazione);
1.1.6 al sesto posto, gli interventi di cui alla lett. b),
riguardanti il "recupero funzionale di sentieri e la valorizzazione
delle connesse preesistenze infrastrutturali";
1.2 assegnando un secondo ordine di priorità, all'interno degli
insiemi di cui al punto 1.1, in relazione al maggior numero di
presenze dei progetti, al di sopra della soglia delle disponibilità
del Fondo, nell'insieme di quattro graduatorie da definirsi sulla
base:
1.2.1 del carattere innovativo dell'intervento intendendosi come
tale la soluzione progettuale di particolare pregio e/o l'adozione
di tecniche di particolare efficienza e/o efficacia non usualmente
applicate nella regione;
1.2.2 degli effetti generati dall'investimento sulla spesa
corrente di riferimento dell'ente proponente, intendendosi tale,
essendo venuto meno il concetto di spesa di riferimento nella
vigente legislazione regionale riguardante la finanza degli enti
locali, il totale della spesa corrente desunto dall'ultimo conto
consuntivo dell'ente proponente;
1.2.3 del più elevato rapporto tra capitale investito e
risultati attesi espresso attraverso il rapporto tra il valore
attuale netto economico (VANE) dell'intervento ed il corrispondente
investimento;
1.2.4 dell'opportunità di privilegiare il completamento di
progetti organici non ancora ultimati, favorendo tra di essi i
progetti con il più basso rapporto tra investimento ancora da
realizzare e investimento complessivo;
A parità di punteggio, come sopra determinato, sono considerati
prioritari i progetti che presentano un più elevato rapporto tra
valore attuale netto economico (VANE) e investimento;
2. di disporre la pubblicazione della presente deliberazione nel
Bollettino ufficiale della Regione;
3. di sottoporre la presente deliberazione al controllo della
Commissione di coordinamento per la Valle d'Aosta, ai sensi e per
gli effetti dell'articolo 1, lettera f), del decreto legislativo 13
febbraio 1993, n. 40, come corretto dal decreto legislativo 10
novembre 1993, n. 479.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Cette proposition de délibération donne
application à l'article 13 de la loi 46/93, disposant que les
projets présentés par les communes, les consortiums de communes,
les communautés de montagne et les consorteries sont examinés et
financés dans les limites budgétaires votées par le Conseil, sur la
base d'un classement qui doit être établi en fonction de paramètres
et critères spécifiques. Ce sont ces critères et ces paramètres que
nous vous proposons, afin que la commission qui doit examiner ces
projets puisse ainsi les classer.
Sur la base des dispositions de la loi n° 46, l'ordre de
priorité est établi en fonction des projets qui ont un impact ou
une validité générale, à savoir qui concernent plusieurs communes
ou une zone tout entière et, à cet effet, la première place revient
aux
"Progetti integrati di area"
et, ensuite, aux
différentes typologies d'ouvrages publiques, à savoir aqueducs,
égouts et installations de dépuration.
Il y a, ensuite, un deuxième ordre de priorité, qui a été
indiqué, et qui fournit également des critères pour pouvoir classer
les différents projets et donc tenir compte des disponibilités
financières pour réaliser ces interventions.
Presidente -
É aperta la discussione generale.
Ha chiesto la parola il Vicepresidente, Viérin Marco.
Viérin M. (PpVA) -
Volevo chiedere un chiarimento,
soprattutto al punto 1.1, "Progetti integrati di area". Non vorrei
che questa fosse già una scelta indirizzata verso il rilancio
completo delle comunità montane - da quello che ha illustrato il
Presidente della Giunta: "Progetti integrati di area" - intendendo
tali interventi programmati in una determinata area geografica da
diversi comuni appartenenti alla stessa comunità montana.
Vorrei capire, nel caso di comuni non appartenenti alla stessa
comunità montana (ad esempio, può essere Villeneuve o Aymavilles
con Jovençan che non fanno parte della stessa comunità montana) se
questi progetti integrati di area non possano aver luogo.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
L'ordre des priorités se rapporte à des
projets concernant des aires, en essayant, de ce point de vue, de
dépasser la logique des interventions avec des effets limités à une
seule commune, sollicitant ainsi les communes à se regrouper. Et
ce, en application de la loi.
En effet ces dispositions ont été prises directement de la loi
n° 46 et donc je ne crois pas qu'il devrait y avoir de limitations
pour ce qui est de l'appartenance à une même communauté de
montagne. Si deux communes avoisinantes présentent un projet
intégré, ce projet remplit les conditions d'un projet de zone. Donc
il ne devrait pas y avoir de difficultés à cet égard.
Presidente -
Ha chiesto la parola il
Vicepresidente, Viérin Marco.
Viérin M. (PpVA) -
Allora bisogna modificare
l'articolato, perché qui dice: al primo posto i progetti integrati
di area, intendendosi tali progetti programmati in una determinata
area geografica da diversi comuni appartenenti alla stessa comunità
montana - quindi quello che ha detto il Presidente della Giunta non
si può fare - e proposti da quest'ultima, per "quest'ultima"
intendendosi la comunità montana.
Quindi per quanto riguarda il discorso di due comuni viciniori
che non fanno parte della stessa comunità montana, eventuali opere
di acquedotti non sarebbero finanziabili.
Presidente -
Pongo in votazione la delibera in
oggetto.
Presenti: 22
Votanti: 20
Favorevoli: 20
Astenuti: 2 (Bavastro e Viérin M.)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK