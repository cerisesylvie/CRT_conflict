Consiglio Regionale della Valle d'Aosta - Oggetto del Consiglio n. 795 del 29 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Comunità montane - Unité des communes
Precedente
Successivo
Resoconto integrale del dibattito dell'aula
Oggetto del Consiglio n. 795 del 29 luglio 1999 - Resoconto
OGGETTO N. 795/XI Proposta di regolamento: "Ordinamento dei
segretari dei comuni e delle comunità montane della Valle
d'Aosta".
CAPO I CONSIGLIO DI AMMINISTRAZIONE
Articolo 1 (Composizione e durata del Consiglio di
amministrazione)
1. Il Consiglio di amministrazione di cui all'articolo 1, comma
3, della legge regionale 19 agosto 1998, n. 46 (Norme in materia di
segretari comunali della Regione autonoma Valle d'Aosta), di
seguito denominato Consiglio, è composto:
a) da un dirigente degli enti di cui all'articolo 1 della legge
regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale), come modificato dall'articolo 1
della legge regionale 12 luglio 1996, n. 17 (Estensione agli enti
locali della Valle d'Aosta dei principi di cui alla legge regionale
23 ottobre 1995, n. 45), designato dal Presidente della Giunta
regionale;
b) da due Sindaci e da un Presidente di Comunità montana,
designati dal Consiglio permanente degli enti locali, di cui
all'articolo 60 della legge regionale 7 dicembre 1998, n. 54
(Sistema delle autonomie in Valle d'Aosta);
c) da due segretari comunali, designati dall'Associazione
regionale dei segretari comunali;
d) da un segretario di Comunità montana, designato
dall'Associazione regionale dei segretari delle Comunità
montane.
2. Il Consiglio resta in carica per la stessa durata prevista
dalla legge per il mandato elettivo degli organi degli enti locali.
I componenti il Consiglio possono essere nominati per non più di
due mandati interi consecutivi. Il Consiglio uscente resta in
carica fino all'insediamento del nuovo Consiglio.
3. Ai componenti il Consiglio può essere corrisposta
un'indennità, nella misura stabilita dalla Giunta regionale,
d'intesa con il Consiglio permanente degli enti locali.
4. Ai componenti il Consiglio, che non risiedono nel comune in
cui ha sede il Consiglio, è corrisposto il rimborso delle spese di
viaggio, nella misura prevista dalle vigenti disposizioni per i
dirigenti regionali.
Articolo 2 (Nomina e modalità per la designazione dei componenti
il Consiglio)
1. Il Consiglio è nominato con decreto del Presidente della
Giunta regionale entro dieci giorni dalle designazioni dei
componenti. Con lo stesso decreto è convocata la prima riunione,
che deve tenersi entro quindici giorni dalla data del decreto
stesso.
2. I componenti il Consiglio sono designati entro trenta giorni
dalla data di insediamento del Consiglio permanente degli enti
locali e, in caso di sostituzione di uno o più dei suoi componenti
nel corso del mandato, entro trenta giorni dal verificarsi della
vacanza.
3. Decorsi inutilmente i termini di cui al comma 2, il
Presidente della Giunta regionale provvede alla designazione, in
via sostitutiva, nei quindici giorni successivi.
Articolo 3 (Attribuzioni del Consiglio)
1. Il Consiglio gestisce i segretari comunali e delle Comunità
montane, nonché l'Albo regionale dei segretari, di cui all'articolo
1, comma 1, della l.r. 46/1998, di seguito denominato Albo. In
particolare il Consiglio:
a) cura la tenuta dell'Albo, le iscrizioni, le sospensioni e le
cancellazioni;
b) definisce le modalità procedurali ed organizzative per la
gestione dell'Albo, nel rispetto di quanto stabilito dalla l.r.
46/1998 e dal presente regolamento;
c) definisce i criteri per la tenuta e l'aggiornamento dei
curricula degli iscritti all'Albo;
d) stabilisce l'utilizzazione dei segretari collocati in
disponibilità, secondo le disposizioni del presente
regolamento;
e) gestisce i concorsi per l'iscrizione all'Albo;
f) definisce e cura l'attività di formazione dei segretari;
g) adotta i provvedimenti e gli atti relativi alla gestione dei
segretari iscritti all'Albo, ad esclusione di quelli di competenza
del Sindaco o del Presidente della Comunità montana, ai sensi
dell'articolo 18, comma 1;
h) disciplina, con appositi provvedimenti, adottati a
maggioranza assoluta dei suoi componenti, l'organizzazione dei
propri uffici e del personale e determina la propria dotazione
organica;
i) provvede all'irrogazione delle sanzioni disciplinari a
conclusione dei procedimenti disciplinari.
Articolo 4 (Modalità di funzionamento del Consiglio)
1. Il Consiglio ha sede presso l'ente locale individuato ai
sensi dell'articolo 28, comma 2.
2. La prima riunione del Consiglio è presieduta dal consigliere
più anziano di età e le funzioni di segretario sono esercitate dal
consigliere più giovane di età.
3. Il Consiglio elegge nella prima seduta, alla presenza della
metà più uno dei componenti, il Presidente e il Vicepresidente, con
votazione a scrutinio palese, a meno che vi sia richiesta di
scrutinio segreto da parte di almeno un consigliere. Risultano
eletti alla carica di Presidente e di Vicepresidente i consiglieri
che nella prima votazione hanno ottenuto la maggioranza assoluta
dei voti dei componenti il Consiglio. In successive votazioni, che
possono tenersi anche nella stessa seduta, risultano eletti i
consiglieri che hanno ottenuto la maggioranza dei voti dei
presenti.
4. Il Vicepresidente sostituisce il Presidente in caso di
assenza o impedimento.
5. Il Consiglio, presieduto e convocato dal Presidente, con le
modalità stabilite dal Consiglio stesso, si riunisce, di norma, una
volta al mese. Il Consiglio è altresì convocato dal Presidente, su
richiesta motivata di almeno tre consiglieri, entro dieci giorni
dalla richiesta. Alle sedute assiste un segretario verbalizzante,
individuato dal Consiglio, nell'ambito del personale di cui
all'articolo 5.
6. Le sedute del Consiglio sono valide se interviene la metà più
uno dei suoi componenti. Le deliberazioni sono adottate se
approvate dalla maggioranza dei presenti.
7. Le riunioni del Consiglio non sono pubbliche.
8. Le votazioni avvengono a scrutinio palese a meno che vi sia
richiesta di scrutinio segreto da parte di almeno un
consigliere.
9. I componenti che non intervengono a tre sedute consecutive
del Consiglio, senza giustificato motivo, decadono dalla
carica.
10. Il segretario cura la redazione del verbale delle riunioni e
delle deliberazioni adottate, nonché l'attuazione delle stesse.
11. Le deliberazioni adottate sono immediatamente esecutive e
sono affisse all'albo delle pubblicazioni per otto giorni
consecutivi. Le deliberazioni di carattere generale e di maggior
rilievo, individuate dal Presidente del Consiglio, possono essere
pubblicizzate con forme particolari, stabilite dal Consiglio
stesso.
Articolo 5 (Personale del Consiglio)
1. Fermo restando quanto disposto dall'articolo 4 della l.r.
46/1998, il Consiglio si avvale prioritariamente, per il proprio
funzionamento, dei segretari in disponibilità, utilizzandoli,
preferibilmente, a rotazione.
2. Il Consiglio si può inoltre avvalere del personale degli enti
di cui all'articolo 1, comma 1, della l.r. 45/1995, come modificato
dall'articolo 1 della l.r. 17/1996, in posizione di comando.
3. In caso di necessità, il Consiglio può avvalersi di
consulenze esterne, finanziate con le modalità di cui al comma
4.
4. Le modalità di utilizzo del personale di cui ai commi 1, 2 e
3, ivi compresa la ripartizione, tra i Comuni e le Comunità
montane, delle spese ad esso relative, sono disciplinate con i
provvedimenti di cui all'articolo 3, comma 1, lettera h).
CAPO II CLASSIFICAZIONE DELLE SEDI DI SEGRETERIA
Articolo 6 (Classificazione delle sedi di segreteria dei
Comuni)
1. Ai fini di cui all'articolo 2, comma 3, della l.r. 46/1998,
le sedi di segreteria dei Comuni sono classificate nelle fasce di
cui all'allegato B), sulla base dei seguenti elementi:
a) popolazione residente;
b) popolazione media annua presente, desunta dai dati relativi
ai quantitativi di rifiuti solidi urbani conferiti;
c) numero dei dipendenti previsti in pianta organica;
d) media delle spese correnti impegnate negli esercizi
finanziari dell'ultimo quinquennio, desunte dai conti
consuntivi;
e) media delle spese d'investimento impegnate negli esercizi
finanziari dell'ultimo quinquennio, desunte dai conti
consuntivi.
2. Gli elementi di cui al comma 1 sono valutati con i criteri e
le specificazioni di cui all'allegato A).
3. La classificazione di cui all'allegato B) è aggiornata con
provvedimento del Consiglio, entro il 31 dicembre dell'anno
precedente le elezioni comunali generali.
4. Nel corso del quinquennio la classificazione è modificata,
con provvedimento del Consiglio, esclusivamente nel caso di
costituzione o di scioglimento di segreterie convenzionate, nonché
nel caso di modificazione territoriale del Comune.
5. Il punteggio attribuito alle sedi di segreteria di cui
all'allegato B) concorre a determinare, in sede contrattuale,
l'indennità di posizione dei segretari.
Articolo 7 (Classificazione delle sedi di segreteria delle
Comunità montane)
1. Ai fini di cui all'articolo 2, comma 3, della l.r. 46/1998,
le sedi di segreteria delle Comunità montane sono classificate
nelle fasce di cui all'allegato D), sulla base dei seguenti
elementi:
a) numero dei Comuni facenti parte della Comunità montana;
b) numero dei dipendenti previsti nella pianta organica;
c) media delle spese correnti impegnate negli esercizi
finanziari dell'ultimo quinquennio, desunte dai conti
consuntivi;
d) media delle spese d'investimento impegnate negli esercizi
finanziari dell'ultimo quinquennio, desunte dai conti
consuntivi.
2. Gli elementi di cui al comma 1 sono valutati con i criteri e
le specificazioni di cui all'allegato C).
3. La classificazione di cui all'allegato D) è aggiornata con
provvedimento del Consiglio, entro il 31 dicembre dell'anno
precedente le elezioni comunali generali.
4. Nel corso del quinquennio la classificazione è modificata,
con provvedimento del Consiglio, esclusivamente nel caso di
costituzione o di scioglimento di segreterie convenzionate, nonché
nel caso di modificazione territoriale delle Comunità montane.
5. Il punteggio attribuito alle sedi di segreteria di cui
all'allegato D) concorre a determinare, in sede contrattuale,
l'indennità di posizione dei segretari.
Articolo 8 (Classificazione della sede di segreteria del Comune
di Aosta)
1. La sede di segreteria del Comune di Aosta, in quanto
capoluogo di regione, è convenzionalmente classificata nella prima
fascia.
Articolo 9 (Classificazione delle sedi di segreteria
convenzionate)
1. Le sedi di segreteria convenzionate sono convenzionalmente
classificate nella seconda fascia.
2. Il punteggio attribuito alle singole sedi di segreteria
convenzionate concorre a determinare, in sede contrattuale,
l'indennità di posizione dei segretari.
Articolo 10 (Revisione straordinaria delle classificazioni)
1. Entro il 31 dicembre 2002, gli elementi ed i criteri di
classificazione delle sedi di segreteria di cui agli articoli 6, 7,
8 e 9 sono rivisti, con regolamento regionale, in relazione al
conferimento di funzioni regionali agli enti locali, ai sensi del
titolo terzo della parte prima della l.r. 54/1998 ed in relazione
all'esercizio associato delle funzioni comunali da parte delle
Comunità montane, ai sensi degli articoli 83, 84 e 85 della l.r.
54/1998.
CAPO III ALBO REGIONALE DEI SEGRETARI
Articolo 11 (Articolazione dell'Albo regionale dei
segretari)
1. L'Albo regionale dei segretari, di cui all'articolo 1, comma
1, della l.r. 46/1998, costituisce una sezione dell'Albo dei
dirigenti, di cui all'articolo 20 della l.r. 45/1995.
2. L'Albo regionale dei segretari è suddiviso in due parti.
3. Nella parte prima sono iscritti i segretari comunali di cui
all'articolo 31, comma 1, i segretari delle Comunità montane della
Regione, in servizio alla data di entrata in vigore del presente
regolamento, nonché i segretari che accedono all'Albo per
concorso.
4. Nella parte seconda sono iscritti, con le modalità di cui
all'articolo 12, i soggetti di cui all'articolo 1, comma 4, della
l.r. 46/1998.
Articolo 12 (Modalità di iscrizione all'Albo dei soggetti di cui
all'articolo 1, comma 4, della l.r. 46/1998)
1. I soggetti in possesso dei requisiti di cui all'articolo 1,
comma 4, della l.r. 46/1998, sono iscritti, a cura del Consiglio,
nella parte seconda dell'Albo, entro il 1° gennaio di ogni
anno.
2. I soggetti di cui al comma 1, al fine di ottenere
l'iscrizione all'Albo, devono presentare al Consiglio apposita
domanda, entro il 30 settembre dell'anno precedente il termine di
cui al comma 1.
3. Ai fini dell'iscrizione all'Albo da parte dei soggetti di cui
all'articolo 1, comma 4, della l.r. 46/1998, il Consiglio provvede
annualmente, con le modalità da stabilirsi con apposito
provvedimento, a dare adeguata pubblicità, anche a livello
nazionale.
4. Il Consiglio accerta il possesso, da parte dei richiedenti,
dei requisiti necessari all'iscrizione e provvede, con le modalità
di cui all'articolo 16, all'eventuale accertamento della conoscenza
della lingua francese. Sono esonerati dall'accertamento i soggetti
che abbiano già superato tale prova, con esito positivo e per la
stessa fascia funzionale, presso pubbliche amministrazioni.
5. La parte seconda dell'Albo è aggiornata annualmente, dal
Consiglio, nel termine di cui al comma 1. La cancellazione
dall'Albo dei soggetti non più in possesso dei requisiti o che lo
richiedano espressamente, avviene in occasione dell'aggiornamento
annuale.
Articolo 13 (Percentuale di sedi di segreteria ricopribili con i
soggetti di cui all'articolo 12)
1. Gli incarichi ai soggetti di cui all'articolo 12 non possono
superare il limite massimo del quindici per cento delle sedi di
segreteria comunali e delle Comunità montane, di cui almeno uno
riservato alle Comunità montane.
2. Ai fini di cui al comma 1, in prima applicazione del presente
regolamento, le sedi di segreteria comunali sono quelle di cui
all'allegato B), le sedi di segreteria delle Comunità montane
quelle di cui all'allegato D).
3. Le variazioni delle sedi di cui agli allegati B) e D) sono
effettuate dal Consiglio.
4. I soggetti di cui all'articolo 12 possono essere incaricati
anche in soprannumero rispetto alle sedi di segreteria di cui ai
commi 2 e 3.
5. Qualora il numero dei soggetti incaricati risulti superiore
alla percentuale del quindici per cento, a seguito della riduzione
del numero delle sedi di segreteria, tali soggetti mantengono
comunque il proprio incarico fino al termine del contratto di
diritto privato stipulato con l'ente.
CAPO IV MODALITÀ DI INDIZIONE E DI SVOLGIMENTO DEI CONCORSI
Articolo 14 (Modalità di accesso all'Albo per concorso)
1. All'Albo si accede per concorso per esami, ai sensi
dell'articolo 16 della l.r. 45/1995, fatta salva l'iscrizione
effettuata ai sensi degli articoli 31 e 36 e la possibilità di
iscrizione ai sensi dell'articolo 12.
2. Il Consiglio individua, entro il 1° febbraio di ogni anno, il
numero delle sedi di segreteria da ricoprire tramite procedura
concorsuale, tenuto conto del numero delle sedi vacanti e del
numero delle sedi ricoperte dai soggetti di cui all'articolo
12.
3. Il bando di concorso, contenente l'indicazione del numero dei
posti da ricoprire, è approvato dal Consiglio, entro il primo
semestre di ogni anno, in relazione alle necessità evidenziate ai
sensi del comma 2.
4. La graduatoria definitiva è approvata dal Consiglio ed i
candidati dichiarati vincitori del concorso sono iscritti nella
parte prima dell'Albo, a cura del Consiglio stesso, entro tre mesi
dall'approvazione della graduatoria.
5. L'eventuale utilizzo della graduatoria, nel periodo di
validità di cui all'articolo 31, comma 6, del regolamento regionale
11 dicembre 1996, n. 6 (Norme sull'accesso agli organici
dell'Amministrazione regionale, degli enti pubblici non economici
dipendenti dalla Regione e degli enti locali della Valle d'Aosta),
è disposto dal Consiglio, che non può bandire nuovi concorsi in
presenza di graduatorie valide.
6. La commissione esaminatrice è nominata dal Consiglio. Il
segretario della commissione è scelto tra il personale di cui
all'articolo 5.
7. Salvo quanto disciplinato dal presente articolo, si
applicano, in quanto compatibili, le disposizioni contenute nella
parte prima, ed in particolare nel titolo secondo (Accesso alla
qualifica dirigenziale), del regolam. reg. 6/1996.
Articolo 15 (Tirocinio)
1. Gli iscritti all'Albo ai sensi dell'articolo 14, prima
dell'accettazione di un incarico presso una sede di segreteria
comunale o di Comunità montana, devono aver effettuato un periodo
di sei mesi di tirocinio presso un Comune o una Comunità montana a
fianco del segretario titolare.
2. L'ente locale presso cui il soggetto presta il tirocinio
obbligatorio è individuato dal Consiglio.
3. Durante il periodo di tirocinio, i soggetti di cui al comma 1
sono collocati in disponibilità e il loro trattamento economico
accessorio, stabilito dal Consiglio, non può essere superiore a
quello dei segretari collocati in disponibilità e utilizzati dal
Consiglio stesso.
4. Il periodo di tirocinio, nell'ipotesi in cui il segretario
non sia incaricato, può essere prolungato dal Consiglio, anche su
richiesta del segretario, per un periodo massimo di sei mesi.
Articolo 16 (Modalità di accertamento della conoscenza della
lingua francese)
1. L'accertamento della conoscenza della lingua francese,
scritta e orale, avviene con le modalità di cui all'articolo 7 del
regolam. reg. 6/1996, sia per i soggetti che richiedono
l'iscrizione all'Albo, ai sensi dell'articolo 12, sia per i
segretari che accedono all'Albo, ai sensi dell'articolo 14.
2. L'accertamento della conoscenza della lingua francese per i
soggetti di cui all'articolo 12 è effettuato da un'apposita
commissione costituita da almeno tre componenti, di cui uno con
funzioni di Presidente, secondo quanto previsto dall'articolo 7,
comma 14, del regolam. reg. 6/1996.
CAPO V RAPPORTO DI LAVORO
Articolo 17 (Rapporto di lavoro e dipendenza funzionale)
1. I segretari comunali e i segretari delle Comunità montane
sono titolari di rapporto di lavoro con l'Amministrazione regionale
e dipendono funzionalmente dal Sindaco o dal Presidente della
Comunità montana che li ha incaricati. Ai soggetti iscritti
all'Albo ai sensi dell'articolo 12 possono essere affidati
esclusivamente incarichi a termine di diritto privato ai sensi
dell'articolo 17, comma 6, della l.r. 45/1995.
2. Il rapporto di lavoro è gestito dal Consiglio, che adotta i
relativi atti, con esclusione di quelli di competenza del Sindaco o
del Presidente della Comunità montana, ai sensi dell'articolo 18,
comma 1.
Articolo 18 (Incarico)
1. Spettano al Sindaco o al Presidente della Comunità montana le
attribuzioni in ordine al rapporto funzionale del segretario con
l'ente locale presso il quale il segretario presta servizio e in
ordine all'applicazione degli istituti contrattuali connessi con
tale rapporto.
2. Il Sindaco, previa comunicazione al segretario titolare,
esercita il potere di incarico del segretario nei termini di cui
all'articolo 3, comma 1, della l.r. 46/1998. Il Presidente della
Comunità montana, previa comunicazione al segretario titolare,
esercita il potere di incarico del segretario entro novanta giorni
dalla data della sua elezione. In caso di mancato esercizio del
potere di incarico nei termini previsti, il segretario in servizio
si intende confermato.
3. In caso di vacanza, per qualsiasi motivo, salvo che sia in
corso la stipulazione di convenzione, alla procedura di incarico
del segretario si applica il termine finale di cui all'articolo 3,
comma 1, della l.r. 46/1998, decorrente dalla data della vacanza
stessa. Il mancato rispetto del suddetto termine costituisce
omissione o ritardo di atti obbligatori per legge.
4. L'incarico ha durata corrispondente a quella del mandato del
Sindaco o del Presidente della Comunità montana che lo ha
conferito. Salvo il caso di revoca, l'incarico, ai fini
dell'accettazione di un altro incarico, presso altro Comune o
Comunità montana o presso gli altri enti di cui all'articolo 1
della l.r. 45/1995, come modificato dall'articolo 1 della l.r.
17/1996, può, con il consenso del Sindaco o del Presidente della
Comunità montana, cessare anticipatamente. In caso di mancato
consenso, l'incarico non può cessare prima che siano trascorsi due
anni dall'accettazione dell'incarico stesso.
5. L'avvio della procedura di incarico è pubblicizzato nelle
forme stabilite dal Consiglio, che fornisce i curricula relativi
alle caratteristiche professionali dei segretari che abbiano fatto
richiesta e dei segretari collocati in disponibilità.
6. L'incarico ha effetto dalla data stabilita dall'atto di
nomina, previa accettazione del segretario.
7. Il segretario collocato in disponibilità, qualora sia
incaricato presso una sede di segreteria e non accetti l'incarico,
senza giustificato motivo, da valutarsi dal Consiglio, decade
automaticamente dall'iscrizione all'Albo con conseguente
risoluzione del rapporto di lavoro.
8. Durante il periodo di collocamento in aspettativa per mandato
politico o sindacale, malattia e ogni altro caso previsto dalla
legge, il segretario mantiene la titolarità della sede, con oneri a
carico dell'ente presso cui presta servizio, fino alla scadenza del
mandato del Sindaco o del Presidente della Comunità montana che lo
ha incaricato.
9. In caso di astensione obbligatoria o facoltativa per
maternità di cui agli articoli 4, 5 e 7 della legge 30 dicembre
1971, n. 1204 (Tutela delle lavoratrici madri) ovvero di astensione
obbligatoria o facoltativa per adozione o affidamento di cui
all'articolo 6 della legge 9 dicembre 1977, n. 903 (Parità di
trattamento tra uomini e donne in materia di lavoro), il segretario
mantiene la titolarità della sede con oneri a carico dell'ente
presso cui presta servizio, fino alla scadenza del mandato del
Sindaco o del Presidente della Comunità montana che lo ha
incaricato, ad eccezione degli eventuali oneri per la supplenza che
rimangono a carico del fondo di mobilità di cui all'articolo
28.
Articolo 19 (Revoca)
1. Il segretario può essere revocato, ai sensi dell'articolo 3,
comma 3, della l.r. 46/1998, per gravi violazioni dei doveri
d'ufficio o in caso di valutazione negativa dei risultati, con
riferimento ad almeno due esercizi finanziari, anche non
consecutivi.
2. Nel caso di revoca per gravi violazioni dei doveri d'ufficio,
il provvedimento motivato di revoca è adottato dal Sindaco o dal
Presidente della Comunità montana, previa deliberazione della
Giunta comunale o della Comunità montana e contraddittorio con
l'interessato, sentito il nucleo di valutazione, costituito dagli
enti locali ai sensi delle disposizioni vigenti. A tal fine, sono
preventivamente contestate per iscritto le gravi violazioni ai
doveri di ufficio, sono valutate le giustificazioni rese per
iscritto, ed è sentito personalmente il segretario, qualora lo
richieda, in sede di seduta della Giunta comunale o della Comunità
montana.
3. Qualora, in sede di verifica dei risultati, il nucleo di
valutazione competente evidenzi risultati negativi imputabili ad
incapacità gestionali o negligenze del segretario, il Sindaco o il
Presidente della Comunità montana provvede a notificare formalmente
al segretario detta valutazione. Il segretario che riceve
comunicazione di valutazione negativa ha diritto di presentare
osservazioni a giustificazione del proprio operato e del risultato
della gestione entro il termine assegnatogli contestualmente alla
comunicazione. In caso di permanenza della valutazione negativa da
parte del nucleo di valutazione competente, il segretario, quando
non vi sia già stata una precedente valutazione negativa, viene
formalmente diffidato ed invitato ad ottemperare ai propri compiti
d'istituto, nonché al raggiungimento dei risultati prefissatigli.
Quando vi sia già stata una precedente valutazione negativa, il
Sindaco o il Presidente della Comunità montana adotta il
provvedimento di revoca, previa deliberazione della Giunta comunale
o della Comunità montana.
4. Qualora la valutazione negativa sia accertata, con le
modalità di cui al comma 3, nei confronti di un segretario iscritto
nella parte seconda dell'Albo, il Sindaco o il Presidente della
Comunità montana dispone immediatamente la risoluzione del
contratto.
Articolo 20 (Incarichi ed incompatibilità)
1. Salvo quanto previsto dal presente regolamento, ai segretari
comunali e delle Comunità montane si applicano le disposizioni di
cui all'articolo 51 della l.r. 45/1995.
2. Le autorizzazioni di cui ai commi 2 e 3 dell'articolo 51
della l.r. 45/1995 sono rilasciate dal Sindaco o dal Presidente
della Comunità montana e, nei casi di segretari in disponibilità,
dal Presidente del Consiglio. Le autorizzazioni rilasciate dal
Sindaco o dal Presidente della Comunità montana sono comunicate al
Consiglio.
3. Al segretario comunale che svolge le funzioni di segretario
di un'Associazione dei Comuni, ai sensi dell'articolo 97, comma 1,
della l.r. 54/1998, può essere attribuita una maggiorazione
dell'indennità di posizione determinata in sede contrattuale in
relazione alla complessità organizzativa dell'Associazione
stessa.
Articolo 21 (Procedimento disciplinare)
1. Il Consiglio è l'organo competente all'irrogazione delle
sanzioni disciplinari.
2. Ogni ulteriore aspetto del procedimento e delle sanzioni
disciplinari è rimesso alla contrattazione collettiva. In attesa
della disciplina contrattuale, ai segretari si applicano le
disposizioni vigenti per i dipendenti dell'Amministrazione
regionale, contenute nel capo settimo del titolo quarto della legge
regionale 28 luglio 1956, n. 3 (Norme sull'ordinamento dei servizi
regionali e sullo stato giuridico ed economico del personale della
Regione) e successive modificazioni.
Articolo 22 (Collocamento in disponibilità)
1. I segretari comunali che hanno optato per il mantenimento
dell'iscrizione all'Albo di cui all'articolo 1, comma 1, della l.r.
46/1998, i segretari di Comunità montana in servizio alla data di
entrata in vigore del presente regolamento, nonché i segretari che
accedono all'Albo per concorso, non confermati, revocati o comunque
privi di titolarità di sede, sono collocati in disponibilità presso
l'Amministrazione regionale, rimangono iscritti all'Albo e sono
utilizzati dal Consiglio, secondo le modalità di cui al presente
articolo.
2. I segretari collocati in disponibilità sono utilizzati
prioritariamente per gli incarichi di supplenza e reggenza, sulla
base della graduatoria formata dal Consiglio, secondo criteri dallo
stesso prestabiliti.
3. Fermo restando quanto previsto dall'articolo 9, comma 6,
della l.r. 46/1998, per le supplenze e le reggenze il segretario è
incaricato dal Sindaco o dal Presidente della Comunità montana tra
coloro che sono collocati in disponibilità, previa comunicazione al
Consiglio e nel rispetto dei criteri dallo stesso determinati. Nel
caso in cui non vi siano segretari collocati in disponibilità
utilizzabili, il Sindaco o il Presidente della Comunità montana può
incaricare un segretario in servizio, in accordo con il Sindaco o
il Presidente della Comunità montana da cui il segretario stesso
dipende, e previa comunicazione al Consiglio.
4. Qualora le procedure di cui al comma 3 siano espletate
negativamente, l'incarico di reggenza o supplenza è conferito dal
Consiglio.
5. Nei casi di sede vacante, il segretario è sostituito, con le
modalità di cui ai commi 3 e 4, per il tempo strettamente
necessario ad attivare la procedura di incarico di cui all'articolo
18. La reggenza del vicesegretario, in caso di vacanza della sede
di segreteria, qualora vi siano segretari collocati in
disponibilità, non può eccedere il termine finale di cui
all'articolo 3, comma 1, della l.r. 46/1998.
6. I segretari collocati in disponibilità e incaricati di
reggenza o supplenza hanno diritto allo stesso trattamento
economico previsto dalle norme contrattuali per la sede comunale o
di Comunità montana presso cui sono incaricati, con oneri a carico
dell'ente presso il quale è effettuata la reggenza o supplenza.
7. Le modalità per la corresponsione del trattamento economico
dei segretari di cui al comma 6 sono stabilite dal Consiglio.
8. Nei casi di reggenza o supplenza, per periodi superiori ai
trenta giorni consecutivi, da parte di un segretario già incaricato
presso una sede di segreteria, allo stesso spetta la maggiorazione
dell'indennità di posizione di cui all'articolo 26, comma 3.
9. Il trattamento economico accessorio dei segretari collocati
in disponibilità e utilizzati dal Consiglio, ai sensi dell'articolo
5, è stabilito dal Consiglio stesso.
10. Il Consiglio può concludere accordi con altre pubbliche
amministrazioni e loro organismi ed enti strumentali anche
economici per l'utilizzazione dei segretari collocati in
disponibilità, per il conferimento di incarichi a tempo
determinato, ovvero per incarichi di natura professionale o per
attività di studio, consulenza o collaborazione.
11. L'accordo definisce gli oneri per le prestazioni di cui al
comma 10, che devono essere corrisposti da parte dell'ente presso
cui il segretario presta servizio a favore del fondo di mobilità di
cui all'articolo 6 della l.r. 46/1998. Il trattamento economico
spettante al segretario collocato in disponibilità ed utilizzato ai
sensi del comma 10 è il più favorevole tra quello definito
dall'accordo e quello in godimento.
12. Il segretario collocato in disponibilità e non utilizzato,
ai sensi del presente articolo, per un periodo superiore a quattro
anni, nell'ultimo quinquennio, è cancellato dall'Albo e nei suoi
confronti vengono attivate le procedure di mobilità d'ufficio ai
fini del successivo collocamento presso gli enti del comparto di
cui all'articolo 37 della l.r. 45/1995 o, previo accordo, presso
altre pubbliche amministrazioni.
13. Il periodo di cui al comma 12, nell'ipotesi di collocamento
in disponibilità del segretario, a seguito di due provvedimenti di
revoca, è ridotto ad un massimo di un anno nell'ultimo
quinquennio.
14. Al segretario collocato in disponibilità e non utilizzato,
ai sensi del presente articolo, non compete il trattamento
economico accessorio connesso alle funzioni.
15. I periodi di cui ai commi 12 e 13 sono sospesi in caso di
aspettativa per maternità, mandato politico o sindacale, malattia e
in ogni altro caso previsto dalla legge.
Articolo 23 (Procedimento per la verifica dei risultati)
1. In materia di verifica dei risultati, si applicano le
disposizioni di cui all'articolo 22 della l.r. 45/1995, nel
rispetto dell'ordinamento e delle competenze dei singoli enti,
salvo quanto disposto dall'articolo 19.
2. Il nucleo di valutazione di cui all'articolo 19 può essere
nominato dagli enti locali anche in forma associata.
3. La verifica dei risultati è effettuata a decorrere dall'anno
successivo all'attivazione del controllo di gestione di cui al
titolo quarto del regolamento regionale 3 febbraio 1999, n. 1
(Ordinamento finanziario e contabile degli enti locali della Valle
d'Aosta).
Articolo 24 (Attività di formazione)
1. La formazione e l'aggiornamento professionale dei segretari
sono strumenti per la valorizzazione delle capacità e attitudini
individuali, per un più efficace e qualificato espletamento
dell'attività e costituiscono titolo per la valutazione di cui
all'articolo 23.
2. Ai fini di cui al comma 1, il Consiglio attiva programmi e
iniziative da attuarsi direttamente o avvalendosi di strutture
pubbliche o private specializzate nelle discipline richieste ed in
particolare dell'Agenzia del lavoro di cui all'articolo 12 della
legge regionale 17 febbraio 1989, n. 13 (Riorganizzazione degli
interventi regionali di promozione all'occupazione), ai sensi
dell'articolo 51 della l.r. 54/1998.
3. Il Consiglio può inoltre avvalersi, previo accordo, della
Scuola superiore per la formazione e la specializzazione dei
dirigenti della pubblica amministrazione locale ovvero della
sezione autonoma della Scuola superiore dell'amministrazione
dell'interno di cui all'articolo 17, commi 77 e 79, della legge 15
maggio 1997, n. 127 (Misure urgenti per lo snellimento
dell'attività amministrativa e dei procedimenti di decisione e di
controllo).
4. Con deliberazione del Consiglio sono definiti i criteri per
l'accesso all'attività formativa, le modalità di partecipazione e
il limite minimo annuale di impegno individuale nelle attività
formative.
Articolo 25 (Mobilità temporanea della dirigenza)
1. Fermo restando quanto disposto dall'articolo 18, comma 4, e
in attesa dell'emanazione del regolamento regionale di cui
all'articolo 47, comma 1, della l.r. 54/1998, relativo alla
disciplina della mobilità del personale degli enti di cui
all'articolo 1 della l.r. 45/1995, come modificato dall'articolo 1
della l.r. 17/1996, i segretari inquadrati nella qualifica unica
dirigenziale possono essere incaricati di funzioni dirigenziali
nell'ambito degli enti di cui all'articolo 1 della l.r. 45/1995 e
nei limiti di cui all'articolo 17, comma 7, della l.r. 45/1995,
come modificato dall'articolo 2, comma 4, della legge regionale 27
maggio 1998, n. 45.
2. I segretari incaricati ai sensi del comma 1 sono collocati in
disponibilità e agli stessi compete, per l'intera durata
dell'incarico, il trattamento economico previsto per il posto per
cui è conferito l'incarico.
CAPO VI REVISIONI DELLE SEDI DI SEGRETERIA
Articolo 26 (Convenzioni di segreteria)
1. I Comuni e le Comunità montane possono, anche nell'ambito di
più ampi accordi per l'esercizio in forma associata di funzioni,
stipulare tra loro convenzioni di segreteria.
2. Le convenzioni di cui al comma 1, oltre a quanto previsto
dall'articolo 104, comma 2, della l.r. 54/1998, stabiliscono le
modalità di espletamento del servizio, la possibilità di recesso da
parte di uno o più enti partecipanti ed individuano il Sindaco o il
Presidente della Comunità montana competente a conferire ed a
revocare l'incarico di segretario. Copia degli atti relativi è
trasmessa al Consiglio.
3. Il contratto collettivo di lavoro determina la maggiorazione
dell'indennità di posizione spettante ai segretari che ricoprono
sedi di segreteria convenzionate, in relazione:
a) al numero delle sedi convenzionate;
b) alla complessità organizzativa delle stesse;
c) alla presenza di sedi considerate disagiate.
4. Le convenzioni di segreteria possono essere stipulate o
sciolte all'inizio di ogni legislatura o, nel corso del
mandato:
a) nei casi in cui la stipulazione della convenzione non
comporti la perdita della titolarità di sede da parte di alcun
segretario;
b) nei casi di perdita della titolarità di sede, previo parere
favorevole del Consiglio e dei segretari titolari delle sedi
oggetto della convenzione.
5. Nei casi di cui all'articolo 18, commi 8 e 9, possono essere
stipulate convenzioni di durata non superiore al periodo di assenza
del titolare.
CAPO VII SEGRETARI DELLE COMUNITÀ MONTANE
Articolo 27 (Applicazione della l.r. 46/1998 ai segretari delle
Comunità montane)
1. Ai segretari delle Comunità montane si applicano le
disposizioni di cui alla l.r. 46/1998, ad eccezione degli articoli
2, commi 1 e 2, 11, 13, 14, e quelle del presente regolamento.
CAPO VIII RISORSE FINANZIARIE E FONDO DI MOBILITÀ
Articolo 28 (Gestione del fondo di mobilità)
1. Alle spese di funzionamento del Consiglio e a quelle
occorrenti per la gestione dei segretari e dell'Albo, si provvede
mediante le risorse del fondo di mobilità, di cui all'articolo 6,
comma 2, della l.r. 46/1998.
2. La Giunta regionale, d'intesa con il Consiglio permanente
degli enti locali, individua l'ente locale, tra quelli indicati
dalla l.r. 54/1998, che gestisce il fondo di mobilità di cui al
comma 1, in esecuzione dei provvedimenti adottati dal Consiglio e
senza oneri a carico dell'Amministrazione regionale.
Articolo 29 (Risorse finanziarie)
1. Le risorse finanziarie necessarie ad alimentare il fondo di
mobilità sono a totale carico dei Comuni e delle Comunità montane e
sono costituite dai proventi dei diritti di segreteria, di cui
all'articolo 6, comma 3, della l.r. 46/1998, versati dai Comuni e
dalle Comunità montane, nella misura del dieci per cento
dell'importo complessivo riscosso dagli enti stessi, nonché dai
fondi versati dai Comuni e dalle Comunità montane, determinati dal
Consiglio, previa intesa con il Consiglio permanente degli enti
locali.
2. Le risorse finanziarie di cui al comma 1 sono versate dai
Comuni e dalle Comunità montane, con le modalità stabilite dal
Consiglio, all'ente locale individuato ai sensi dell'articolo 28,
comma 2. L'Amministrazione regionale provvede a trasferire allo
stesso ente i proventi dei diritti di segreteria, versati dai
Comuni e dalle Comunità montane, ai sensi dell'articolo 6, comma 3,
della l.r. 46/1998.
CAPO IX DISPOSIZIONI TRANSITORIE E FINALI
Articolo 30 (Primo Consiglio)
1. I componenti del primo Consiglio sono designati entro trenta
giorni dall'entrata in vigore del presente regolamento.
Articolo 31 (Esercizio dell'opzione)
1. I soggetti iscritti all'Albo ai sensi dell'articolo 1, comma
2, della l.r. 46/1998, nonché i segretari comunali in servizio
presso i Comuni della Regione Valle d'Aosta nominati dai Sindaci,
ai sensi del decreto del Presidente della Repubblica 4 dicembre
1997, n. 465 (Regolamento recante disposizioni in materia di
ordinamento dei segretari comunali e provinciali, a norma
dell'articolo 17, comma 78, della L. 15 maggio 1997, n. 127) prima
dell'entrata in vigore del presente regolamento, devono comunicare
al Consiglio, entro centottanta giorni dall'entrata in vigore del
presente regolamento, la scelta effettuata relativamente al
mantenimento dell'iscrizione all'Albo regionale o all'Albo di cui
all'articolo 9 del d.p.r. 465/1997.
2. I soggetti di cui al comma 1, che alla data di entrata in
vigore del presente regolamento non risultano più iscritti all'Albo
di cui all'articolo 9 del d.p.r. 465/1997, devono comunicare, entro
la data di cui al comma 1, se intendono mantenere l'iscrizione
all'Albo regionale di cui all'articolo 1, comma 2, della l.r.
46/1998.
3. I soggetti che optino per il mantenimento dell'iscrizione
all'Albo di cui all'articolo 9 del d.p.r. 465/1997 o che non
intendano mantenere l'iscrizione all'Albo regionale sono cancellati
dall'Albo regionale.
4. Dell'opzione effettuata viene data comunicazione all'Agenzia
autonoma per la gestione dei segretari comunali e provinciali, di
cui all'articolo 1 del d.p.r. 465/1997, prima di procedere
all'inquadramento dei segretari, ai sensi dell'articolo 32, commi 1
e 2.
Articolo 32 (Inquadramento nella qualifica unica dirigenziale
dei segretari comunali e delle Comunità montane)
1. Entro trenta giorni decorrenti dalla data in cui l'opzione è
stata esercitata da tutti i segretari comunali o, comunque,
decorrenti dalla scadenza del termine di cui all'articolo 31, comma
1, i segretari che hanno optato per il mantenimento dell'iscrizione
all'Albo regionale sono inquadrati, con provvedimento del
Presidente del Consiglio, a decorrere dal primo giorno del mese
successivo alla data dell'opzione, nella qualifica unica
dirigenziale, di cui all'articolo 12 della l.r. 45/1995, qualora
abbiano prestato cinque anni di servizio effettivo in qualità di
segretario comunale o qualora siano già inquadrati nella qualifica
dirigenziale.
2. I segretari comunali che, alla data di inquadramento, non
abbiano prestato cinque anni di servizio effettivo in qualità di
segretario comunale o non siano già inquadrati nella qualifica
dirigenziale, sono inquadrati, con le modalità e con la decorrenza
di cui al comma 1, nella qualifica ad esaurimento di cui
all'articolo 11 della l.r. 46/1998 e, al compimento dei cinque anni
di servizio effettivo in qualità di segretario comunale, nella
qualifica unica dirigenziale.
3. Con la stessa decorrenza prevista al comma 1, i segretari
delle Comunità montane sono inquadrati, con provvedimento del
Presidente del Consiglio, nella qualifica unica dirigenziale di cui
all'articolo 12 della l.r. 45/1995.
Articolo 33 (Comando)
1. Il Presidente del Consiglio, in relazione all'esigenza di
garantire la copertura delle sedi di segreteria, può chiedere
all'Agenzia autonoma per la gestione dell'Albo dei segretari
comunali e provinciali il comando dei segretari comunali che, ai
sensi dell'articolo 31, abbiano optato per il mantenimento
dell'iscrizione all'Albo di cui all'articolo 9 del d.p.r.
465/1997.
Articolo 34 (Prima iscrizione dei soggetti di cui all'articolo
12)
1. In sede di prima applicazione del presente regolamento
l'iscrizione dei soggetti di cui all'articolo 12 avviene entro sei
mesi dall'insediamento del primo Consiglio.
Articolo 35 (Incarichi)
1. Le norme sugli incarichi di cui all'articolo 18 si applicano
a decorrere dalle prime elezioni generali comunali successive
all'entrata in vigore del presente regolamento.
Articolo 36 (Segretari delle Comunità montane)
1. I segretari delle Comunità montane in servizio alla data di
entrata in vigore del presente regolamento sono iscritti all'Albo
con decreto del Presidente della Giunta regionale, entro venti
giorni dall'entrata in vigore del regolamento stesso.
Articolo 37 (Fondo di mobilità)
1. Le spese di funzionamento del Consiglio e quelle occorrenti
per la gestione dei segretari e dell'Albo sono a carico del fondo
di mobilità di cui all'articolo 28 a decorrere dalla data
dell'inquadramento nella qualifica unica dirigenziale dei
segretari, ai sensi dell'articolo 32.
2. Dalla data di cui al comma 1, i Comuni e le Comunità montane
provvedono ad alimentare il fondo di mobilità come previsto
dall'articolo 29.
Articolo 38 (Clausole di salvaguardia)
1. In sede di prima applicazione del presente regolamento, il
contratto collettivo di lavoro garantisce ai segretari già
appartenenti alla qualifica dirigenziale al momento
dell'inquadramento di cui all'articolo 32 l'eventuale differenza
tra la retribuzione di posizione in godimento secondo la disciplina
previgente e la retribuzione di posizione di nuova
attribuzione.
2. Nel caso di mutato posizionamento della classificazione della
sede di segreteria nel corso dell'incarico, ai sensi dell'articolo
6, comma 4, e dell'articolo 7, comma 4, il contratto collettivo di
lavoro garantisce ai segretari dei Comuni e delle Comunità montane
la retribuzione di posizione acquisita con l'incarico, fino al
termine dello stesso.
Allegati
(Omissis)
Presidente
La parola al relatore, Consigliere Rini.
Rini (UV)
J'interviens aussi au nom du collègue rapporteur
Ottoz.
L'article 5 de la loi régionale n° 46 du 19 août 1998 prévoit
l'approbation d'un règlement régional permettant l'application
intégrale des dispositions de ladite loi.
Ce règlement a été élaboré par le groupe de travail constitué au
sens de la délibération du Gouvernement n° 2987 du 31 août
1998.
Outre les dirigeants régionaux compétents en la matière, les
personnes suivantes ont participé à la rédaction du texte:
- un représentant syndical
- un représentant des présidents des communautés de montagne
- un représentant des secrétaires communaux
- un représentant des secrétaires des communautés de
montagne
- les représentants des catégories concernées.
Il a été décidé de faire participer les collectivités et les
parties concernées à l'élaboration du règlement, plutôt que de le
leur imposer.
Ce document ne répond pas seulement aux indications de l'article
5 de la LR n° 46/1998: il réglemente l'organisation et le personnel
du Conseil d'administration, la gestion des fonds de mobilité et
envisage, dans la mesure du possible, d'étendre aux secrétaires des
communautés de montagne la réglementation applicable aux
secrétaires communaux.
En vertu de la LR n° 46/1998 et du présent règlement, le grade
des secrétaires des communes et des communautés de montagne est
équivalent à celui des dirigeants régionaux et, puisqu'ils sont
compris dans le statut unique de la fonction publique, ils seront
soumis aux mêmes dispositions et aux mêmes règlements régionaux que
les dirigeants de l'Administration régionale et des collectivités
locales.
Dans les 180 jours qui suivent l'entrée en vigueur du présent
règlement les secrétaires communaux devront décider soit de
demeurer inscrits au Tableau national des secrétaires, soit de
s'inscrire au Tableau régional.
Dans les 30 jours suivant ce choix, les secrétaires communaux
qui auront décidé de s'inscrire au Tableau régional et les
secrétaires des communautés de montagne seront intégrés à la
catégorie de direction unique.
A partir de cette date, la LR n° 46/1998 sera totalement
applicable.
Le maintien de l'inscription au Tableau régional comportera la
résiliation du rapport de travail avec l'Administration nationale,
tandis que le maintien de l'inscription au Tableau national
comportera l'annulation de l'inscription au Tableau régional et le
transfert de l'intéressé dans une commune d'une autre région.
Le Conseil d'administration régional peut, pour pourvoir les
postes de secrétaire vacants, demander la mise à disposition de
secrétaires ayant choisi l'inscription au Tableau national.
Les secrétaires font partie de l'organigramme de
l'Administration régionale et, du point de vue fonctionnel,
dépendent du syndic ou du président de la communauté de montagne
qui les a nommés.
Les frais inhérents à la gestion du Tableau régional et à la
rémunération des secrétaires sont supportés par les collectivités
locales. Les ressources financières nécessaires à l'alimentation du
fonds de mobilité créé à cet effet seront constituées par les
droits perçus par les secrétariats des communes et des communautés
de montagne - dans la proportion de 10 pour cent du total des
entrées - ainsi que par les fonds que les collectivités locales
devront verser et dont le montant sera déterminé par le Conseil
d'administration après consultation du Conseil permanent des
collectivités locales.
Les actuels secrétaires resteront à leurs postes jusqu'aux
prochaines élections communales, en l'an 2000. Les nouvelles
nominations seront effectuées par les syndics et les présidents des
communautés de montagne qui auront été élus, à partir du Tableau
régional des secrétaires, lequel - conformément à la LR n° 46/1998
- comprend deux parties. Dans la première sont inscrits les
secrétaires qui sont actuellement en fonctions sous contrat à durée
indéterminée, comme ceux qui seront recrutés par voie de concours.
La seconde partie est réservée aux personnes qui répondent aux
conditions prévues par la LR n° 46/1998 et qui demanderont à y être
inscrites.
Ces dernières ne pourront remplir que des fonctions à durée
déterminée, relevant du droit privé et, aux termes de la LR n°
45/1995, le pourcentage des secrétaires auxquels elles peuvent être
affectées est plafonné à 15 pour cent du total des postes dans les
communes et les communautés de montagne.
S'ils n'occupent pas de poste, les secrétaires inscrits dans la
première partie du Tableau régional seront placés en disponibilité
et c' est à eux que l'on fera appel en priorité pour assurer les
intérims et les suppléances au sein des collectivités locales et,
ensuite, pour pourvoir au fonctionnement du Conseil
d'administration.
Les secrétaires en disponibilité pourront, après qu'un accord ad
hoc aura été approuvé, être employés au sein d'autres
administrations publiques et des organismes ou établissements
publics, même économiques, qui en dépendent. Dans ce cas, les frais
seront supportés par les structures au sein desquelles ils
exerceront leur activité.
Pour ce qui est des concours, des modalités de vérification de
la connaissance de la langue française, de la procédure
disciplinaire, des cas d'incompatibilité, de la procédure de
vérification des résultats et de l'activité de formation, c'est la
réglementation régionale en vigueur pour les fonctionnaires de
l'Administration régionale et des collectivités locales qui est
appliquée.
Avant d'accepter un mandat, les futurs lauréats de concours pour
la couverture des postes de secrétaires des communes et des
communautés de montagne devront avoir effectué un stage pratique
d'au moins 6 mois dans une collectivité locale en qualité
d'assistant du secrétaire titulaire.
Les secrétaires sont classées dans les trois grades de la
catégorie de direction unique, en fonction du classement des
communes et des communautés de montagne.
Ce dernier classement est établi en fonction non seulement de la
population résidante, mais compte tenu également d'autres éléments
jugés significatifs, tels que la fréquentation touristique, les
données relatives aux quantités d'ordures ménagères apportées au
Centre de traitement de Brissogne, le nombre de postes prévus par
l'organigramme et la moyenne des dépenses ordinaires et des frais
d'investissement engagés au cours de 5 dernières années.
De même, pour ce qui est des communautés de montagne, des
paramètres seront pris en compte, qui reflètent le type de
collectivité, le nombre des communes qui en font partie, le nombre
des postes prévus par l'organigramme et la moyenne des dépenses
ordinaires et des frais d'investissement engagés au cours des 5
dernières années.
Le classement sera mis à jour tous les 5 ans par le Conseil
d'administration, avant les élections communales générales et
pourra faire l'objet d'une révision extraordinaire avant le 31
décembre 2002, lors de l'attribution des fonctions régionales aux
collectivités locales.
Durant la première phase d'application du présent règlement, la
convention collective garantit aux secrétaires, qui font déjà
partie de la catégorie de direction unique, le versement de
l'éventuelle différence entre leur rétribution précédente et la
nouvelle.
Par ailleurs, les secrétaires sont assurés de la rétribution des
acquis liés à leur mandat jusqu'à la fin de ce dernier, même si la
position de l'organisme où ils travaillent évolue au sein du
classement pendant qu'ils sont en fonctions.
Vorrei ancora aggiungere alcune brevi considerazioni. In
occasione delle audizioni fatte dalle competenti commissioni
consiliari abbiamo potuto constatare che la delegazione dei
segretari comunali non è favorevole al regolamento soprattutto per
quanto riguarda l'inquadramento.
Voglio ancora ricordare e ripetere che alla stesura del
regolamento hanno lavorato tutte le parti interessate compresi i
segretari e i loro rappresentanti sindacali che si dichiarano fra
l'altro favorevoli al regolamento stesso.
Il gruppo di lavoro incaricato dalla Giunta regionale per la
stesura del regolamento ha effettuato ben 16 riunioni alle quali
hanno partecipato anche i segretari e alla fine con le debite
mediazioni è giunto alla stesura del documento che stiamo per
approvare.
Durante le audizioni i segretari comunali hanno fatto intendere
che la Giunta, in particolare il suo Presidente, sia favorevole
alla loro posizione per quanto riguarda appunto la classificazione
delle sedi.
Credo che la posizione della Giunta sia quella che possiamo
ricavare dal regolamento che abbiamo oggi sottomano e che ci viene
proposto dalla Giunta stessa. Eventuali altre posizioni o
suggerimenti della Giunta facevano o potevano fare parte della fase
preliminare e di contrattazione; la stesura definitiva è quella che
la Giunta ci sottopone oggi e che ha adottato dopo aver sentito e
coinvolto tutte le parti interessate. Alcuni rilievi fatti dalla
categoria anche successivamente alla stesura della bozza sono stati
recepiti; è ovvio che non sono stati accettati quelli che
contrastavano o quanto meno potevano contrastare con la legge n. 46
alla quale oggi dobbiamo con l'approvazione del regolamento dare
seguito.
Tornando al problema base, cioè l'inquadramento, è da rilevare
che l'unicità della funzione è stata riconosciuta già dalla legge
n. 46 con l'inquadramento nella qualifica dirigenziale per cui i
tre livelli sono stati già stabiliti dalla legge stessa. Oggi qua
stiamo discutendo del regolamento, non stiamo discutendo della
legge, questa l'abbiamo già discussa nel 1998.
Vorrei ancora ricordare, e termino, che questo regolamento è il
risultato di un confronto democratico che tiene conto al massimo
delle esigenze delle parti interessate. È ovvio che in una
contrattazione è possibile che qualcosa si debba cedere, in questo
caso mi pare che i segretari si stiano battendo su di una questione
che essi stessi hanno definito di principio. Fra l'altro i sindaci
si sono resi disponibili a rivedere il discorso dell'inquadramento
dopo le deleghe che dovranno essere date da qui a due anni.
Come ultima riflessione vorrei ricordare che gli enti locali
saranno quelli che si dovranno fare carico degli oneri necessari
alla gestione dell'albo, dovranno sostenere anche il costo generale
dei segretari, per cui credo, con tutto il rispetto per i segretari
e per l'importante opera che questi svolgono nei nostri enti
locali, che la posizione dei sindaci sia da tenere particolarmente
in considerazione.
Presidente
È aperta la discussione generale.
La parola al Consigliere Piccolo.
Piccolo (FA)
In merito all'argomento, e a titolo
personale, desidero fare alcune considerazioni ad alta voce
cercando così di contribuire al dibattito in corso, ovviamente in
termini costruttivi, senza alcuna strumentalizzazione e demagogia,
in quanto non fanno parte della mia forma "mentis".
Dico questo in quanto mi sono rimasti alcuni dubbi, anche dopo
aver sentito le componenti interessate, i sindaci e i segretari
comunali, anche se per motivi personali, non ho potuto partecipare
ad un'ultima audizione con il Presidente della Giunta e le
organizzazioni sindacali, ma mi sono ragguagliato a proposito
dell'audizione con i verbali.
Premetto che più volte in quest'aula in occasione di argomenti
che riguardavano gli enti locali, ai quali ho sempre dato grande
importanza e prestato la massima attenzione, ho sempre ribadito il
mio concetto, anche alla luce dell'esperienza vissuta per anni nel
contesto comunale, ovvero dare sempre più voce e autonomia
gestionale e funzionale agli enti locali riferendomi in particolare
oltre che ai comuni più grandi soprattutto a quelli più piccoli
oltre che alle comunità montane. E spiego il perché di questa
doverosa premessa: perché credo che questa volta proprio i piccoli
comuni potranno essere, a seguito della scelta fatta dai sindaci in
merito al problema del livello dei dirigenti segretari, a parer mio
i più penalizzati in futuro.
E comincio qui con gli interrogativi e i dubbi che mi sono
posto, evitando poi di entrare nel merito del rapporto a parità di
funzioni, competenza e responsabilità dei segretari comunali con i
livelli dirigenziali della Regione, segretari che comunque andranno
a completare il comparto unico per il pubblico impiego.
E quali sono gli interrogativi? Primo interrogativo: perché
viene riconosciuto il secondo livello funzionale dirigenziale di
diritto ai segretari delle comunità montane? Hanno forse i
segretari delle stesse più servizi da sovrintendere, più
responsabilità e funzioni rispetto ai segretari comunali e dei
piccoli comuni? A questi primi interrogativi ho tentato di darmi
una risposta.
Secondo interrogativo: forse i segretari dei piccoli comuni non
hanno le stesse funzioni, le stesse competenze e responsabilità dei
segretari, compresi anche quelli delle comunità montane? Forse le
risposte che mi sono date non erano esatte, ma la risposta datami
dai segretari nelle audizioni mi ha dato ragione: mi hanno
precisato che hanno le stesse funzioni e le stesse
responsabilità.
Terzo interrogativo: se è vero che dovrà esserci con le prossime
elezioni comunali del 2000 un rapporto fiduciario fra sindaco e
segretario comunale, e sottolineo fiduciario, in quanto sarà il
sindaco a scegliere da un albo il segretario del proprio comune,
non era forse opportuno, anche alla luce della richiesta scritta
avanzata dai segretari ai sindaci per avere un incontro
chiarificatore, che alla richiesta avanzata venisse almeno data una
risposta da parte dei sindaci? E non risulta agli atti nessuna
risposta in merito e tantomeno risulta ad oggi che siano stati
fissati gli incontri richiesti.
Eppure da più parti si parla spesso di concertazione e questo
per me era un argomento che necessitava proprio dell'indispensabile
concertazione fra le parti. Secondo me questo è non partire con il
piede giusto proprio per le diverse prospettive che si avranno con
le prossime elezioni comunali: un albo dei segretari, la
possibilità dei sindaci di scegliere i segretari dall'albo,
l'instaurazione di un rapporto fiduciario.
E qui l'ennesima domanda: quale rapporto fiduciario si potrà
avere se già da quest'ordinamento i segretari si dissociano
dall'inquadramento fissato in tre livelli? È vero i segretari erano
partiti prima con la proposta di un unico livello, il primo
livello, poi per una fase transattiva sono arrivati alla
determinazione di proporre due livelli: primo livello a segretario
del Comune di Aosta, secondo livello per tutti gli altri 73 comuni,
mettendo quindi tutti i segretari allo stesso livello funzionale
senza discriminare i comuni piccoli da quelli grandi, tanto le
funzioni e le competenze sono le stesse oppure no? Tale proposta
aveva trovato anche in prima istanza il consenso del Presidente
della Giunta e della Giunta, ribadito fra l'altro con una lettera
inviata ai segretari comunali.
Per la verità durante un'audizione alcune risposte, che non mi
hanno personalmente troppo convinto, mi erano state date:
"Per i
piccoli comuni?"
, dicevano,
"? si intendeva incentivare le
convenzioni con più comuni da parte dei segretari avendo così un
segretario part-time
e così con il convenzionamento il
segretario del terzo livello acquisisce il diritto al passaggio al
secondo livello dirigenziale"
. Ho sentito anche personalmente
alcuni sindaci dei piccoli comuni, alla domanda del perché della
scelta del terzo livello ai segretari dei piccoli comuni la
risposta datatami è stata:
"Abbiamo così deciso di cercare di
contenere le spese in quanto i piccoli comuni avrebbero avuto
difficoltà di potere con il proprio bilancio pagare uno stipendio
pieno a un dirigente segretario"
. Mi auguro quindi che la
scelta fatta sia quella giusta. La responsabilità fra l'altro
spettava ai sindaci per quanto riguarda l'indicazione
all'inquadramento nei vari livelli e alla classificazione dei
comuni.
E continuo con gli interrogativi e con i dubbi. Cosa faranno i
piccoli comuni con i segretari part-time quando verranno loro
affidati nuovi compiti e funzioni alla luce della piena
applicazione della 54? Considerazione questa fra l'altro
sottolineata dall'unico sindaco che si è presentato in un'audizione
congiunta delle due commissioni in rappresentanza della categoria.
Il rappresentante dei sindaci - non era presente alcun
rappresentante delle comunità montane - ha infatti affermato che
occorreva attendere la piena applicazione della 54 per avere chiaro
il quadro delle incombenze dei comuni in base all'applicazione
della stessa. Domanda - e mi ripeto -: cosa avverrà? Fra non molto
tempo arriveranno le nuove competenze, le relative funzioni, il
personale e i relativi finanziamenti e chi dovrà sovrintendere a
tutto questo? Potrà essere un segretario a metà tempo convenzionato
con più comuni? Secondo me è proprio allora che arriveranno i
problemi e credo fra non molto; mi auguro però che ciò che dico non
avvenga.
Vi confesso che il problema l'ho seguito con molta attenzione e
che potrei continuare con altri quesiti e interrogativi ai quali
sarebbe stato interessante avere delle risposte che molto
sinceramente non mi sono state date in modo esauriente.
Mi accingo a concludere dicendo che sarebbe stato più opportuno
nell'interesse, di tutti, sindaci e segretari, addivenire a una
soluzione che avrebbe gratificato e soddisfatto tutte le componenti
interessate. Vorrei qui sottolineare che l'aspetto economico dal 3°
al 2° livello non era poi così elevato in un rapporto di
collaborazione indispensabile per una buona amministrazione. Il
tutto nell'interesse, oltre che delle parti, soprattutto dei
cittadini valdostani, per i quali tutti cerchiamo di meglio
operare.
Sono convinto in buona fede che l'efficacia e l'efficienza, più
volte ribadite anche in quest'aula, di una buona amministrazione,
oltre che per la capacità politico-amministrativa degli
amministratori, sia senza alcun dubbio legata anche alla capacità
operativa e organizzativa dell'apparato burocratico amministrativo,
in particolare del suo massimo dirigente che lo coordina, il tutto
ovviamente nel rispetto dei ruoli, ma con un unico comune
denominatore: la stretta collaborazione fra le componenti, gli
amministratori, i funzionari, i dipendenti e con la partecipazione
dei cittadini nella gestione della cosa pubblica.
Ma affinché tutto quanto sopra esposto avvenga non lo si può
certamente legare a problemi di spesa, anche se è giusto ed oculato
da parte degli amministratori comunali - e non solo - contenere la
spesa pubblica, spesa in più che concerne l'inquadramento nei vari
livelli dei segretari, perché spetta appunto agli amministratori
dei comuni il pagamento degli stipendi, pertanto a loro la
responsabilità della decisione.
A proposito di spesa mi viene in mente un vecchio proverbio:
"Chi più spende, meno spende" e sperando di aver scelto il meglio.
Vorrei sperare che comunque la spesa in più non sia stata quella
che ha condizionato i sindaci per la risoluzione del problema.
Concludo quindi con un auspicio: che al più presto avvenga un
incontro chiarificatore fra le parti, sindaci e segretari, al fine
di verificare insieme la possibilità della soluzione al motivo del
contendere, riallacciando quindi quel sereno rapporto di
collaborazione indispensabile e necessario per l'univoco intento di
meglio operare nell'interesse dei cittadini valdostani.
Ed è con quest'auspicio che dichiaro il voto favorevole
personale all'argomento in discussione oggi, pur con i dubbi sopra
esposti, nel rispetto delle decisioni assunte responsabilmente dai
sindaci e infine per disciplina di maggioranza, ma con la libertà
del movimento, dispiaciuto comunque di non essere riuscito
nell'intento a fare incontrare le parti per raggiungere
un'intesa.
Chiudo sottolineando che il potere legislativo spetta comunque a
questo Consiglio in quanto le leggi e i regolamenti sono votati da
questo Consiglio, ma ricordando che tutte le leggi sono
perfettibili, pertanto suscettibili di eventuali modificazioni,
dopo che le stesse abbiano avuto la verifica nella loro
applicazione e per venire così meglio incontro alle giuste istanze
dei cittadini ai quali noi dobbiamo rispondere in quanto
espressione della loro volontà.
Presidente
La parola al Consigliere Beneforti.
Beneforti (PVA-cU)
Su questa proposta di regolamento ho
partecipato alle audizioni che i presidenti delle commissioni
competenti hanno organizzato. Dal confronto che è avvenuto nelle
commissioni mi sono reso conto che la ragione sta più dalla parte
dei segretari comunali che dalla parte dei sindaci.
Devo dire con estrema franchezza che non ho capito fino in fondo
neppure il comportamento delle organizzazioni sindacali
confederali; quando sono venute qui hanno espresso delle riserve e
dei dubbi, pur essendo favorevoli al provvedimento; come non ho
capito il comportamento del Presidente della Giunta. In questa
vicenda ho notato incertezze, titubanze che non sono comprensibili
quando si conduce una trattativa; una trattativa si deve condurre
fino in fondo in modo da ricercare il consenso di tutte le parti,
poiché se non c'è il consenso, diventa un'imposizione e questo se
non è ammissibile per un privato, lo è tanto meno per un ente
pubblico come la Regione.
I rappresentanti dei segretari comunali hanno affermato che il
Presidente della Giunta era d'accordo per l'inserimento nella
seconda fascia di tutti i segretari comunali, inseriva nella prima
fascia quello del Comune di Aosta e tutti gli altri nella seconda
fascia. In tal senso ci hanno trasmesso copia della lettera del
Presidente della Giunta indirizzata al Presidente della CELVA con
la quale si dichiarava d'accordo all'inserimento dei segretari
comunali nella seconda fascia. Ci hanno anche detto, però, che la
CELVA non ha accettato il confronto diretto con la ARESCO,
l'Associazione dei segretari comunali.
Da questo cosa si deduce? Si deduce, e non si può dedurre altro
che, nonostante la posizione del Presidente della Giunta, della
Giunta e dell'Amministrazione regionale, nonostante la posizione
dei segretari comunali, chi ha imposto l'inserimento dei segretari
comunali in tre fasce è stata l'Associazione dei sindaci. Sono
stati i sindaci che non si sono voluti confrontare con i segretari
comunali nell'assemblea, che non hanno dato ascolto al Presidente
della Giunta e hanno deciso che tutti quanti dovevano andare in tre
fasce, hanno detto no! e così doveva essere.
Io rispetto l'autonomia dei sindaci e dei comuni, ma credo che
anche le amministrazioni comunali non debbano avere con i segretari
comunali un rapporto di conflitto, ma un rapporto di
collaborazione. Rapporto che nasce nella misura in cui si realizza
un confronto e ci si spiega, ci si parla, ci si dicono le cose e
non con frasi precostituite.
In commissione è venuto un rappresentante della CELVA e ha detto
che il disegno di legge a lui andava bene, ma questo è chiaro: la
Giunta ha accolto le richieste della CELVA e non quelle dei
segretari. Ci ha detto che solo in caso di convenzioni questi
potevano ambire al secondo livello. Ci ha anche detto che non era
un problema di costi, ma che era un problema puramente
organizzativo e che occorreva attendere il decentramento delle
funzioni dalla Regione ai comuni per riprendere il discorso.
È vero che la legge n. 46 prevede che i segretari dipendano in
toto dalle amministrazioni comunali e che fra le due parti ci sia
un rapporto di collaborazione, ma non si può permettere,
Presidente, che debbano sempre sottostare alle decisioni dei
sindaci e delle amministrazioni comunali perché, quando da parte
dei sindaci non si accetta il confronto diretto, qualcosa c'è. Se
le due parti vogliono andare d'accordo e collaborare per il buon
andamento dell'amministrazione comunale, bisogna che si incontrino
e, come discutono di ciò che si fa nei consigli comunali, devono
discutere dei rapporti di competenza del segretario e di come deve
essere classificato. Il segretario, per i compiti che esercita in
consiglio comunale, ha un certo peso nel portare avanti l'attività
nei consigli comunali come nelle comunità montane, pertanto io dico
che meriterebbe un maggiore rispetto.
Presidente, ritengo che occorreva uno sforzo superiore da parte
dell'Amministrazione regionale per cercare una soluzione che
evitasse lo scontento che ha lasciato. L'altro giorno ho incontrato
dei vigili del fuoco che oggi, per così dire, hanno preso fuoco del
tutto, in quanto sono scontenti di come è andata avanti la loro
regionalizzazione! Il fuoco che hanno dentro non riescono a
spegnerlo perché quanto deliberato nei loro confronti lo hanno
preso come un'imposizione, come accade per altri provvedimenti,
come quello del francese.
A me la lingua batte dove il dente duole: ma cos'è questa
maniera di arrivare sempre ad imporre? Qualcuno ha detto stamattina
che se alle volte non si impongono le cose, non si riesce a
realizzarle, può essere vero, però questo non deve diventare una
consuetudine. La Regione non si deve mettere in condizioni tali che
non ci sia da parte dei sindaci questa determinazione di non voler
trattare; credo che la Giunta regionale abbia in mano le leve per
poter far ragionare anche i sindaci, che devono mettersi attorno ad
un tavolo e aprire il confronto che si rende necessario.
Non ci sentiamo, Presidente, di avallare questo vostro
comportamento. Le riforme e i cambiamenti si devono realizzare, ma
non si può passare sopra la testa di coloro che poi queste riforme
e questi cambiamenti devono mettere in pratica. Gli stessi
segretari delle comunità montane hanno fatto dei rilievi, ci hanno
inviato anche delle lettere con le quali si rammaricavano per non
avere avuto tutto l'ascolto che avevano richiesto.
Ora, se non tiene conto la CELVA dei segretari comunali, credo
che, almeno, ne debba tenere conto l'Amministrazione regionale e
svolgendo il ruolo di mediazione che si rende necessario. Mi
rifiuto di pensare che, sempre e comunque, l'Amministrazione
regionale si debba schierare da parte dei sindaci; in ogni
occasione abbiamo visto che lo schieramento è sempre stato più da
una parte che dall'altra. Posso comprenderlo, però è anche vero che
quando si tratta dell'inserimento di una qualifica, di un
trattamento economico, è giusto che con coloro che di quel
trattamento sono i destinatari, ci si confronti, anche se si
ritarda per cercare di mettere d'accordo le due parti. Sono
convinto che quello non era tempo sprecato.
Noi proponiamo un emendamento al comma 1 dell'articolo 9 di
questo disegno di legge, che verrebbe così modificato:
"Le altre
sedi di segreteria, comprese quelle convenzionate sono classificate
nella seconda fascia"
. Riproponiamo in questa sede
l'inserimento dei segretari comunali nella seconda fascia, di
conseguenza proponiamo la soppressione dell'allegato B. Se
l'emendamento viene accettato, votiamo la legge, altrimenti non
voteremo questo disegno di legge.
Presidente
La parola al Consigliere Comé.
Comé (Aut)
Vorrei fare anch'io alcune considerazioni su
questa proposta di regolamento che riguarda l'ordinamento dei
segretari dei comuni e delle comunità montane. Bisogna dire che
quando si interviene a seguito d'interventi fatti da alcuni
colleghi spesso si rischia di dire cose che sono già state dette da
chi mi ha preceduto.
Vorrei sottolineare anch'io che in effetti era stato predisposto
un gruppo di lavoro incaricato dalla Giunta al quale avevano
partecipato i vari rappresentanti delle diverse categorie e delle
organizzazioni sindacali e in una prima stesura sembrava che ci
fosse già un accordo fra le parti tant'è vero che in una prima
lettera presentata dai segretari vi era un parere positivo con
alcuni rilievi, parere che riprendeva anche la lettera presentata
dal Presidente della Giunta che aveva riconosciuto, a seguito di un
incontro con le parti, l'unicità di funzione dei segretari e quindi
aveva anche lui accolto il fatto di classificare le sedi di
segreteria e comunali in due fasce: Aosta in prima e tutte le altre
in seconda. Mentre invece poi il testo definitivo, chiaramente su
proposta, come è già stato sollevato da chi mi ha preceduto, dei
sindaci, è stato modificato e si è andati a classificare i comuni
in tre fasce con un'agevolazione per i comuni che si
convenzionavano.
Infatti i sindaci nell'audizione che abbiamo avuto avevano
sollevato la loro preoccupazione in quanto volevano soprattutto
capire quali erano i compiti e le funzioni nel momento in cui
veniva data piena applicazione alla legge n. 54 e quindi se in
tempi brevi agli enti locali arriveranno nuove competenze e
funzioni, i comuni avranno sicuramente maggiore autonomia, cosa che
è stata richiesta da tutti i comuni, ma anche maggiori oneri e
maggiori impegni. Fra l'altro in questo regolamento si va a
prospettare anche che nelle prossime elezioni comunali si assisterà
a una scelta fiduciaria fra il sindaco e il nuovo segretario che
dovrà ricoprire quel ruolo nel comune scelto.
Con questo regolamento invece stiamo assistendo a momenti di
frizione, di contrasto, di maretta fra quelle che sono le posizioni
dei sindaci e le posizioni dei segretari. Noi riteniamo che forse
sarebbe stato opportuno rinviare questo regolamento per permettere
intanto ai sindaci, alle amministrazioni locali, di capire quali
saranno le conseguenze della piena applicazione della legge 54 e
per permettere di giungere ad un'intesa con i segretari.
Ho una certa difficoltà nel trarre le mie conclusioni proprio
perché nei banchi della maggioranza ho sentito addirittura gente
che dichiara di votare la legge augurandosi però che in tempi molto
brevi la si vada a rivedere; questo vuol dire che questa legge oggi
è un po' pasticciata, è una legge che non dà quelle attese che
tutte le varie componenti si aspettavano.
Secondo noi sarebbe stato opportuno rinviare questo regolamento,
pertanto da parte nostra non ci sarà l'appoggio a questa legge, ma
ci sarà il voto di astensione.
Presidente
Annuncio la presentazione di un emendamento,
presentato dal Presidente della Giunta, che è in corso di
distribuzione e che riguarda l'allegato B. Se nessun altro
consigliere chiede di parlare, dichiaro chiusa la discussione
generale.
La parola al Presidente della Giunta, Viérin Dino.
Viérin D. (UV)
Tout en remerciant ceux qui sont intervenus
dans la discussion générale en apportant leurs jugements et leurs
appréciations au projet de règlement qui est soumis à l'attention
de l'Assemblée, je voudrais souligner trois points et ensuite
également exprimer les raisons pour lesquelles nous n'avons pas
renvoyé ce projet de règlement.
Les trois considérations portent sur des réflexions concernant
la concertation, l'attention vis-à-vis des secrétaires de mairie et
la portée de ce règlement dans sa première phase d'application,
mais aussi en perspective.
Quant à la concertation, nous avons fait de notre mieux pour la
réaliser, en respectant les dispositions de la loi n° 46/98 et
essayer de trouver un consensus sur ce projet de règlement. Nous
avons proposé que ce soit un groupe de travail, composé de toutes
les parties concernées, qui rédige la proposition de règlement. Il
y a eu déjà au préalable une confrontation, un débat, une
discussion entre les différents sujets. Le travail accompli a été
positif parce que sur presque tous les articles il y a eu
accord.
Il restait le problème de l'insertion des secrétaires dans les
différents niveaux, tout en partageant le fait qu'on partait de
trois niveaux, mais une seule fonction était exercée. Ce ne sont
pas les niveaux en effet qui déterminent la fonction vu que les
niveaux font déjà partie de la même fonction et donc c'est un
problème d'encadrement du point de vue économique.
Il y avait aussi d'autres remarques, mais les différentes
propositions ont été par la suite accueillies. Après la proposition
du groupe de travail, aux termes de l'article 5 de la loi n° 46,
nous l'avons transmise aux représentants des collectivités locales
et aux représentants des organisations et des associations des
secrétaires de mairie.
Nous avons recueilli leurs avis; nous avons apporté les
modifications que nous estimions opportunes; nous avons accueilli -
avec la limite déjà soulignée par M. Rini représentée par la loi n°
46, à savoir qu'un règlement ne pouvait pas modifier cette loi, vu
que nous donnions tout simplement application à l'article 5 de la
loi n° 46 - presque totalement les requêtes formulées par les
représentants des secrétaires des communautés de montagne et pour
ce qui est des secrétaires des communes par exemple nous avons
modifié les articles 18, 26 et 38.
Nous avions même exprimé, dans cet esprit de recherche d'un
consensus en cette phase de concertation, quel était l'avis du
Gouvernement - la lettre à laquelle vous avez fait référence. Or,
sur la base de ces considérations je ne peux comprendre comment,
sur la base du choix que nous avons fait, choix dont nous assumons
la responsabilité, l'on puisse nous accuser d'imposition.
Mme Squarzino, elle, a toujours des certitudes. J'ai parfois un
peu de jalousie vis-à-vis de Mme Squarzino parce que je suis plein
de doutes, elle a des convictions; c'est bon de vivre dans cette
perspective.
Nous nous sommes donc trouvés face à des positions différentes.
Nous nous sommes trouvés, il est vrai, face à un choix, mais on ne
peut pas nous reprocher d'imposer notre choix parce que quel que
soit le choix que nous aurions effectué, on aurait eu l'avis
favorable d'une partie, l'avis contraire de l'autre.
Pourquoi ce choix? M. Beneforti peut m'accorder sa compréhension
. Je ne veux pas aborder tous les problèmes auxquels nous avons été
confrontés au cours de ces derniers mois, mais, dans ce cas
spécifique, il me semble un peu forcé de nous accuser d'imposition
parce que paradoxalement si nous avions accepté les revendications
des secrétaires de mairie, nous aurions imposé notre décision aux
maires, aux syndics, aux présidents des communautés de montagne.
Nous nous serions donc trouvé dans la même situation.
A cet effet on ne peut nous reprocher de ne pas avoir eu de
l'attention vis-à-vis des secrétaires de mairie parce qu'il faut
également considérer les choix que nous avons faits au Val d'Aoste
par rapport à la réalité italienne. L'application des dispositions
étatiques amènerait, au Val d'Aoste, à cette situation: le
secrétaire général de la Commune d'Aoste aurait un encadrement de
dirigeant, tous les autres secrétaires de mairie seraient placés
hors des cadres dirigeants.
Le choix que nous avons fait par contre est un choix différent.
Il y a la reconnaissance d'un statut particulier vu qu'ils sont
tous encadrés dans la fonction de dirigeant et donc il y a de la
part de cette Région une attention vis-à-vis des fonctions,
vis-à-vis de l'activité, vis-à-vis du travail accompli par les
secrétaires de mairie. Mais, même si nous considérons la situation
actuelle, avec l'expérience que nous avons tous eue en tant que
syndics, le secrétaire communal de Jovençan par exemple n'avait pas
le même encadrement que le secrétaire par exemple de Châtillon.
Pourtant il n'y a pas eu de changement ni de fonction ou d'autre.
C'était déjà un encadrement différent qui était prévu et donc nous
n'avons pas appliqué des modalités différentes.
Nous avons essayé par contre d'améliorer la situation actuelle
parce que si on renvoyait ce règlement, on aurait la contradiction
de voter une loi, de revendiquer une compétence sans l'applique ou
l'exercer. La loi prévoit à l'article 5 qu'il y ait un règlement et
c'est le règlement qui permet de donner application à la loi. Or,
si vous examinez l'article 5, il s'agit de l'article fondamental de
la loi n° 46, vu que sans règlement il n'y a pas de possibilité
d'établir des critères tels que:
nomina, composizione e durata,
attribuzioni, modalità, funzionamento consiglio di amministrazione,
classificazione sedi di segreteria, requisiti per l'accesso,
modalità d'iscrizione dei soggetti all'Albo regionale dei
segretari, modalità d'indizione e svolgimento dei concorsi,
accertamento conoscenza lingua francese, procedimenti,
eccetera. Tout tourne autour de ce règlement et donc en cas de
renvoi on met en discussion l'application de la loi et ce par
rapport à un paramètre uniquement économique. Si il est vrai que
nous avons gardé l'encadrement sur trois niveaux, il est aussi vrai
que les communautés de montagne et les consortiums, sont classés au
II
ème
niveau. C'est la raison pour laquelle j'ai
présenté un amendement à l'annexe II, vu que les Communes de
Pré-Saint-Didier et de Saint-Nicolas ont constitué un consortium.
Mais à part les consortiums et les communautés de montagne, il y a
22 communes qui sont déjà classées au II
ème
niveau et si
je considère ces communes et je compare ce classement au
II
ème
niveau avec leur situation actuelle, je vois que
dans plusieurs de ces communes il y a une amélioration par rapport
toujours à la situation actuelle.
Il est vrai, nous, nous avions formulé un avis différent. Mais,
pourquoi ensuite avons-nous adhéré à la position exprimée par les
syndics et les présidents des communautés de montagne? Pour
respecter - logiquement à notre sens - un raisonnement qui voit
aujourd'hui non pas la Région maître de ces problèmes, mais
directement les syndics et les présidents des communautés de
montagne, car c'est eux qui choisissent et paient les
secrétaires.
Je ne peux pas affirmer que les petites communes seront en
difficultés quand ce sont les syndics de ces petites communes qui
affirment tout le contraire. Nous avons donc choisi. A cet égard,
je suis d'accord avec ceux qui ont exprimé cette opinion, nous
aurions aimé éviter ce choix. Et là, vous pouvez me croire, nous
avons tout fait pour rechercher ce consensus, mais à la fin chacun
doit s'assumer ses responsabilités. Nous avons fait notre choix,
que aujourd'hui nous vous soumettons surtout parce que ce n'est pas
un choix définitif et ce n'est pas non plus un choix qui veut aller
contre quelqu'un ou favoriser quelqu'un d'autre; c'est un choix qui
tient compte d'une série de paramètres, c'est un choix, qui au delà
de la population des communes prend en considération également
d'autres éléments: la complexité organisationnelle, la dimension
des ressources humaines, financières et instrumentales qui doivent
être gérées et qui certainement ne sont pas les mêmes pour toutes
nos communes.
Mais il y a plus: ce classement devra être obligatoirement revu
dans le délai du 31 décembre 2002 parce qu'à ce moment-là nous
aurons la situation définitive concernant compétences et
organisation de nos communes, vu que nous disposerons des éléments
concernant tous les aspects économiques et contractuels, par
exemple ceux des responsables des services. Elément qui n'est pas
le moindre, mais qui, par contre, est un problème important dans
les rapports entre les administrations communales et les
secrétaires de mairie, surtout pour ce qui est des petites
communes.
Je suis donc convaincu qu'en fonction des réponses qui seront
données aux problèmes de la définition des responsables des
services et surtout quand nous aurons complété l'application de la
loi portant transfert des compétences aux communes - et nous avons
voulu indiquer dans le règlement non pas une éventualité, mais une
obligation, le fait de ne pas aller au delà du 31 décembre 2002
pour faire le point de la situation - nous pourrons réexaminer tous
ces différents problèmes.
Ce sont les raisons pour lesquelles le Gouvernement, après avoir
examiné les différentes positions et analysé les différents avis,
vous a soumis le règlement avec cette prévision d'encadrement et le
maintien d'un objectif que nous nous étions fixé déjà au moment de
la présentation de la loi n° 46. A savoir, celui de tenir compte de
la réalité de nos communes et surtout de nos petites communes et
donc d'aider les communes qui veulent se regrouper, parce que nous
estimons que ce soit la bonne direction pour apporter non seulement
une aide au budget des communes, mais également pour essayer
d'aborder les différents problèmes concernant les collectivités
territoriales dans un autre esprit et avec possibilité de mieux
définir au sein de ces consortiums les aspects organisationnels de
nos petites communes.
C'est donc pour ces raisons que nous avons fait ce choix et que
nous le soumettons à votre approbation.
Presidente
La parola al Consigliere Tibaldi.
Tibaldi (FI)
Per dichiarazione di voto. Non entriamo nel
merito delle rivendicazioni sindacali di categoria o perlomeno
confronti e concertazioni che hanno avuto una loro sede, hanno
avuto una loro evoluzione, hanno avuto dei loro protagonisti. Se
poi i sindacati hanno fatto la loro parte in maniera legittima e
consona alle aspettative della categoria che oggi è destinataria di
questi provvedimenti, questo lo sanno loro. Lo sanno loro se hanno
curato le aspettative dei segretari comunali o se hanno curato le
aspettative di quelli che saranno i loro datori di lavoro ovvero i
sindaci.
Riteniamo però opportuno come gruppo di Forza Italia soffermarci
su alcune perplessità di carattere più politico e istituzionale
relativamente a questo regolamento regionale che oggi va a
completare, come diceva anche il Presidente, una legge che è stata
varata e approvata lo scorso anno.
Innanzitutto questa legge ha introdotto quel rapporto fiduciario
fra sindaco e segretario comunale che è stato più volte ricordato
da chi mi ha preceduto che indubbiamente avrà anche degli aspetti
positivi forse principalmente per i primi cittadini per quanto
concerne l'esercizio della potestà amministrativa che saranno
corrisposti in termini economici a livello di responsabilità per
quanto concerne le funzioni svolte invece dai segretari
comunali.
Un rapporto fiduciario che però a nostro avviso, come già
abbiamo detto lo scorso anno in occasione dell'esame della legge
madre di questo regolamento, rischia di creare dei veri e propri
funzionari di partito che perdono la loro autonomia operativa e
decisionale nei canoni della legge e si pongono come elemento
critico in quello che è lo svolgimento dell'attività amministrativa
da parte di un comune. Questo, lo ricordo, era il principale
elemento sul quale abbiamo fondato le nostre perplessità che ancora
oggi permangono.
Per quanto concerne il regolamento in questione, dubbi si
possono sollevare anche per quanto riguarda i criteri di
classificazione dei vari comuni nelle tre fasce, criteri che
prendono in considerazione ad esempio la popolazione residente, ma
anche di villeggiatura, criteri che paradossalmente si fondano
anche sulla quantità di rifiuti prodotti per cui la professionalità
di un segretario comunale diventa direttamente proporzionale alla
quantità di rifiuti prodotti in quel singolo comune. Mi sembra
avvilente anche per il destinatario di questi provvedimenti, cioè
se il segretario comunale rientra in una fascia di livello
superiore, se i rifiuti solidi urbani sono di un livello
proporzionalmente superiore.
Altra contraddizione è nelle spese in conto capitale e nelle
spese correnti, dove le prime vengono valutate in maniera
preponderante rispetto alle seconde, di conseguenza più un comune
spende più questa capacità di spesa viene considerata come elemento
qualificante per avere un segretario che costi di più. Questo è un
criterio che ci ha sollevato delle perplessità, perplessità che non
sono state sollevate in I Commissione, sede naturale di esame di
questo provvedimento.
Un altro dubbio lo abbiamo sulla mobilità mancata: non è stata
riconosciuta la mobilità fra albo regionale e albo nazionale ovvero
la scelta che deve essere compiuta nell'arco di 180 giorni
dall'entrata in vigore della legge sarà una scelta vincolante e
definitiva e questo è un forte limite alla professionalità
acquisita dai segretari comunali.
Sono queste in sintesi le ragioni, la prima politica, la seconda
più di carattere tecnico che ci impediscono di votare
favorevolmente questo provvedimento regolamentare, di conseguenza
il nostro voto sarà di astensione.
Presidente
La parola al Consigliere Beneforti.
Beneforti (PVA-cU)
Prendo la parola oltre che per
dichiarazione di voto anche per fare, dopo la risposta del
Presidente, alcune riflessioni.
Sappiamo bene che su questo regolamento ha lavorato un gruppo di
lavoro dove erano rappresentate tutte le componenti, però il
problema dell'inquadramento delle fasce è rimasto e su
quest'argomento non si è trovata una risoluzione unitaria.
Il Presidente dice che le posizioni sono state diverse:
l'Amministrazione regionale ha espresso la sua posizione e gli
altri hanno espresso la loro, per cui bisognava scegliere e così ha
scelto. Ha scelto però di stare dalla parte dei sindaci, questo è
il problema di fondo, Presidente.
Posso capire che lei abbia simpatia per i sindaci, data anche la
natura politica di tanti di loro, però poteva esercitare un
maggiore intervento in modo da arrivare ad un'intesa, tanto più che
18 segretari da subito saranno inquadrati nel II livello, viste le
convenzioni realizzate; altri 12 segretari per 24 comuni vanno nel
II livello, ne restano 31, di cui 1 è quello di Aosta che va nel I
livello; rimangono 30 segretari che saranno inquadrati nel III
livello in attesa di fare convenzioni.
Avendo di fronte il problema di 30 segretari, si poteva
benissimo, anziché scegliere subito da quale parte stare, svolgere
un ulteriore ruolo di mediazione per cercare di venire incontro
anche a questo gruppo di segretari.
Posso capire tutte le giustificazioni che si sono portate:
ancora si deve fare il decentramento, bisogna che i comuni nominino
dei responsabili dei servizi, c'è tutto un organico da fare nei
comuni, eccetera, però bisogna anche porsi nelle condizioni dei
segretari comunali che hanno il problema di giustizia rispetto ad
altri segretari, è anche un fatto economico come ricordava anche il
Presidente per cui si poteva svolgere una maggiore opera di
mediazione fra le parti, pertanto ci sentiamo di mantenere
l'emendamento che abbiamo presentato.
Presidente
La parola al Consigliere Cottino.
Cottino (UV)
Molto velocemente per fare alcune
considerazioni e per dire in modo chiaro che il fatto di votare
questo regolamento e il fatto che in questo regolamento ci siano
ancora dei segretari che rimangono in terza fascia non significano
nel modo più assoluto non tener conto della professionalità dei
segretari.
Lo dico con cognizione di causa anche perché forse sono stato
fortunato e ho sempre lavorato con dei segretari altamente
preparati.
Detto questo, venire oggi qui a dire che, siccome andremo a
votare questo regolamento, andiamo ad imporre sempre e comunque le
cose, significa avere della fantasia perché semmai sarebbe stato
l'esatto opposto se avessimo imposto questo alla CELVA,
l'Associazione dei sindaci, i quali sono poi in definitiva i
responsabili di quegli enti che pagano i segretari.
Questo non significa che il discorso è chiuso, qualcuno lo ha
ricordato e a livello personale mi auguro due cose: la prima che,
essendo passato finalmente il discorso che tutte le sedi di
segreteria convenzionate passano in seconda fascia, questo possa
essere un incentivo affinché il numero di sedi di segreteria
convenzionate aumenti, non ne ho le garanzie, ma mi auguro che
questo avvenga; la seconda è che ci saranno dei momenti di
verifica, uno è obbligatorio nel 2001, da quella data non siamo
così distanti e mi auguro che in quell'occasione magari ci possano
anche essere delle modifiche.
Altre due cose vorrei mettere in chiaro. Innanzitutto per quanto
riguarda le affermazioni che sono state fatte, vorrei che il
collega Beneforti andasse a rileggere l'audizione perché
probabilmente il rappresentante del CELVA non ha detto le stesse
identiche cose che sono state dette oggi in aula, comunque ci sono
i nastri per nostra fortuna ed è possibile riascoltarli?
(interruzione del Consigliere Beneforti, fuori
microfono)
? quello che tu hai scritto, possono essere sempre possibili
delle incomprensioni.
La seconda cosa è che si dice, e questo è giusto dirlo, che se
tutti i segretari andassero in seconda fascia il costo sarebbe
minimo. È vero, però non possiamo neanche dimenticarci quando
soprattutto vogliamo criticare le organizzazioni sindacali che
queste hanno fatto in quest'aula delle affermazioni di un certo
tipo che tenevano conto anche di altre categorie collegate, che la
categoria dei segretari con la legge n. 46 e con questo regolamento
ha avuto un aumento significativo - giusto, non dico
sproporzionato, ma giusto -, però il fatto di non tenerne conto mi
sembra quanto meno poco corretto.
Ultima cosa: si è detto che forse se avessimo avuto il tempo, le
cose potevano andare in modo diverso. Se non avessimo fatto questo,
come è già stato precisato, tutti i segretari ci avrebbero comunque
rimesso. Il posticipare nel tempo non sarebbe andato a vantaggio
dei segretari e questo deve essere chiaro e ancora non
dimentichiamo che la prossima primavera ci saranno le elezioni
comunali e dunque se avessimo posticipato molto nel tempo, i
sindaci avrebbero avuto qualche difficoltà in più ad avere a regime
tutta la scelta che possono avere?
(interruzione del Consigliere Beneforti, fuori
microfono)
? c'entra eccome. Per cui, pur riconoscendo - e qui non si
tratta di arrampicarsi sui vetri, ma di dire le cose fino in fondo
e credo che parecchi colleghi la pensino come me - che questo forse
non è il massimo o che sicuramente non accontenta e non va a
tamponare tutte le aspettative, nell'insieme è sicuramente un
regolamento che va incontro a tantissime esigenze ed è solo con
questo spirito e con queste precisazioni che ritengo che questo
regolamento vada votato anche e non solo, sia ben chiaro,
nell'interesse della categoria dei segretari con la speranza che
possa anche questo essere migliorato in futuro.
Presidente
Pongo in votazione l'articolo 1:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 2:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 3:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 4:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 5:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 6:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 7:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 8:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
All'articolo 9 siamo in presenza dell'emendamento dei
Consiglieri Beneforti, Curtaz, Squarzino Secondina di cui do
lettura:
Emendamento Il comma 1) dell’articolo 9 è cosi
modificato:
1) Le altre sedi di segreteria, comprese quelle convenzionate
sono classificate nella seconda fascia.
Lo pongo in votazione.
Consiglieri presenti: 33
Votanti e favorevoli: 3
Astenuti: 30 (Agnesod, Bionaz, Borre, Cerise, Charles Teresa,
Collé, Comé, Cottino, Cuc, Ferraris, Fiou, Frassy, La Torre,
Lanièce, Lavoyer, Louvin, Marguerettaz, Martin, Nicco, Ottoz,
Pastoret, Perrin, Perron, Piccolo, Praduroux, Rini, Tibaldi,
Vallet, Vicquéry, Viérin D.)
Il Consiglio non approva.
Pongo in votazione l'articolo 9:
Consiglieri presenti: 33
Votanti: 27
Favorevoli: 24
Contrari: 3
Astenuti: 6 (Collé, Comé, Frassy, Lanièce, Marguerettaz,
Tibaldi)
Il Consiglio approva.
Pongo in votazione l'articolo 10:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 11:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 12:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 13:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 14:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 15:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 16:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 17:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 18:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 19:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 20:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 21:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 22:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 23:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 24:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 25:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 26:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 27:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 28:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 29:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 30:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 31:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 32:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 33:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 34:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 35:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 36:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 37:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'articolo 38:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Pongo in votazione l'allegato A:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
All'allegato B siamo in presenza degli emendamenti. È decaduto
l'emendamento del Consigliere Beneforti che recitava:
Emendamento "L’allegato B è
soppresso".
L'emendamento del Presidente della Giunta recita:
Emendamento "L'Allegato B Classificazione delle sedi di
segreteria comunali (articolo 6, comma 1) è sostituito dal
seguente:"
Lo pongo in votazione:
Consiglieri presenti: 32
Votanti: 26
Favorevoli: 23
Contrari: 3
Astenuti: 6 (Collé, Comé, Frassy, Lanièce, Marguerettaz,
Tibaldi)
Il Consiglio approva.
Pongo in votazione l'allegato C:
Consiglieri presenti: 33
Votanti e favorevoli: 24
Astenuti: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Il Consiglio approva.
Si dà atto che, dalle ore 17,54, presiede il Presidente
Louvin.
Président
Je soumets au vote l'annexe D:
Conseillers présents: 33
Votants: 24
Pour: 24
Abstentions: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Le Conseil approuve.
Je soumets au vote le règlement dans son ensemble:
Conseillers présents: 33
Votants: 24
Pour: 24
Abstentions: 9 (Beneforti, Collé, Comé, Curtaz, Frassy, Lanièce,
Marguerettaz, Squarzino Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK