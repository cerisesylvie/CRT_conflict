Consiglio Regionale della Valle d'Aosta - Oggetto del Consiglio n. 2095 del 25 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2095 del 25 giugno 1986 - Resoconto
OGGETTO N. 2095/VIII - AUMENTO DELL'ASSEGNAZIONE DI PRODOTTI
PETROLIFERI IN ESENZIONE FISCALE. (Interrogazione).
PRESIDENTE:
Do lettura dell'interrogazione presentata dal
Consigliere Baldassarre:
INTERROGAZIONE
Considerato il lungo tempo trascorso dall'approvazione, da
parte del Consiglio regionale, dell'aumento di quantitativo dei
prodotti petroliferi in esenzione fiscale onde consentire una
regolare distribuzione di buoni carburante ai residenti in Valle
d'Aosta;
Interroga
l'Assessore regionale all'Industria, Commercio, Artigianato e
Trasporti per conoscere a che punto sono le trattative con il
Ministero competente per tali aumenti e quando sarà normalizzata la
distribuzione dei buoni.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Per comunicare rispetto
all'interrogazione del Consigliere Baldassarre, che in data 11.6 la
VI Commissione Finanze del Tesoro del Senato ha iniziato l'esame
del disegno di legge concernente la modifica dell'art. 1 della
legge 7.2.1979, n. 44, concernente la concessione alla Valle
d'Aosta delle esenzioni fiscali per determinate merci e
contingenti.
In quella sede il Sen. Lai, che era il relatore del disegno di
legge, ha concluso esprimendosi favorevolmente sul disegno di legge
stesso; dopo l'intervento del Sen. Fosson il Sottosegretario Susi
ha osservato che da parte dell'Amministrazione delle Finanze (lei
go testualmente il resoconto della Commissione) "non vi sono
rilievi da fare in ordine al disegno di legge, tranne precisare
l'onere per l'erario che è rappresentato principalmente dalla
minore entrata in relazione alla richiesta sta" (che ricorderete
riguardava il gasolio da riscaldamento).
A conclusione il Presidente della Commissione, Venanzetti, ha
fatto presente che il problema sottoposto dalla Commissione era
essenzialmente questione di copertura finanziaria ed andava
interessato il Ministero del Tesoro.
La Commissione che ha iniziato l'esame di quel disegno di legge,
si è pronunciata perchè il prosieguo della discussione venga a
seguito del pronunciamento della V^ Commissione del Tesoro.
Per quanto concerne la seconda parte dell'interrogazione, la
normalizzazione della distribuzione di buoni, credo che la
richiesta vada ad intendersi quando ci saranno le condizioni perchè
la Valle possa attribuire quelle assegnazioni singole secondo i
parametri del passato. Dato l'aumento, e questa è la
giustificazione principale alla richiesta di maggiore assegnazione,
la normalizzazione potrà avvenire quando il Parlamento avrà deciso
l'adeguamento delle esigenze in questo settore a seguito
dell'aumento del parco macchine e delle esigenze nuove della nostra
comunità.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ringrazio l'Assessore delle
informazioni che mi ha fornito e che coincidono in parte con quelle
che mi sono preoccupato di avere, contattando un Sottosegretario
del mio partito. C'è un fatto rilevante che l'Assessore Lanivi ha
sono accennato, ma che vorrei approfondire brevemente. Sappiamo che
non esistono difficoltà da parte dello Stato a concedere
l'esenzione sui buoni di benzina, ma sappiamo anche che lo Stato
non è propenso a concedere per il momento l'esenzione fiscale sul
gasolio da riscaldamento, mentre noi ci dobbiamo ricordare che
avevamo approvato in Consiglio regionale quella famosa legge, con
la quale chiedevamo l'aumento quantitativo dei buoni di benzina,
più l'esenzione fiscale sul gasolio.
Allora, siccome lo Stato non ha nessuna difficoltà, mentre la
Regione a quanto mi risulta insiste su questo argomento della
defiscalizzazione del gasolio, permane un elemento negativo che può
portare non solo ad ulteriori ritardi nell'approvazione della
legge, ma addirittura alla non approvazione della stessa. Vorrei
quindi invitare la Giunta a non fare il "muro contro muro": se è
necessario riportiamo in Consiglio regionale un nuovo provvedimento
in cui ci riferiamo solo al quantitativo dei buoni di benzina.
Infatti su questa posizione, da quanto ha affermato il
Sottosegretario, il Governo è d'accordo, il provvedimento
passerebbe con una certa celerità e in un secondo tempo il
Consiglio regionale potrebbe promuovere un altro provvedimento da
portare alla trattativa con lo Stato, che riguardi il gasolio da
riscaldamento.
Se invece aspettiamo che lo Stato continui a discutere
sull'argomento buoni e gasolio, fra due anni saremo ancora qui in
attesa di conoscere l'esito di quella legge.
Faccio ancora un richiamo alla Giunta di non fare il muro contro
muro e di risolvere un problema alla volta: adesso quello dei buoni
di benzina, successivamente l'altro sul gasolio da riscaldamento.
Se invece vogliamo mantenere l'attuale posizione, sostengo che
questa è la strada sbagliata dal momento che il Governo non vuole
concedere niente alla Regione Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK