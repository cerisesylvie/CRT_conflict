Consiglio Regionale della Valle d'Aosta - Oggetto del Consiglio n. 2650 del 24 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2650 del 24 ottobre 2012 - Resoconto
OGGETTO N. 2650/XIII - Interpellanza: "Realizzazione di una
struttura pubblica a servizio di enti e associazioni operanti in
Valle d'Aosta per lo svolgimento di manifestazioni".
Interpellanza
Tenuto conto che sono molto numerose, nel corso dell'anno, le
manifestazioni e le sagre di vario genere organizzate nella nostra
Regione da enti, associazioni e società operanti in Valle
d'Aosta;
Sottolineato come tali manifestazioni rappresentino momenti
di forte integrazione sociale e di valorizzazione del territorio, e
si configurino come momenti di fondamentale importanza per
costruire il senso di comunità di un territorio;
Considerato che, per quanto concerne l'organizzazione di tali
manifestazioni, manca attualmente sul territorio valdostano una
struttura pubblica appositamente dedicata allo svolgimento di
queste attività;
la sottoscritta Consigliera regionale
Interpella
la Giunta regionale per sapere se intenda provvedere
all'individuazione di un'area su cui costruire una struttura
pubblica a disposizioni di enti, associazioni e società operanti in
Valle per lo svolgimento di manifestazioni e rassegne, dietro
ovviamente il pagamento di un giusto canone d'affitto.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Tenuto conto che sono molto numerose nel corso dell'anno le
manifestazioni e le sagre di vario genere organizzate nella nostra
regione da enti, associazioni e società operanti in Valle d'Aosta;
sottolineato come tali manifestazioni rappresentino momenti di
forte integrazione sociale e di valorizzazione del territorio e si
configurino come momenti di fondamentale importanza per costruire
il senso di comunità di un territorio; considerato che, per quanto
concerne l'organizzazione di tali manifestazioni, manca attualmente
sul territorio valdostano una struttura pubblica appositamente
dedicata allo svolgimento di queste attività, volevamo sapere se
"si
intenda provvedere all'individuazione di un'area su
cui costruire una struttura pubblica a disposizione di enti,
associazioni e società operanti in Valle per lo svolgimento di
manifestazioni e rassegne, dietro ovviamente il pagamento di un
giusto canone d'affitto"
. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie Presidente.
Condivido con la collega Fontana il fatto che tanti momenti di
aggregazione proposti da associazioni, piuttosto che da enti di
vario genere, siano un momento molto caratterizzante della nostra
comunità. Ad oggi non abbiamo un vero progetto per questo tipo di
proposta, ma credo che nel corso delle varie iniziative che sono
all'esame, dal centro per le mostre, piuttosto che un recupero di
tutta l'area Cogne, dove nell'immaginario doveva esserci la zona
del divertimento, per i giovani, potrebbe esserci la possibilità di
creare uno spazio che vada in questa direzione. Per onestà, le dico
che non abbiamo un progetto preciso, ma, dal punto di vista della
proposta, può essere un qualcosa che nelle varie iniziative che
vengono studiate...ci può essere la possibilità di trovare questo
spazio polivalente in cui fare le varie attività.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per avere accolto
questa mia proposta e per pensarci per un futuro, perché in un
momento di crisi economica anche una struttura del genere, visti i
costi che ci sono quando facciamo delle manifestazioni...se si
pensa a fare una struttura, naturalmente non affittarla
gratuitamente, perché giustamente la Regione ci ricava anche,
magari con un paio di manifestazioni la struttura viene pagata e
possono entrare anche delle risorse alla Regione. Grazie per aver
accolto questa proposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK