Consiglio Regionale della Valle d'Aosta - Oggetto del Consiglio n. 269 del 20 dicembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 269 del 20 dicembre 1983 - Resoconto
OGGETTO N. 269/VIII - RICHIESTA DI RITIRO 0 REIEZIONE DEL
DISEGNO DI LEGGE STATALE PER LA RIDUZIONE DELLE QUOTE DI RIPARTO
FISCALE SPETTANTI ALLA REGIONE. APPROVAZIONE DI ORDINE DEL
GIORNO.
PRESIDENTE
: Signori Consiglieri, prima di dare la parola
per la replica sulla discussione generale sul bilancio
all'Assessore Martin, mi corre l'obbligo di porre in votazione
l'ordine del giorno che è stato presentato ieri pomeriggio dai
Consiglieri Voyat, Fosson, Lanivi e De Grandis in relazione alla
ventilata riduzione da 9 a 7/10 del riparto. Poiché del testo è
stata data lettura da parte del Consigliere Perrin, nel corso del
suo intervento di ieri, ed i Consiglieri ne hanno già avuto copia,
lo porrei in votazione.
La parola al Consigliere Baldassarre, ne ha facoltà.
BALDASSARRE - (P.S.D.I.):
Io chiederei una sospensione di
cinque minuti per poter esaminare l'ordine del giorno con tutti i
Capigruppo.
PRESIDENTE
: Se il Consiglio è d'accordo, sospendo la
seduta per cinque minuti.
Si dà atto che la seduta è sospesa alle ore 9,37 e riprende alle
ore 9,55.
PRESIDENTE
: Ha chiesto di parlare il Consigliere Perrin,
ne ha facoltà.
PERRIN - (U.V.):
Nous avons trouvé des solutions à peu
près unanimes, avec quelques petites modifications dans la partie
initiale, premier alinéa: "Visto che il Governo centrale ha
presentato al Senato il disegno di legge n. 195"; 5ème alinéa:
"evidenziato nuovamente che con il ritorno, con la riduzione a soli
7/10" et ensuite dans la partie dispositive il y
a un
changement qui est ainsi conçu: on enlève "condanna che il Governo
etc." ce qui sera substitué par ce qui suit: "Sottolinea la
necessità di non menomare l'autonomia finanziaria della Valle
d'Aosta e di non attentare alla specificità della Valle d'Aosta
sancita dalla Costituente per le ragioni etniche, culturali e
linguistiche che caratterizzano il nostro popolo, per cui
chiede.... ecc. ecc..
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Sottolineo che l'intesa con gli
altri Capigruppo su questo gruppo di emendamenti rispecchia la
posizione del nostro partito in merito a questo argomento.
Forse qualcuno chiederà perché siamo d'accordo su questo
provvedimento specifico. Noi avevamo impostato il discorso in
termini generali: inquadrato nell'ambito della legge finanziaria,
tale provvedimento aveva un significato di tipo diverso in quanto
sottolineava la necessità, per il paese nel suo complesso, di
affrontare dei sacrifici, ed era questa la logica che ci portava a
dire che in tale contesto anche la Valle d'Aosta doveva dare una
prova di buona volontà. Le vicende sono note: lo stralcio della
legge finanziaria, la presentazione di un disegno di legge singolo
che interessa specificatamente ed esclusivamente la nostra
Regione.
Noi riteniamo che - l'avevamo già detto - in questo quadro vada
invece difeso il principio dell'autonomia finanziaria della nostra
Regione; autonomia che non avevamo mai messo in discussione se non
- ripeto e lo sottolineo ancora una volta - in un ambito più
generale. Ecco perché questo nuovo disegno di legge va
ulteriormente meditato; una riflessione il Governo la deve fare, in
quanto attiene direttamente ad alcuni principi ai quali noi non
intendiamo assolutamente venir meno: sono i principi del nostro
regime di autogoverno che vengono intaccati, e pertanto voteremo a
favore di questo ordine del giorno.
PRESIDENTE
: La parola al Consigliere Mafrica, ne ha
facoltà.
MAFRICA - (P.C.I.):
La nostra posizione era già
rispecchiata nell'ordine del giorno presentato all'inizio, ci
sembra che, allo scopo di trovare la più larga unità del Consiglio,
il testo concordato sia per noi accettabile.
PRESIDENTE
: La parola al Consigliere Riccarand, ne ha
facoltà.
RICCARAND - (N.S.):
Noi avevamo già espresso più volte la
nostra posizione sul problema dei rapporti finanziari fra Stato e
Regione, e avevamo detto che, se da una parte è necessario che sia
garantita la massima autonomia finanziaria possibile alla Regione
Valle d'Aosta e che questa autonomia finanziaria sia sancita da una
specifica normativa inserita nello Statuto speciale in modo che non
possa essere modificata da leggi ordinarie, ciò non toglie che a
nostro avviso, così com'è oggi congegnato, l'ordinamento
finanziario crea di fatto una situazione di privilegio netto per la
Valle d'Aosta. Non crediamo quindi in questo momento di dover
modificare questa posizione, che è una posizione di fondo, una
posizione sostanziale, e quindi il nostro voto sarà contrario a
questo ordine del giorno.
PRESIDENTE
: La parola al Consigliere Baldassarre, ne ha
facoltà.
BALDASSARRE - (P.S.D.I.):
Noi socialdemocratici, l'altra
volta, avevamo assunto un atteggiamento negativo sull'ordine del
giorno perché il nostro punto di vista era generale: difendevamo la
legge finanziaria.
Per questo specifico provvedimento presentato dal Governo, noi
voteremo a favore di questo ordine del giorno anche perché bisogna
prendere atto che la maggioranza è stata disponibile, al contrario
di quanto è avvenuto nell'altro Consiglio regionale.
PRESIDENTE
: La parola al Consigliere Aloisi, ne ha
facoltà.
ALOISI - (M.S.I.):
Coerenti con l'atteggiamento che
avevamo tenuto nella precedente votazione di ordine del giorno
sullo stesso argomento, dichiaro che voteremo a favore anche di
questo ordine del giorno.
PRESIDENTE
: Se nessun altro chiede di parlare do lettura
del testo dell'ordine del giorno con le modifiche concordate e lo
metto in votazione:
ORDINE DEL GIORNO
Il Consiglio regionale della Valle d'Aosta
- visto che il Governo centrale ha presentato al Senato il
disegno di legge n. 159 ter) tendente a ridurre di 2/10 il gettito
delle imposte erariali attribuite dal Parlamento italiano con legge
26.11.1981, n. 690 alla Regione Valle d'Aosta in applicazione della
legge costituzionale 26 febbraio 1948,
n.
4;
- constatato come tale atto rappresenti una grave violazione
degli artt. 44 e 50 dello Statuto Speciale della Valle d'Aosta,
legge costituzionale della Repubblica italiana;
- constatato altresì che tale iniziativa governativa pone in
evidenza la volontà, già manifestata nella predisposizione della
legge finanziaria dello Stato, di limitare ingiustamente
l'autonomia finanziaria della Regione e di comprimere, quindi, la
sua specialità;
-ribadito che la minacciata decurtazione dal bilancio regionale
di un quarto delle entrate derivanti dal riparto fiscale impedirà
di fare tutti quegli investimenti necessari per fronteggiare la
grave crisi industriale ed occupazionale della Valle d'Aosta,
aggravatasi ulteriormente in questi ultimi tempi, causando così
pesanti riflessi su tutta l'economia valdostana;
- evidenziato nuovamente che con la riduzione a soli 7/10 del
riparto fiscale la popolazione valdostana verrebbe penalizzata due
volte dovendo subire sia le misure restrittive che gravano su tutte
le altre Regioni sia una netta perdita nel proprio bilancio
regionale;
SOTTOLINEA
la necessità di non menomare l'autonomia finanziaria della Valle
d'Aosta e di non attentare alla specificità della Valle d'Aosta
sancita dalla Costituente per le ragioni etniche, culturali,
linguistiche e storiche che caratterizzano il nostro popolo, per
cui
CHIEDE
al Governo italiano di ritirare tale ingiusto provvedimento e al
Parlamento della Repubblica di respingerlo;
SOLLECITA
i Parlamentari valdostani ad assumere nei confronti del Governo
e del Parlamento tutte le iniziative necessarie per salvaguardare i
diritti del popolo valdostano sanciti dalla Costituzione.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK