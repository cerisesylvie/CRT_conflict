Consiglio Regionale della Valle d'Aosta - Oggetto del Consiglio n. 1912 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1912 del 22 marzo 2016 - Resoconto
OGGETTO N. 1912/XIV - Interrogazione: "Spese per l'attività
di addestramento dei Vigili del fuoco in relazione all'utilizzo
dell'elicottero per operazioni di imbarco e sbarco in
Hovering".
Viérin M. (Presidente)
- Punto n. 4 dell'ordine del
giorno. La parole au Président de la Région.
Rollandin (UV) -
Grazie Presidente.
Per quanto concerne la prima domanda, l'attività formativa in
questione è stata richiesta dal Capo della Protezione civile a
seguito dell'approvazione da parte del Comitato di pilotaggio della
CUS, il 10 dicembre 2015, della procedura per il trasporto in
elicottero delle squadre dei Vigili del fuoco. L'addestramento sarà
svolto in quattro corsi per consentire la partecipazione di tutto
il personale dei Vigili del fuoco interessato, pari a circa 200
unità. I costi dell'attività di addestramento sono connessi
esclusivamente all'utilizzo dell'elicottero, in quanto l'attività
svolta dagli istruttori tecnici di soccorso alpino è ricompresa nel
contratto in essere per l'assolvimento degli obblighi di servizio
pubblico in capo al Soccorso alpino valdostano. Nel primo corso,
l'elicottero è stato impiegato per un'ora e venti minuti, per un
costo di 2.131,20 euro più IVA, e presumibilmente l'impegno sarà
simile anche nelle prossime edizioni.
Per quanto riguarda la seconda domanda, l'addestramento in
questione discende dalle disposizioni ENAC relative alla formazione
del personale di missione e risulta, pertanto, un obbligo che non
ha impatto sui costi di gestione delle operazioni, ma che
costituisce comunque un'importante implementazione della risposta
integrata alle esigenze del soccorso.
Per quanto riguarda la terza domanda, la maggior parte degli
interventi di elisoccorso che richiedono l'uso del verricello
riguarda il soccorso in montagna o in alta montagna, scenari in cui
normalmente i Vigili del fuoco non sono chiamati ad intervenire.
Abilitare i Vigili del fuoco all'utilizzo del verricello non è
pertanto prioritario, né dal punto di vista delle attività del
Corpo, né dal punto di vista operativo, dato che l'elicottero è
normalmente in
standby
, in configurazione sanitaria con un
equipaggio che, ai sensi delle normative vigenti in materia, deve
comprendere un tecnico di elisoccorso definito dalle norme come
"persona appartenente agli enti di Soccorso Alpino riconosciuti,
qualificata dagli stessi come tecnico di soccorso alpino e
successivamente addestrata e qualificata...", deputata a svolgere
le operazioni di soccorso di competenza, nonché ad effettuare
assistenza al personale che concorre all'intervento. Grazie.
Presidente -
La parola al collega Ferrero.
Ferrero (M5S) -
Grazie Presidente.
La formazione sicuramente è una cosa positiva, naturalmente non
era mia intenzione andare a fare un discorso di risparmio sulla
formazione. Ritornavo solo su una questione già trattata in
precedenza, e purtroppo riscontro che c'è una visione diversa da
questo punto di vista rispetto all'orientamento della Giunta
regionale sul coinvolgimento dei Vigili del fuoco più attivo
riguardo a certi tipi di operazione.
Se è vero - come ha detto il Presidente - che per quanto
riguarda il soccorso in montagna nessuno si sognerebbe di escludere
una guida alpina dall'intervento sull'elicottero, è ben vero che vi
sono alcuni tipi di intervento - ne cito alcuni sulla base di
incidenti che si sono verificati: quell'aereo che è caduto e che
aveva comunque un principio d'incendio, ci possono essere degli
incidenti stradali - in cui sono state utilizzate le guide alpine
in luogo dei Vigili del fuoco abilitati all'utilizzo del
verricello. Tra l'altro viene fatto sempre un riferimento alla
normativa che dice che devono essere coinvolti gli Enti. Ovviamente
quando si parla di Enti si parla di Enti esterni
all'Amministrazione, e questa è una questione interpretativa non di
poco conto, perché se ci sono all'interno dell'Amministrazione
delle risorse che in alcuni casi possono fare fronte in maniera
autonoma alla questione sarebbe bene farvi ricorso. Su questo punto
vedrò magari di sentire anche il Capo della Protezione civile per
avere un colloquio informale nel quale fare un approfondimento,
perché non si vuole togliere la possibilità al Soccorso alpino di
intervenire nelle occasioni in cui è indispensabile la sua
presenza, però qualche volta ci potrebbe essere un tipo di
incidente o di circostanza in cui potremmo effettivamente
risparmiare dei soldi che possono essere utilizzati sempre per il
Soccorso: possiamo fare della formazione supplementare ai Vigili
del fuoco, possiamo ottimizzare alcuni tipi di servizi, non è un
discorso di stupido puro risparmio. Vediamo se nell'ambito di tutte
le risorse spese per il soccorso ne possiamo razionalizzare alcune,
anche non creando una sostanziale frizione, un dissapore che ci
potrebbe essere fra i vari attori nell'ambito del soccorso per cui
uno si sente magari marginalizzato, forse anche non a ragione, però
vediamo di creare quelle condizioni che possano far sì che il
soccorso possa avere un miglioramento.
Io vedrò di interpellare il Capo della Protezione civile per
vedere se è possibile impostare un discorso, quanto meno per fare
un'analisi su tutti gli incidenti che ci sono stati, di quanti
incidenti effettivamente era indispensabile che ci fossero le
guide, magari fossero anche una decina di incidenti in meno in cui
un Vigile del fuoco abilitato avrebbe potuto risolvere la
questione...dobbiamo ammettere che comunque l'intervento del
Soccorso alpino è nell'ambito della convenzione, però ha un costo.
In questo momento un piccolo sacrificio potrebbe essere fatto, nel
senso che comunque non si fa venire meno l'efficienza del soccorso
ma si razionalizza. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK