Consiglio Regionale della Valle d'Aosta - Oggetto del Consiglio n. 1307 del 10 maggio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1307 del 10 maggio 2000 - Resoconto
OGGETTO N. 1307/XI Problemi concernenti il personale precario
del Servizio mostre della Regione. (Interpellanza)
Interpellanza Presa visione del documento sottoscritto da
dipendenti precari del servizio mostre della Regione ed indirizzato
a responsabili politici e culturali della regione;
Considerato che vi vengono evidenziati problemi che aspettano
una risposta che sia in grado di soddisfare le esigenze sia dei
lavoratori sia dell’amministrazione regionale;
Tenuto conto dell’importanza che riveste per lo
sviluppo turistico della Valle la presenza di personale competente
e preparato ad accogliere ed accompagnare i numerosi visitatori dei
beni culturali di cui è ricca la nostra Regione;
I sottoscritti Consiglieri regionali
Interpellano
l’Assessore competente per sapere:
1) coma valuta le richieste formulate dal personale che lavora
presso il servizio mostre;
2) come intende operare per affrontare e risolvere i problemi
sollevati da tale personale e per qualificare sempre più il
servizio offerto ai turisti.
F.to: Squarzino Secondina - Curtaz
Président
La parole à la Conseillère Squarzino
Secondina.
Squarzino (PVA-cU)
Questa interpellanza prende avvio da un
documento che so essere arrivato a molte persone: al Presidente
della Giunta, ai Consiglieri, ai Parlamentari, agli Assessori, ai
Capigruppo.
Vorrei dire, anche a nome del mio gruppo che ha letto il
documento, che a nostro avviso in questo documento sono evidenziati
problemi che aspettano comunque una risposta, problemi che nascono
da una serie di dati. Sappiamo tutti che al Servizio mostre esiste
un nucleo in organico di assistenti alle manifestazioni: si tratta
di personale di ruolo che ha vinto un concorso nel 1993; ci sono 24
posti in organico e di questi solo 21 sono occupati, quindi ci sono
dei posti liberi ancora in questo ruolo.
Accanto a questo nucleo di assistenti a manifestazioni di ruolo
in organico, c'è un nucleo di personale precario che è assunto con
contratto a tempo determinato: 6 mesi, 3 mesi, altri 6 mesi e via
dicendo, ma sono contratti fatti in modo tale che per molti si
tratta di un rapporto di lavoro continuativo, nel senso che
lavorano in modo continuativo per due anni. Ogni due anni viene
rifatta la selezione, viene rifatto il bando di concorso. E le
persone che hanno lavorato per due anni si ripresentano al
concorso, e affrontano un'altra selezione.
Dal concorso viene fatta una graduatoria a cui
l’ufficio attinge nuovamente per altri due anni: il
personale per questi due anni lavora con contratto a tempo
determinato, ed ha quindi un incarico precario.
Capisco che per l'Amministrazione sia necessario a volte
ricorrere a lavoratori precari perché si tratta di svolgere compiti
che non sono organicamente inseriti nell’organico
ordinario dei servizi: sono lavori saltuari, che si fanno ogni
tanto per cui gli uffici, non avendo bisogno di personale esperto e
in pianta organica, ricorrono a personale precario.
Ma qui la cosa anomala è che il rapporto fra il personale
precario e il personale di ruolo è sbilanciato rispetto alle
situazioni normali. Lei che è esperto di scuola, Assessore, sa
benissimo che nella scuola il personale precario non è tre volte
tanto il personale di ruolo o se per caso ci fosse questa
situazione, lei si preoccuperebbe di fare concorsi in modo che
questi possano diventare di ruolo, invece qui non è così.
Se guardiamo i dati dal 1994, per esempio, vediamo che il numero
di persone che sono state assunte con contratto a tempo determinato
in modo precario, si aggira su una quota base di 30-35 persone che
lavorano tutto l'anno, mentre nel periodo estivo di maggiore
frequenza turistica c'è un aumento che varia da 16 a 15 a 20 a 40
persone a seconda degli anni che si aggiungono alle 30 di base. Per
documentare queste mie affermazioni, leggo velocemente i seguenti
dati:
- nel 1995, i contratti che riguardano il periodo precedente e
successivo all'estate sono previsti per 30 persone, in estate
raggiunge il numero di 46;
- nel 1996, nel periodo precedente e successivo all'estate, cioè
prima di giugno e dopo ottobre, abbiamo contratti per 30 persone e
in estate per 50;
- nel 1997 ne abbiamo per 35 persone di base e 75 durante
l’estate, forse c'è una grande mostra;
- nel 1998: 30 persone e 64 (50 più 14) per
l’estate;
- nel 1999: 30 persone e 50 per l’estate;
- nel 2000: 43 persone e 66 per l’estate.
Questi dati ci dicono che la base di 30 persone è veramente il
minimo che abbiamo verificato come necessario per garantire la
normale apertura delle mostre, dei musei, delle zone museali dove
sono utilizzate, mentre il precariato è nel periodo estivo, dove
c'è maggiore affluenza di turisti.
Il dramma è che qui tutti, sia quelli che lavorano tutto l'anno
per due anni di seguito e che poi, fatto il concorso, sono stati
ripresi e via dicendo, sia quelli che lavorano pochi mesi, sono
tutti quanti considerati precari, con tutte le conseguenze negative
che questo comporta: non è previsto un aumento di stipendio e di
progressione di carriera perché è un contratto a termine: quando
finisce, si ricomincia da capo. Non c'è nessuna sicurezza, pensate
anche a quelli che devono ricorrere a un mutuo per la casa, non
hanno una sicurezza per poter accedere ai mutui. È personale di
serie B.
Fra l'altro è un personale per il quale, proprio perché è
precario, non viene organizzata una formazione; ci si preoccupa sì
di verificare se hanno una certa preparazione, ma credo che anche
gli assistenti alle mostre non debbano possedere soltanto delle
informazioni, c'è tutta una parte della professionalità che sta nel
rapporto con i turisti (e non dimentichiamo che il personale delle
mostre è una delle carte da visita che offriamo ai turisti che
vengono a visitare i nostri siti archeologici o le nostre mostre);
e poi non c'è neanche chiarezza di funzione: a volte si chiede loro
di fare il guardiano semplicemente, a volte si chiede loro di fare
anche le guide turistiche.
Pertanto io credo che la situazione in cui si trova questo
personale precario debba far riflettere. Le persone che hanno
firmato quel documento chiedono che si apra una discussione
approfondita sul tema in modo da trovare una soluzione positiva per
tutti i soggetti interessati.
Noi facciamo proprie le richieste di questi firmatari per dire
che non possiamo protrarre questa situazione nel tempo in modo tale
che si incancrenisca. Ripeto, i dati che abbiamo, riferiti a 7
anni, dal 1994 al 2000, ci consentono di prefigurare una soluzione.
Chiedo pertanto all'Assessore quale è la sua valutazione su queste
richieste del personale e come intende operare per affrontare e
risolvere i problemi sollevati da questo personale che, non
dimentichiamolo, lavora in un settore turistico importante per la
nostra Regione.
Président
La parole à l'Assesseur à l'éducation et à la
culture, Pastoret.
Pastoret (UV)
Bien sûr, la requête du personnel qui
travaille à temps déterminé au Bureau des expositions retient toute
notre attention. Evidemment l'attente d'un poste de travail à temps
indéterminé, d'un poste stable à plein temps est tout à fait
compréhensible. Avant tout je dois exprimer la satisfaction pour la
qualité de la collaboration qu'ils fournissent et du
professionnalisme que ces collaborateurs témoignent au cours de
leur travail.
Mais pour revenir au problème qui est posé il faut savoir ce que
nous voulons faire et quelle direction nous voulons suivre.
Je crois en tout premier lieu qu'il faut connaître aussi
quelques éléments de la situation de l'emploi au Bureau des
expositions; Mme Squarzino nous a donné un aperçu que je me permets
de corriger. L'actuel organigramme est de 23 personnes à temps
indéterminé et cela pour les sièges fixes des expositions.
Les autres expositions varient en fonction d'une planification
annuelle, l'Administration embauche alors du personnel à titre
extraordinaire et temporaire aux sens de l'article 7 de la loi n°
68/99. On nous dit que l'organigramme devrait être augmenté, mais
attention là pour des initiatives qui ont été nombreuses, mais qui
n'ont pas l'assurance d'avoir une continuité car le travail du
personnel à temps déterminé est strictement lié au nombre
d'initiatives annuelles, un nombre qui peut varier. Voilà que le
personnel est embauché en fonction des manifestations et des
expositions et non pas le contraire.
Un rapport de contrat à temps indéterminé contraindrait
l'Administration à organiser toujours et quand même des activités
en fonction des effectifs et non pas sur la base des intérêts et
des différentes occasions artistiques et culturelles, par exemple
cette année à l'occasion de l'an 2000 beaucoup de manifestations
ont été prévues, mais peut-être il ne sera pas ainsi pendant les
années qui viendront.
C'est pourquoi qu'il faut savoir où on veut aller et ce qu'on
veut faire. Tout d'abord il faut souligner que l'Administration
créera une structure de coordination de tous les centres
d'exposition, cela comme prévu par le programme de législature et
cette structure aura donc une organisation et des finalités à elle.
C'est sur la base de ces données, des éléments qui seront mis sur
le terrain par l'organisation de cette structure qui sera possible
de définir un organigramme, de savoir à qui et comment le confier
et d'en déterminer la mesure et l'activité.
Donc des réponses plus complètes pourront être fournies par
rapport au démarrage de cette structure et là il faudra donner des
réponses: quel type de rapport de travail, quel type de contrat. Il
faudra certainement commencer à imaginer l'utilisation de formes
d'embauche plus flexible. A l'avenir je crois qu'il sera possible
de privilégier cette dernière éventualité, celle de la flexibilité,
et c'est pourquoi l'Administration régionale s'engage dans le cadre
des indications de l'Etat concernant les formes de travail
flexibles comme le travail intérimaire qui va permettre de disposer
de personnel formé. L'Administration là pourra insérer cette
possibilité dans son règlement d'embauche et en accord avec les
organisations syndicales. Voilà les perspectives que nous avons,
mais évidemment ce sont des perspectives liées à la définition de
la création de cette structure de gestion des expositions et des
activités culturelles.
Les suggestions de la lettre que le personnel nous a envoyée
sont nombreuses, mais je veux tout de même en rappeler une qui ne
peut pas appeler en cause l'Administration régionale. Je me réfère
au fait de déplacer ce personnel à la demande des pro loco, des
syndicats d'initiative, donc des APT et des associations
différentes car il faut souligner que l'Administration n'intervient
que pour des initiatives directes et qu'il n'est pas possible de
penser à un mélange de rôles et de compétences avec d'autres
organismes, donc ce n'est pas pour ne pas donner de réponses, mais
c'est surtout pour ne pas donner des illusions.
Bien sûr nous tenons à c?ur ce problème, nous l'avons bien
présent, mais nous devons le définir dans le cadre de ce que nous
irons organiser quant à l'organisation des expositions et des
activités culturelles différentes, dans le cadre de ce que nous
avons prévu dans notre programme de législature.
Président
La parole à la Conseillère Squarzino
Secondina.
Squarzino (PVA-cU)
Prendo atto che l'Assessore esprime
soddisfazione per la qualità del lavoro di questo personale, quindi
spero che tutte le scelte che andrà a definire con la Giunta e con
la maggioranza (e che spero voglia portare anche all'attenzione
delle commissioni consiliari competenti), tengano conto che qui
abbiamo un patrimonio di risorse umane, preparate, che sono state
via via selezionate, che sul campo hanno dimostrato - come lei ha
detto - di saper svolgere il proprio lavoro, un patrimonio che io
credo, qualunque sia la soluzione che si voglia scegliere, non può
e non deve essere disperso, non può e non deve essere
disconosciuto.
Lei, come tanti altri, ripete che la risorsa più importante che
ha questa Regione, (ma lo stesso discorso si attaglia all'Italia e
all'Europa intera), sono le risorse umane, le competenze, le
professionalità.
Quindi io credo che, a fronte di competenze anche settoriali, ma
professionalmente capaci di dare una risposta ai problemi che
vengono loro formulati, la soluzione politica individuata,
qualunque essa sia, non possa né prescindere né ignorarle. Questa
la metto non come mia esigenza, ma come un'esigenza dell'economia
che ci suggerisce l'utilizzo pieno delle risorse che abbiamo.
Mi permetta, Assessore, di non condividere del tutto la sua
difesa della presenza di questo personale precario, il cui numero è
definito in base ai programmi che via via vengono formulati. È
vero, Assessore, l'ho accennato anche io quando con molta velocità
ho letto i dati di questo personale.
Non parlo delle singole persone; voglio dire che nelle delibere
in cui la Giunta precisa in base ai suoi programmi qual è
l’entità di persone di cui necessita, emerge in
questi ultimi sette anni, la tendenza, credo in vista dello
sviluppo o del mantenimento di alcune offerte turistiche, ad
utilizzare un numero minimo di 30 persone, richieste per tenere
aperte tutto l’anno le mostre che ci sono, con
un'oscillazione, in aumento, nel periodo estivo. Questo significa,
lo ripeto, e penso che non sia un'analisi sbagliata della
situazione, che i programmi culturali che questa Regione porta
avanti non da un anno, non da due o da tre, ma da più anni, sono
tali da richiedere quel numero di persone. Questo vorrei che fosse
chiaro.
È la prima volta, forse perché non ne abbiamo parlato altre
volte, che sento da lei, Assessore, presentare un'ipotesi di
soluzione. Lei dice:
"Noi stiamo andando verso una struttura di
coordinamento"
e forse questo non è il momento, torneremo a
discutere di questo, ma non è chiaro se questa struttura di
coordinamento è una struttura regionale che coordina tutto, se è
una specie di agenzia esterna all'Amministrazione. Forse non è
neanche chiaro il progetto ancora, Assessore, o almeno gli elementi
che lei mi ha dato non sono tali da aiutarmi a definire l'idea del
progetto che lei ha in mente; comunque questa è una possibile
soluzione che lei prefigura ed è interessante che ci sia una "testa
pensante", per quanto riguarda l'organizzazione del lavoro per le
sedi museali e per il contatto con i turisti.
Quello che lei oggi non ha detto, forse perché non è in
condizioni di dirlo, sono i tempi in cui lei pensa di proporre
questa struttura, quindi penso che in un secondo momento
riprenderemo l’argomento e lei potrà precisare
meglio sia la tempistica, sia le linee di questo progetto.
Rispetto al lavoro flessibile, già adesso, Assessore, più
flessibile di così il lavoro di queste 30 persone o 50 persone,
direi che non può essere, quindi la flessibilità non è un obiettivo
da raggiungere, ma è uno strumento con cui si realizzano meglio gli
obiettivi prefissati.
Già oggi lei realizza questi obiettivi ricorrendo a del lavoro
flessibile, però credo che questa modalità di ricorrere al lavoro
flessibile non sia più accettabile, mi sembra che non possa più
essere ulteriormente adottata. Era una risposta che andava bene
alcuni anni fa, oggi bisogna trovare risposte nuove e mi sembra di
aver capito che da parte dell'Assessore c'è la volontà di trovare
una risposta nuova.
Vedremo, confrontiamoci su questo, io le chiedo, Assessore, di
confrontarsi con le forze politiche in V Commissione in modo che
questo problema, che è stato sollevato oggi da queste persone, non
cada nel dimenticatoio, ma costituisca un punto fermo e che lei non
lo riprenda alla vigilia della scadenza del contratto biennale,
cioè al 31 dicembre 2001.
Président
Nos travaux s'achèvent sur l'examen de ce point.
La séance est suspendue et reprendra dans l'après-midi à 16.00
heures.
La séance est levée.
La séance se termine à 13 heures 09.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK