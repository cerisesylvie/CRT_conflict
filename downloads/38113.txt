Consiglio Regionale della Valle d'Aosta - Oggetto del Consiglio n. 1720 del 20 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1720 del 20 gennaio 2016 - Resoconto
OGGETTO N. 1720/XIV - Interrogazione: "Individuazione di
strumenti di valutazione per la programmazione di eventi
culturali".
Viérin M. (Presidente) -
Punto 7 dell'ordine del giorno.
La parola all'Assessore Rini.
Rini (UV) -
Merci Monsieur le Président.
Collega Bertin, per quanto riguarda la prima domanda: "quanti
visitatori, paganti e non, siano stati registrati...", per quanto
concerne la mostra di Chicco Margaroli "Passaggio a dimora", i
visitatori sono stati 2920, dei quali paganti con ingresso intero
990, con ingresso ridotto 330, gratuiti 1271. Inoltre sono state
effettuate 37 visite guidate, 86 attività per famiglie e 206
attività e laboratori per bambini.
"A quanto ammonti il costo totale delle sopracitate mostre,
personale compreso": poi magari le faccio avere lo schemino
preciso, in breve: Davide Camisasca, costi di organizzazione
21.544, costi di personale 28.959, sia per "L'acquerello oggi" che
per Chicco Margaroli siccome non c'è la parte del personale, per
l'organizzazione della mostra dell'acquerello 10.710, Chicco
Margaroli 23 mila. Infine per Antonio Canova i costi
dell'organizzatore della mostra sono 135.529, i costi del personale
34.625. Si precisa invece che i costi relativi alla mostra EXPO VdA
non sono stati sostenuti dall'Assessorato dell'istruzione e
cultura, ma dalla società stessa. Per quanto riguarda il Castello
Gamba, si comunica che non è stato necessario assumere ulteriore
personale oltre a quello che già abitualmente risulta essere in
servizio per la custodia della collezione permanente del sito, così
come per la mostra "L'acquerello oggi", per la quale sono state
utilizzate le assistenti alle mostre, quelle di ruolo.
Per quanto riguarda il terzo punto, la programmazione per l'anno
2016 è in fase avanzata e ormai quasi completata di
definizione.
Infine, per quanto concerne l'ultima domanda, risulta evidente
che le esposizioni hanno un importante impatto positivo dal punto
di vista economico e sociale in quanto creano ovviamente, da una
parte, posti di lavoro diretti e indiretti, ma è ampiamente noto
anche quanto gli eventi culturali abbiano ricadute positive sul
territorio anche quando non siano direttamente quantificabili. Le
mostre aperte ad Aosta contribuiscono ad ampliare l'offerta
culturale della città sia per i turisti che per i residenti.
L'analisi dei flussi attuata, ad esempio, per la mostra di Canova,
che è stata un po' il fiore all'occhiello della nostra esposizione
passata, ha evidenziato come l'80 percento dei visitatori provenga
proprio da fuori Valle. I questionari relativi alla provenienza dei
visitatori, le analisi di
customer satisfaction
, i dati
relativi all'affluenza giornalieri suddivisi, non solo giornalieri,
ma anche per fasce orarie, offrono degli strumenti, dei dati sui
quali fare dei ragionamenti puntuali per migliorare l'offerta,
renderla più efficace e attuare anche riduzioni nei costi di
gestione.
Per quanto riguarda tutta la parte di ampliamento e soprattutto
di miglioramento dell'offerta, espositiva nel caso di specie,
verremo più tardi su un'altra questione presentata, per esempio,
con il polo del Forte di Bard. Noi crediamo fortemente nella
sinergia sul territorio tra enti che a diverso titolo e in diversa
misura...ma il fine risulta essere il medesimo, nella
collaborazione con gli altri Assessorati, l'Assessorato del turismo
in primis
, ma penso anche all'Assessorato dell'agricoltura
con il quale stiamo portando avanti dei progetti interessanti,
quindi tutta questa rete di collaborazioni deve essere non solo
portata avanti, ma rafforzata e ampliata. Ovviamente a
latere
dobbiamo continuare con l'analisi puntuale dei dati,
perché solo da lì riusciamo a capire dove dobbiamo migliorare e
potenziarci.
Credo che, per quanto riguarda i siti presenti sul territorio,
la collaborazione stretta anche con le guide turistiche ci ha
permesso di portare avanti un orario di apertura, che peraltro è
stato condiviso anche con la V Commissione consiliare, un orario
che potesse soddisfare da una parte gli operatori del settore, ma
che ovviamente possa dare un'offerta importante per coloro che
desidereranno poi visitare i nostri siti. Sappiamo benissimo qual è
la potenzialità del turismo culturale nel mercato di oggi.
Grazie.
Président -
Merci Monsieur le Président. La parole au
Conseiller Bertin.
Bertin (ALPE) -
Grazie Presidente.
Questo è un argomento che ripropongo spesso, anche perché
attribuisco un'importanza rilevante al potenziale
turistico-culturale della nostra regione. È ormai quasi un decennio
che ripropongo e sollecito una maggiore attenzione a questo
settore, alla potenzialità che potrebbe avere. In questa fase di
crisi, tra l'altro, è l'unico settore in controtendenza che
continua ad avere degli aumenti di visitatori ai musei, eccetera, e
che rappresenta per una regione come la nostra, perlomeno dovrebbe
rappresentarlo, un
atout
da sfruttare di più. In questi anni
abbiamo speso molto in eventi e manifestazioni con risultati
francamente piuttosto miseri, soprattutto se paragonati con quanto
si spendeva e si spende. Bisogna avere degli strumenti, quello che
accennava anche lei, ma devono essere degli strumenti più efficaci
di quelli che mi ha descritto precedentemente. Ci sono poi le
analisi che si fanno facilmente, ma dalle quali diventa difficile
poi elaborare delle scelte. Innanzitutto per avere dei risultati
bisogna programmare, tanto più in una situazione nella quale le
disponibilità finanziarie sono sempre di meno. Siamo a fine gennaio
2016 e ancora non abbiamo definito le iniziative espositive
dell'estate di quest'anno. Queste dovrebbero essere fatte in
precedenza per dare la possibilità di promuovere queste iniziative.
Sappiamo, perché conosciamo un po' cosa succede in poli diversi più
importanti, ma se noi andiamo a vedere da Martigny ad altre
situazioni che non sono comparabili con le nostre, hanno una
programmazione che è non dico ultra quinquennale, ma quasi, proprio
per permettere una promozione delle manifestazioni organizzate. Qui
manca una programmazione, una promozione: sono aspetti che
sottolineo da tempo, ma che comunque purtroppo continuano a
confermarsi. Bisogna aumentare queste capacità di programmazione
che al momento non ci sono, anche perché i risultati saranno sempre
gli stessi ed è un peccato, perché la Regione di per sé ha una
potenzialità importante in questo settore. Se spese bene anche le
risorse attualmente a disposizione, possono permettere di ottenere
dei risultati, delle ricadute economiche e sociali sul territorio,
oltre che quelle evidentemente culturali. Da questo punto di vista,
spero che presto si riattivino gli aspetti legati alla didattica
museale che, come vediamo anche nel caso della mostra di Chicco
Margaroli, comunque hanno ottenuto un risultato interessante. Al di
là del fatto numerico, è anche una questione di avere delle
ricadute culturali sul territorio delle iniziative che si fanno e
anche in prospettiva, soprattutto per le giovani generazioni,
formare un'attenzione rispetto alle attività espositive che poi in
un secondo momento potranno anche rappresentare dei nuovi
visitatori alle mostre e aumentare anche l'effetto culturale di
queste iniziative. Iniziative che rimangono comunque estemporanee,
dalle ricadute economiche incerte, anche perché non sono
misurabili, e che dimostrano come sempre una certa improvvisazione
nella programmazione. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK