Consiglio Regionale della Valle d'Aosta - Oggetto del Consiglio n. 4243 del 25 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4243 del 25 febbraio 1993 - Resoconto
OGGETTO N. 4243/IX Ratifica di deliberazioni adottate dalla
Giunta regionale in via d'urgenza.
Oggetto n. 11880 in data 19 dicembre 1992: Modificazione
ed integrazione della convenzione rep. n. 8736 del 19 luglio 1988
per l'insediamento dell'impresa Conner Peripherals Europe S.p.A. in
Pont-St-Martin.
Presidente
A questo oggetto le Commissioni hanno
proposto un emendamento che è allegato.
Emendamento Il secondo capoverso del punto a) della
convenzione è così modificato:
"Nelle assunzioni sarà data priorità ai lavoratori in Cassa
Integrazione Guadagni e/o in lista di mobilità e, comunque, a
persone residenti in Valle d'Aosta, purché in possesso delle
caratteristiche, qualifiche e professionalità necessarie".
Presidente
Ha chiesto la parola l'Assessore
all'Industria, Commercio e Artigianato, Mafrica.
Mafrica (PCI-PDS)
La presente convenzione prevede
alcune modifiche alle convenzioni in atto. Le modifiche sono le
seguenti: a fronte di un ampliamento degli occupati di 30, unità la
Conner richiede che ci sia un ampliamento dello stabilimento per
circa 1500 metri. C'è poi una seconda modifica che riguarda la
possibilità per la Conner di fare lavori che sarebbero stati a
carico dell'Amministrazione regionale e che la Conner si impegna a
fare direttamente, dietro corresponsione di un finanziamento, di un
mutuo.
Le opere accederanno alla proprietà regionale; questi lavori
rivestono carattere di urgenza, si tratta di trasformare una camera
da una classe 100 a una classe 10 in quanto a purezza dell'aria e
di installare una camera di demineralizzazione che richiederebbe,
se installata dalla Regione, tempi più lunghi.
Io propongo l'emendamento relativo alla possibilità di
riacquisto dei capannoni e delle aree che già era stato discusso in
occasioni precedenti per l'area ILSSA-Viola, vale a dire la
possibilità di riacquisto viene condizionata alla politica
industriale che riguarda l'area e alla delibera specifica del
Consiglio regionale.
Il punto e) della convenzione è sostituito dal seguente:
" e) Il punto 2.3 è così sostituito:
2.3 a consentire alla Conner Peripherals Europe S.p.a. di
acquistare, compatibilmente con i programmi di politica industriale
riguardanti l'area ex ILSSA-Viola, previa specifica deliberazione
del Consiglio regionale, gli immobili ad un prezzo pari al valore
di mercato, stabilito da apposita perizia da redigersi da una terna
di periti, di cui due nominati dalle parti ed il terzo dai primi
due o, in mancanza di accordo, dal Presidente del Tribunale di
Aosta. Dal valore di mercato del fabbricato verranno dedotte le
spese per gli interventi effettuati dalla Società ai sensi del
punto 1.7.2. della presente votazione".
Presidente
In attesa di avere le copie
dell'emendamento proposto dall'Assessore passiamo al punto
successivo. Torneremo più tardi su questo punto per la
votazione.
Oggetto n. 11883 in data 19 dicembre 1992:
Partecipazione della Regione al seminario di studi sul tema "Le
Alpi, patrimonio europeo", che avrà luogo a Torino in data 26 marzo
1993. Approvazione ed impegno di spesa.
Presidente
Chi intende prendere la parola su questo
argomento?
Se non ci sono richieste di intervento metterei a votazione
l'oggetto n. 11883.
Esito della votazione:
Presenti: 28
Votanti: 28
Favorevoli: 27
Astenuto: 1 (Maquignaz)
Il Consiglio approva.
Oggetto n. 193 in data 15 gennaio 1993: Prosecuzione di
incarico all'Università degli studi di Torino per la realizzazione
di una indagine sulla lotta microbiologica.
Presidente
Qualcuno intende prendere la parola su
questo argomento?
Se non ci sono interventi pongo in votazione l'oggetto n. 193.
Possiamo votare.
Esito della votazione:
Presenti, votanti, favorevoli: 28
Il Consiglio approva all'unanimità.
Oggetto n. 632 in data 29 gennaio 1993: Concessione di un
contributo di lire 10.500.000 allo Sci club Valgrisenche nelle
spese previste per l'organizzazione dei campionati italiani giovani
di biathlon in programma il 6 e 7 febbraio 1993. legge regionale
31/92. Approvazione ed impegno di spesa.
Presidente
Qualche Consigliere prende la parola?
No.
Possiamo dunque votare.
Esito della votazione:
Presenti: 29
Votanti: 29
Favorevoli: 29
Il Consiglio approva all'unanimità.
Oggetto n. 633 in data 29 gennaio 1993: concessione di un
contributo di lire 14.000.000 allo Sci Club Cervino nelle spese
previste per l'organizzazione di due gare Fis di slalom gigante
maschile in programma il 9 e 10 febbraio 1993. legge regionale
31/92. Approvazione e impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 647 in data 29 gennaio 1993:
Approvazione
ed impegno di spesa di lire 65.000.000 per l'istituzione di n.50
contributi di studio di lire 1.300.000 cadauno riservati a studenti
delle scuole secondarie ed a studenti universitari per la frequenza
di corsi di perfezionamento linguistico all'estero durante l'estate
1993.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 653 in data 29 gennaio 1993:
Approvazione
ed impegno di spesa di lire 24.600.000 per l'istituzione di
contributi di studio per corsi estivi di perfezionamento
linguistico riservati ad insegnanti di inglese e tedesco. Estate
1993.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Oggetto n. 794 in data 29 gennaio 1993:
Esecuzione in
economia diretta per il completamento dei lavori di adeguamento
all'impianto idro-termico-sanitario di porzione di fabbricato sito
in Aosta in via Matteotti n. 2 da destinare a corsi di
aggiornamento. Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Abbiamo ancora il primo punto che era
stato rinviato per l'emendamento dell'Assessore Mafrica. Tutti
hanno avuto l'emendamento? Qualcuno intende prendere la parola? Se
non ci sono interventi io proporrei la votazione sia con gli
emendamenti della Commissione sia con l'emendamento
dell'Assessore.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
La seduta è tolta ed è riconvocata per
le ore 16.00 di oggi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK