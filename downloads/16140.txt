Consiglio Regionale della Valle d'Aosta - Oggetto del Consiglio n. 2490 del 2 aprile 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2490 del 2 aprile 1997 - Resoconto
SEDUTA POMERIDIANA DEL 2 APRILE 1997
OGGETTO N. 2490/X Concessione di un contributo di lire
15.000.000 al Comitato del Carnevale di Doues per la confezione di
costumi mascherati, ai sensi della legge regionale 20 agosto 1993,
n. 69. Impegno di spesa.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 5
regolamenta l'assegnazione di contributi ai gruppi mascherati
storici e tradizionali;
Il signor Ezio Diémoz, presidente del Comitato del Carnevale di
Doues, ha presentato, con lettera in data 28 ottobre 1996, una
richiesta tendente ad ottenere un contributo a copertura delle
spese per la confezione di costumi mascherati tradizionali,
allegando copia delle fatture a documentazione della spesa
sostenuta per un totale di lire 30.039.947=, e inviando
successivamente in data 31 gennaio 1997 la documentazione
attestante la storicità del costume;
La Commissione, nominata dalla Giunta regionale con
deliberazione n. 10468 del 16 dicembre 1993, ai sensi dell'articolo
5, comma 3 della legge regionale 20 agosto 1993, n. 69, riunitasi
il giorno 17 febbraio 1997, ha confermato che il gruppo mascherato
"Il carnevale di Doues" soddisfa le condizioni necessarie per
essere considerato un gruppo mascherato tradizionale;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Il contributo può pertanto essere determinato nella misura del
50 percento della spesa ritenuta ammissibile e per un importo
complessivo non superiore a Lire 15.000.000, ai sensi dell'articolo
5 comma 2 della legge regionale 20 agosto 1993, n. 69;
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche assegnato ai Servizi Culturali dell'Assessorato della
Pubblica Istruzione;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare la concessione al Comitato del Carnevale di
Doues (P.I. 00197050075) di un contributo pari al 50 percento della
spesa, per un importo massimo di Lire 15.000.000 (quindicimilioni),
per la confezione di costumi mascherati tradizionali, ai sensi
dell'articolo 5 comma 2 della legge regionale 20 agosto 1993, n.
69;
2) di approvare ed impegnare la spesa di Lire 15.000.000
(quindicimilioni) con imputazione al capitolo 57260 del bilancio
della Regione per l'anno 1997 ("Contributi ad enti e ad
associazioni culturali ed educativi per manifestazioni ed
iniziative culturali e scientifiche") richiesta n. 1409, che
presenta la necessaria disponibilità di fondi;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK