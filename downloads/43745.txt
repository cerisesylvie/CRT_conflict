Consiglio Regionale della Valle d'Aosta - Oggetto del Consiglio n. 923 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 923 del 6 ottobre 2021 - Resoconto
OGGETTO N. 923/XVI - Interpellanza: "Valutazioni in merito
all'utilizzo futuro della piattaforma per la Carta del
docente".
Bertin (Presidente) -
Punto n. 28 all'ordine del giorno.
Per l'illustrazione dell'interpellanza, ha chiesto la parola la
consigliera Spelgatti, ne ha facoltà.
Spelgatti (LEGA VDA) -
Richiamata l'iniziativa discussa
nel Consiglio del 19 settembre 2019 in cui venivano affrontate
varie problematiche relative alla piattaforma per la Carta del
docente, carta elettronica con un bonus di 500 euro di cui
usufruiscono i docenti di ruolo delle scuole di ogni ordine e grado
per l'aggiornamento e la formazione, questo in base alla legge n.
107 del 13 luglio 2015, articolo 1, comma 121, in quanto la Valle
d'Aosta, unica Regione in Italia, non aderendo alla piattaforma
istituita dal MIUR, ha creato un programma regionale che tanti
problemi ha dato ai professori e segreterie dei vari istituti. Per
questo noi interroghiamo la Giunta per conoscere:
1) quali siano stati tutti i costi che la Regione ha dovuto
sostenere nei confronti di INVA S.p.A. per la realizzazione della
piattaforma in oggetto e quali per la gestione, compresi quelli del
personale, dal momento della realizzazione della piattaforma ad
oggi;
2) se sia stata fatta un'indagine, una conseguente stima di
massima delle ore di lavoro annuali che il personale delle
segreterie delle varie istituzioni scolastiche, nonché quello della
Sovrintendenza, debba dedicare per adempiere a tutte le procedure
richieste per tale misura;
3) se l'Assessore abbia valutato se sia conveniente proseguire
con la modalità suddetta e, in caso contrario, se intenda prendere
in considerazione la possibilità di intraprendere strade
alternative.
Presidente -
Per la risposta, ha chiesto la parola
l'assessore Caveri.
Caveri (VdA Unie) -
Sarò anodino per evitare di beccarmi
qualche insulto. La realizzazione della piattaforma è costata
26.293 euro più IVA, che sono 32.000 euro con il servizio di
assistenza, che ha avuto un valore iniziale di 1.440 euro più IVA,
sono uguali a un totale di euro 1.756,80, poi le darò la risposta,
perché altrimenti capisco che è difficile appuntare. La parte di
assistenza non coperta dalla quota iniziale prevista nel progetto è
stata pagata a parte nell'ambito della convenzione con INVA, in
pratica abbiamo pagato i singoli interventi di supporto per un
totale di 3.840 euro più IVA, per un totale di euro 4.684,80. Nel
2021, cioè per quest'anno, è stato definito un canone di assistenza
e manutenzione per un totale di euro 8.483,88. Prima
dell'applicativo tutti i controlli sulle rendicontazioni cartacee
erano fatti a mano con notevole perdita di tempo. Gli uffici non
sono stati in grado di darmi un impegno orario tra prima e dopo ma
il procedimento è nettamente cambiato. La digitalizzazione della
procedura ha permesso di rendere più agevoli i controlli e di
tutelare maggiormente chi effettua le varie operazioni considerato
che ogni accesso e ogni azione vengono tracciati in piattaforma.
Prima poteva capitare che ci fossero anche da parte delle
segreterie degli errori, oggi chi dà il
click
conclusivo è
proprio l'insegnante che se ne assume la responsabilità.
La rendicontazione, una volta chiusa dal docente, anche prima
del termine fissato del 31 agosto, permette alle segreterie di
effettuare subito il lavoro di verifica senza doverlo concentrare
nei giorni immediatamente successivi alla data di scadenza del 31
agosto. Gli insegnanti si sono abituati a spalmare di più il lavoro
e non farlo nell'ultimo momento. Anche per gli uffici della
Sovrintendenza agli studi il sistema permette di snellire i flussi
di lavoro ottimizzando i tempi e garantendo una maggiore
affidabilità dei controlli, infatti in precedenza, come già dicevo,
i dati venivano raccolti e trasmessi alla Sovrintendenza attraverso
le segreterie scolastiche che dovevano compilare manualmente dei
file
Excel
mentre ora il personale della Sovrintendenza può
accedere alle rendicontazioni centralmente evitando ulteriori
passaggi e agevolando il lavoro delle segreterie.
Un aspetto ancora da migliorare è quello relativo alla
comunicazione con i docenti, i quali preferiscono telefonare invece
di utilizzare la
mail
dedicata per informazioni o supporto
nella compilazione delle domande, quindi è vero che c'è una
concentrazione di lavoro per la Sovrintendenza nel periodo a
ridosso della rendicontazione. Bisogna ammettere che non tutti
hanno quella destrezza informatica che consente l'utilizzo di
piattaforme.
Vorrei ricordare che la legge regionale, peraltro lei lo sa,
destina al bonus un milione di euro di fondi regionali, pertanto il
controllo sulla spesa effettuata con questi fondi da parte della
Segreteria della Sovrintendenza va effettuato in modo attento e
rigoroso, si tratta di una cifra importante.
Come noto, la modalità di fruizione dell'importo di 500 euro che
è stata adottata a livello nazionale attraverso la Carta del
docente è stato oggetto di analisi fin dal 2018 infatti, ferme
restando le tipologie di spesa di cui al DPCM del novembre del
2016, il comma 2 dell'articolo 16 della legge regionale n. 18/2016
consente di utilizzare l'importo per l'acquisto di libri e di testi
anche in formato digitale, di corsi multimediali, di pubblicazioni,
di riviste comunque utili all'aggiornamento professionale, per
l'acquisto di
hardware
e
software
, per l'iscrizione
ai corsi di aggiornamento e di qualificazione delle competenze
professionali svolte da Università e centri di formazione
specializzati in Italia e all'estero, da enti accreditati presso il
Ministero dell'istruzione e dell'Università e della ricerca o
presso l'Amministrazione regionale e poi a corsi di laurea, di
laurea magistrale, specialistica o a ciclo unico inerente al
profilo professionale o ancora a corsi
post
-laurea o
Master
universitari inerenti al profilo professionale, poi
ci sono rappresentazioni teatrali, cinematografiche, ingressi ai
musei, mostre, eventi culturali e spettacoli dal vivo, nonché per
iniziative coerenti con le attività individuate nell'ambito del
piano triennale dell'offerta formativa delle scuole.
Le specificità introdotte dalla legge regionale n. 18/2016 non
hanno consentito all'Amministrazione di attivare una modalità di
fruizione dell'importo di 500 euro uguale a quella messa in atto
dallo Stato; si è ritenuto infatti che a livello regionale,
considerata la nostra posizione geografica e la particolarità
linguistica, potesse essere reso disponibile un applicativo
on-line
che consentisse ai docenti non solo di operare
presso gli enti esercizi registrati utilizzando, ad esempio, la
tessera sanitaria, ma anche di caricare la documentazione contabile
proveniente da enti ed esercizi situati al di fuori del territorio
regionale e soprattutto, particolarità rispetto alla situazione
nazionale, all'estero. A tre anni dall'introduzione dell'importo di
500 euro destinato al personale assunto a tempo indeterminato
attraverso le segreterie scolastiche coordinate dai capi servizio
di segreteria, sono stati rilevate informazioni e osservazioni
utili a consentire la realizzazione dell'applicativo non solo per
una migliore fruizione da parte del docente del bonus ma anche per
snellire le attività amministrative in capo alle segreterie. In
particolare nell'agosto del 2018 era stato mandato un questionario
a cui hanno risposto diciotto istituzioni scolastiche, cioè
praticamente solo una non ha inviato il questionario e, sulla base
di queste analisi, il Coordinatore del Dipartimento Innovazione e
Agenda digitale dell'epoca ha previsto una serie di elementi
migliorativi che consentissero la gestione diretta dell'importo di
500 euro utilizzato dai docenti per l'aggiornamento. In particolare
è stata richiesta la creazione di una piattaforma on-line
accessibile da parte dei docenti dotati d'identità digitale
certificata per accedere all'importo dei 500 euro.
Successivamente, anche a seguito delle segnalazioni relative
alla gestione e all'utilizzo dell'importo di 500 euro pervenute
alla Sovrintendenza da parte dei docenti delle segreterie, al fine
di migliorare le funzioni dell'applicativo, l'Amministrazione ha
redatto un
vademecum
con l'obiettivo non solo di fornire
informazioni chiare ai docenti destinatari del beneficio in
relazione all'utilizzo dell'importo, ma anche per uniformare
l'attività delle segreterie scolastiche nella fase del controllo
delle pezze giustificative presentate; tra l'altro, il controllo
viene effettuato dai revisori che ci sono all'interno delle scuole
ed è un passaggio molto delicato. Il vademecum è disponibile su
"scuole.vda.it" nella sezione "Docenti", sottosezione "Bonus 500
euro". Sul sito sono anche stati resi disponibili tre
tutorial
per supportare al meglio i docenti nell'utilizzo
dell'applicativo. Si ricorda poi, come dicevo precedentemente, che
c'è anche un indirizzo di posta elettronica dove docenti e
segreterie possono chiedere, come fanno anche al telefono, dei
chiarimenti.
Alla luce di quanto sopra riportato - e questa è la risposta
degli uffici, che mi hanno assicurato che la piattaforma funziona -
non si ritiene allo stato di optare per soluzioni diverse rispetto
a quella attuale ma eventualmente - e prendo l'impegno di ascoltare
il Responsabile delle segreterie e di riallacciare un rapporto
anche con quella parte di Sovrintendenza che se ne occupa - di
apportare delle semplici migliorie all'applicativo qualora
naturalmente si rendessero necessarie.
Presidente -
Per la replica, ha chiesto la parola la
consigliera Spelgatti, ne ha facoltà.
Spelgatti (LEGA VDA) -
Io la ringrazio, Assessore, per
l'impegno che ha preso di dialogare con i vari responsabili delle
segreterie e la invito però, per cortesia, anche ad ascoltare a 360
gradi e con mente aperta, anche perché questa situazione non deriva
da scelte sue, ma da scelte a monte, questo non significa che non
si possono fare delle valutazioni se le scelte sono state corrette
o meno, perché quello che mi viene rappresentato non da un soggetto
ma da molti soggetti, perché poi ho preso parecchie informazioni...
il quadro è molto più complicato di come lei ce lo rappresenta. Al
di là del fatto che solo ascoltando i costi ci rendiamo conto dei
soldi che sono stati spesi e di quello che costa ogni anno questo
tipo di servizio, i ritorni che ho sono di tutt'altra natura
rispetto già solo alla rendicontazione manuale, ma a monte c'è
ancora un problema perché abbiamo fatto delle scelte differenti
rispetto al quadro nazionale, al di là dei motivi per cui noi non
abbiamo potuto accedere alla piattaforma nazionale, le scelte che
poi abbiamo fatto sono comunque molto più complicate per le
segreterie rispetto alle modalità di fruizione che hanno gli
insegnanti e quindi il lavoro in meno che c'è per le segreterie
come avviene a livello nazionale.
Qui abbiamo speso moltissimo i soldi e abbiamo complicato la
situazione in una maniera incredibile. Tra l'altro, vedevo appunto
nel 2018 gli obiettivi dirigenziali: Dipartimento Sovrintendenza
agli studi, dotare il personale docente a tempo indeterminato delle
scuole della Regione, della Carta del docente per usufruire del
bonus formazione di 500 euro e specificatamente si diceva:
"agevolare i beneficiari del bonus di 500 euro nell'attività di
spesa e rendicontazione dell'importo e permettere
all'Amministrazione la tracciabilità delle spese effettuate tramite
l'attivazione di una Carta docente, ovvero l'ampliamento delle
funzionalità di quelle già in possesso: tessera sanitaria". Ora,
qui il quadro era molto più semplice perché, andando appunto in
linea con il modo di lavorare che hanno in tutto il resto d'Italia,
si prevedeva di fare qualcosa di più semplice... Si parla
dell'attivazione di una Carta del docente piuttosto appunto della
cosa ancora più semplice: quella del caricamento in tessera
sanitaria, ci saranno stati dei pro, ci saranno stati dei contro
certamente, come in tutte le situazioni, però così sarebbe stato
molto più semplice, perché, in realtà, il problema è che o noi
sulle segreterie aumentiamo moltissimo il personale, oppure non
possiamo continuare a oberare le segreterie di mille compiti perché
questa piattaforma con il bonus dei 500 euro che fa sì che tutto il
personale, per le spese che hanno diritto di fare, per le quali
quel bonus c'è, arrivi lì... e comunque, per poter già solo
caricare e far controllare tutte le spese sul personale delle
segreterie, c'è un lavoro immenso. Questo semplifica il lavoro alla
Sovrintendenza? Probabile, però carichiamo le segreterie e quindi
non si può pretendere da loro un lavoro di questo tipo, perché se
noi facciamo il calcolo - ed era lì la mia domanda, ed era chiaro
che era una domanda provocatoria - non solo dei costi vivi che noi
abbiamo sostenuto per fare la piattaforma, per mantenerla e tutti i
soldi che spendiamo ogni anno per l'assistenza per questa
piattaforma e a questo aggiungiamo le ore di lavoro che tutti i
vari soggetti coinvolti in questa operazione svolgono come
personale di segreteria per stare dietro a tutte queste cose:
caricare i dati, spulciare quello che va bene e quello che non va
bene, caricare e controllare tutta questa situazione... in realtà,
mi dicono che il lavoro è aumentato, è ancora peggiorato rispetto a
quello che c'era prima del cartaceo, ma, ripeto, ci sarebbero state
delle soluzioni più semplici rispetto comunque a quelle del
cartaceo... allora vuol dire che un problema ce l'abbiamo e che,
come purtroppo troppo spesso succede a noi, in realtà, invece che
semplificare, complichiamo le cose spendendo anche un sacco di
soldi.
Sono ben contenta che voglia sentire il personale delle
segreterie, però le chiedo gentilmente di ascoltare da loro, che
chiaramente sanno esporre la situazione molto meglio di quello che
posso fare io, esattamente tutto ciò che comporta questa scelta,
perché a un certo punto, se magari la scelta non è stata la
migliore, si può anche cercare di vedere di raddrizzare il tiro o
comunque di cambiare strada nel caso in cui dalle valutazioni
venisse fuori che magari altre soluzioni ci vengono a costare meno
e semplificano anche in quantità di costi di lavoro del
personale.
Presidente -
Considerata l'ora, propongo di sospendere i
lavori del Consiglio per la giornata di oggi e di aggiornarli a
domani alle ore 09:00.
---
La seduta termina alle ore 19:50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK