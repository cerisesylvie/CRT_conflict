Consiglio Regionale della Valle d'Aosta - Oggetto del Consiglio n. 2260 del 14 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
CASA DA GIOCO
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2260 del 14 luglio 2016 - Resoconto
OGGETTO N. 2260/XIV - Interpellanza: "Motivazioni
dell'inchiesta avviata dalla Procura della Corte dei conti sui
mutui accesi dalla casa da gioco di Saint-Vincent con la
Finaosta".
Rosset (Presidente) -
Per l'illustrazione del punto 30
all'ordine del giorno, ha chiesto la parola il Consigliere
Chatrian, ne ha facoltà.
Chatrian (ALPE) -
L'Assessore ci aveva informato in
Commissione qualche giorno fa durante un incontro sul bilancio, noi
avevamo già scritto, elaborato nero su bianco un'iniziativa su
questo tema.
La premessa: il 20 luglio 2012 il Governo regionale incarica
Finaosta di stipulare, nell'ambito della gestione speciale,
un'operazione di un grosso mutuo, per un importo di 50 milioni di
euro, a favore della casa da gioco; questo importo è stato poi
ridotto a 20 milioni per la deliberazione del Consiglio regionale
del 23 ottobre 2014.
Sempre il Governo regionale, il 20 settembre 2013, incarica la
società Finaosta di concedere al "Casino de la Vallée", nell'ambito
della gestione speciale, un ulteriore mutuo chirografario, senza
rischio per Finaosta, per un importo di 10 milioni. All'incirca un
anno dopo (8 agosto 2014), il Governo regionale va a rideterminare
il tasso di interesse da applicare al 3,28 per cento; il tasso
d'interesse applicato nei primi due mutui concessi alla casa da
gioco, se non erro, era del 6,56, quindi questa delibera ha
rideterminato il tasso del 50 percento, portandolo al 3,28.
Successivamente, entriamo nella nuova era del duetto
"amministratore unico più direttore generale Scordato", il 24
novembre 2015 l'amministratore unico e il direttore generale della
casa da gioco hanno trasmesso alla Regione un documento economico
finanziario contenente l'andamento trimestrale degli indicatori di
performance
, evidenziando una prima importante positiva
inversione di tendenza per quanto riguarda gli introiti. Nella
stessa nota al contempo evidenziano, però, di aver riscontrato una
situazione anomala per quel che concerne l'indebitamento a breve
con il sistema bancario. Dicono: "ci avete sì ridotto il tasso di
interesse, abbiamo con voi dei mutui accesi importanti e
impattanti, tutto questo crea degli oneri finanziari molto alti,
quindi vi rendiamo edotti della situazione". In più, evidenziano di
aver riscontrato una situazione anomala per quel che concerne
l'indebitamento a breve, per cui avrebbero bisogno di cassa.
La società infatti si trova costretta a operare massivamente
sulle aperture di credito bancarie, a oggi ammontanti a 26 milioni
di euro, con costi gestionali molto alti, così nella nota spiegano
la situazione all'azionista Regione e informano che è stato
valutato il documento economico finanziario della casa da gioco, in
particolare alla luce dei positivi indicatori di
performance
dell'ultimo trimestre. L'esposizione bancaria a breve termine
appare di dimensioni tali da esporre la società a rischio di
decisioni unilaterali di alcuni istituti bancari che, non dall'oggi
al domani ma di settimana in settimana, potrebbero
trancher
rompere i rapporti e pregiudicare le prospettive di positivo
sviluppo.
Inoltre, i tassi di interesse, pari al 3,28, applicati
all'operazione mutuo con Finaosta, ai sensi della richiamata
deliberazione, necessitano di essere aggiornati. Quindi c'è una
richiesta ulteriore all'azionista di rivedere i tassi, ritenuti
fuori mercato.
A fine dicembre 2015, l'amministratore unico e il direttore
della casa da gioco rappresentano la necessità di un intervento sul
piano finanziario di almeno 20 milioni di euro, da restituire a
medio termine a un tasso d'interesse sostenibile, comunque
inferiore a quello attualmente applicato da Finaosta.
Ritengono quindi, alla luce delle valutazioni finora esposte,
che le problematiche finanziarie della casa da gioco siano da
ricondurre innanzitutto a una criticità temporanea di cassa per far
fronte alla quale un mutuo a breve termine, come richiesto dalla
"Casino de la Vallée", costituisce la tipologia di soluzione più
adatta. Finaosta, insieme all'azionista di riferimento, decide che
questa potrà essere una delle soluzioni per rivedere il percorso
messo in campo negli ultimi quattro anni; di conseguenza valutano
fondamentale e imprescindibile il ruolo della casa da gioco per
Saint-Vincent, per l'intera regione, sia in termini di richiamo
turistico sia in termini di mantenimento dei livelli
occupazionali.
Ritengono però opportuno, per risolvere la situazione descritta,
e tenuto anche conto degli oggettivi segnali di ripresa registrati
dai ricavi nell'ultimo trimestre, nonché del significativo
contenimento dei costi prospettato dalla società, di:
accordare alla casa da gioco, per il tramite di Finaosta, in
gestione speciale, un mutuo integrativo di 20 milioni di euro della
durata di ventiquattro mesi rinnovabile per ulteriori ventiquattro
mesi, quindi quattro anni, al tasso dell'1 percento;
adeguare all'1 percento i tassi di interesse applicati ai mutui
già sottoscritti, rinegoziando praticamente il percorso venuto
quattro anni fa, a metà 2012, quando l'azionista aveva deciso di
mettere mano al portafoglio e finanziare la nuova società.
Siamo venuti a conoscenza del fatto che la Procura della Corte
dei conti della Valle d'Aosta ha disposto l'acquisizione dei
contratti dei mutui accesi con Finaosta, chiediamo pertanto
all'Assessore competente di conoscere le motivazioni alla base
dell'inchiesta avviata dalla Procura della Corte dei conti della
Valle d'Aosta sui mutui accesi dalla casa da gioco di Saint-Vincent
con Finaosta e quali valutazioni intenda esprimere in merito.
(
Dalle ore 17:40 assume la presidenza il Vicepresidente Marco
Viérin
)
Viérin M. (Presidente) -
Ha chiesto la parola l'Assessore
Perron, ne ha facoltà.
Perron (UV) -
La Procura della Corte dei conti ha
richiesto di trasmettere la documentazione che lei già citava
nell'interpellanza; la suddetta documentazione è stata inviata alla
Procura con lettera in data 22 febbraio 2016 e nella nota con la
quale la Procura fa richiesta dei documenti, non è esplicitato
nulla di più in riferimento alle motivazioni della richiesta;
quindi non essendo note le motivazioni dell'accesso agli atti
avanzata dalla Procura, non mi è possibile esprimere alcuna
valutazione nel merito della stessa.
Presidente -
Ha chiesto la parola il collega Chatrian, ne
ha facoltà.
Chatrian (ALPE) -
Chiediamo ufficialmente, nel momento in
cui dovesse ricevere qualche lettera, segnalazione, documento da
parte della Procura, se gentilmente può farsi carico, tramite il
Presidente della II Commissione o IV - veda lei, penso la II dal
punto di vista contabile - la possibilità di avere la
documentazione in essere, in modo da pervenire a conoscenza di
tutto ciò.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK