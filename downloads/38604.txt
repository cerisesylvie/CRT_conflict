Consiglio Regionale della Valle d'Aosta - Oggetto del Consiglio n. 2117 del 24 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Presidio ospedaliero
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2117 del 24 maggio 2016 - Resoconto
OGGETTO N. 2117/XIV - Interrogazione a risposta immediata:
"Risoluzione della problematica riguardante le richieste di
trasferimento degli infermieri della Centrale unica del soccorso e
del Pronto soccorso".
Viérin M. (Presidente)
- Punto n. 3.01 dell'ordine del
giorno. La parola al collega Cognetta.
Cognetta (M5S) -
Questa interrogazione è nata
esclusivamente per avere dei chiarimenti rispetto all'incontro
avvenuto nel pomeriggio del 13 maggio tra le organizzazioni
sindacali, i rappresentanti dell'Usl e il Governo regionale. Data
la situazione che c'è all'interno del Pronto soccorso e del 118
rispetto alle numerose richieste di trasferimento e avendo visto
sui giornali che non c'è stata traccia di ciò che riguarda questa
parte, mentre si è parlato di questioni più tecniche relative ai
sindacati, sono qui a chiedere al Governo se le problematiche
relative al famoso discorso di incompatibilità ambientale creatosi
all'interno di questi servizi è stato risolto o sarà risolto e in
che modo. Chiedo pertanto al Governo di dare delucidazioni e
chiarimenti rispetto a questa parte.
Presidente -
La parola all'Assessore Fosson.
Fosson (UV) -
Le ragioni di quell'incompatibilità
ambientale che hanno portato alle domande di trasferimento dei 35
infermieri sono state tutte affrontate nell'incontro del 13 maggio
dal Presidente della Giunta, dall'Assessore (quindi il Governo) e
dall'azienda presente tramite il suo Direttore generale, il
Direttore del Dipartimento, nonché i sindacati. Questa riunione è
stata convocata da quando il tavolo precedente non si era più
riunito e prima che queste domande arrivassero. Sono state tutte
affrontate, soprattutto le modificazioni organizzative del Dera che
avevano portato a questa incompatibilità ambientale e che non erano
state accettate dal personale. Le indicazioni date dal Governo sono
state condivise da sindacati e azienda e, in particolare: la
turnazione solo su adesione volontaria del dipendente, il
ripristinare i turni di 12 ore del personale tecnico già da giugno,
nonché una verifica dell'organico per un'eventuale integrazione
degli infermieri.
Per quanto riguarda le altre osservazioni, l'azienda mi ha fatto
pervenire questa nota in cui dice che "i responsabili delle
strutture complesse e semplici del Dera (i coordinatori) sono stati
richiamati dall'azienda a prendere più direttamente in carico
l'applicazione delle indicazioni sopracitate. Per la gestione delle
problematiche residuali di ordine personale e relazionale l'azienda
s'impegna nella Direzione sanitaria generale di prenderla in carico
e gestirla al più presto nel rispetto delle disposizioni".
In particolare sarà sottoscritto questo impegno da tutte le
parti in questi giorni e sono ricominciati i tavoli di confronto
tra la Direzione dell'azienda, che ne è responsabile, e tutto il
personale presente in tali servizi.
Presidente -
La parola al collega Cognetta.
Cognetta (M5S) -
Avete riaperto un tavolo di confronto e
la cosa mi fa estremamente piacere. Io spero di non ricevere più
email come questa, nella quale si comunica per esempio che "più
volte sono stati segnalati casi di abusi psicologici, angherie nei
confronti di persone non ancora assunte da parte dei dirigenti;
molti infermieri e Oss si sono licenziati; molti sono stati
minacciati del non rinnovo contrattuale. All'interno del
Dipartimento regna la consapevolezza di non riuscire a dimostrare
tutto ciò, perché l'intenzionalità, la consapevolezza e la
sistematicità da parte dei dirigenti fa sì che quando compiono
queste azioni le facciano da soli, chiuso in una stanza con il
lavoratore". Lei sa benissimo di cosa stiamo parlando. Io spero
che, al di là del tavolo, il problema venga risolto in maniera
efficace, efficiente e soprattutto rapida.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK