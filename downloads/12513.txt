Consiglio Regionale della Valle d'Aosta - Oggetto del Consiglio n. 3429 del 20 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3429 del 20 maggio 1992 - Resoconto
OGGETTO N. 3429/IX Comunicazioni in merito alla petizione per
la realizzazione di una variante all'uscita del tunnel stradale
previsto in località Faverge della frazione Signayes.
Presidente
Vi è una richiesta per una mozione d'ordine
da parte dell'Assessore alla Sanità e Assistenza sociale,
Beneforti.
La parola all'Assessore alla Sanità e Assistenza sociale,
Beneforti.
Beneforti (DC)
Per quanto riguarda il punto 24, per la
realizzazione di una variante all'uscita del tunnel stradale
previsto in località Faverge della frazione Signayes, ho parlato
con il Presidente della Giunta telefonicamente e mi ha detto di non
essere in grado di confermare la data del suo rientro in Valle.
Allora, ho parlato con la Società Autostrade che mi ha
confermato che la situazione resterà immutata fino al nuovo
incontro entro una decina di giorni.
Presidente
La parola al Consigliere Rollandin.
Rollandin (UV)
C'è la scadenza dei 60 giorni, ma,
rispetto a questa, che intenzioni si hanno?
Presidente
Parola all'Assessore alla Sanità e
Assistenza sociale, Beneforti.
Beneforti (DC)
Venerdì scadeva la consegna dei terreni
all'azienda che poteva iniziare i lavori. L'inizio dei lavori verrà
ritardato di una decina di giorni: il tempo utile per incontrarsi e
parlare. Pertanto la Società Autostrade non consegnerà i terreni
alla Società: tutto resterà com'è adesso. Si gioca a bocce ferme
fino a che non si è discusso.
Presidente
La parola al Consigliere Voyat.
Voyat (UV)
Qui non è questione di buona volontà o di
parola o di assicurazioni. Il 25, mi sembra, scadono i termini per
la presentazione dei ricorsi al TAR sugli espropri dei terreni e
non sono ancora presentati. Allora, a questo punto, bisognerebbe
che ci si contatti prima di quella data.
Presidente
La parola all'Assessore alla Sanità e
Assistenza sociale, Beneforti.
Beneforti (DC)
Ho voluto comunicare ufficialmente al
Consiglio il mio intervento in assenza del Presidente della Giunta,
al quale ho chiesto quando poteva essere qui per rispondere a
questa petizione e mi ha detto che non lo sapeva, perché la
situazione a Roma non è delle più idilliache. Allora io ho
contattato la Società Autostrade, siccome i rappresentanti di
Signayes avevano il problema della consegna, che scadeva venerdì,
dei terreni all'Impresa che avrebbe così potuto iniziare i lavori.
La Società Autostrade mi ha assicurato che, per un certo periodo di
tempo, la consegna può non avvenire. Mi sembrava, quindi, di aver
risolto il problema.
Non ho potuto né fare né ottenere di più.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK