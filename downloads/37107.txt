Consiglio Regionale della Valle d'Aosta - Oggetto del Consiglio n. 978 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 978 del 27 gennaio 2015 - Resoconto
OGGETTO N. 978/XIV - Interrogazione: "Individuazione di
disposizioni sanzionatorie per l'utilizzo di elicotteri non
rispettosi delle norme tecniche previste per il sorvolo del
territorio regionale".
Presidente -
Per la risposta, la parola all'Assessore
Bianchi.
Bianchi (UV)
- Grazie Presidente.
Beh, intanto, rispetto all'interrogazione presentata dai
colleghi, fornirò una risposta complessiva per quanto riguarda i
punti 1 e 2, quindi nello specifico:
"se corrisponde al vero che
l'elicottero di cui in premessa non possiede le specifiche tecniche
ammesse per il volo sul territorio regionale"
e
"se, in caso
affermativo, sono già state avviate le procedure di diffida per
impedire che l'elicottero possa sorvolare il territorio
regionale"
, a seguito di verifiche effettuate presso la società
Pellissier Helicopter, non risulta allo stato attuale nessun
elicottero Augusta - Bell AB 212 fra quelli di proprietà della
società stessa. La società Pellissier precisa che l'aeromobile in
questione ha fatto tappa presso la sede della società per motivi
commerciali e non per eseguire lavori o attività sul territorio
regionale. Ringrazio la società per la collaborazione data e le
informazioni forniteci, tenuto conto del fatto che le società
private ben possono acquistare gli elicotteri che ritengono utili e
necessari in base alle loro valutazioni senza richiedere
autorizzazioni alla Regione, così come non sussiste l'obbligo di
controllo da parte della Regione medesima sull'acquisizione di
apparecchi di società private, in ogni caso le fornirò la
documentazione che ci ha fornito la società. Vorrei permettermi di
ricordare e sottolineare che la legge regionale 15 del 1998 detta
disposizioni per le attività di servizio di trasporto di passeggeri
o cose, escludendo esplicitamente altri tipi di volo, come, ad
esempio, quelli di soccorso, di addestramento, per attività
didattico-sportive, eccetera.
Per quanto attiene invece al punto 3, ossia
"se è in fase di
rivisitazione alla legge regionale n. 15 del 1988 relativamente
all'individuazione dell'impianto sanzionatorio"
, non leggo il
quadro sanzionatorio previsto nella legge regionale, l'ho già fatto
in quest'aula più volte. Posso dire però che, circa la
rivisitazione della legge, vista la complessità dell'argomento,
soprattutto le ricadute su molteplici comparti regionali:
turistico, produttivo, lavorativo, sportivo, eccetera, gli uffici
regionali competenti, in particolare l'Assessorato del territorio e
dell'ambiente, l'Assessorato dell'agricoltura e delle risorse
naturali e l'Assessorato del turismo hanno già avuto degli incontri
al fine di individuare dal punto di vista tecnico eventuali
proposte utili a migliorare l'impianto normativo. Grazie.
Presidente
- Per la replica, la parola al Consigliere
Guichardaz.
Guichardaz (PD-SIN.VDA)
- Intanto grazie per questo suo
scrupolo di approfondimento, che mi pare di aver capito abbia fatto
chiedendo direttamente a Pellissier, quindi ovviamente Pellissier
vi ha dato un'informazione che non possiamo che prendere corretta,
che intendere corretta. Il motivo della nostra interrogazione era
dovuto ad una polemica che è nata sulle pagine di
Facebook
a
seguito di un
post
della Pellissier, in cui Pellissier
fotografava questo Bell 212, oggi ci dice che non è un Augusta
Bell, ma è un Bell 212, voglio dire, probabilmente non è stato
costruito su licenza dell'Augusta, ma poco cambia rispetto ai
parametri, diciamo, di qualità di quest'aeromobile, quindi lei non
ha detto che non corrisponde alle specifiche che sono state
denunciate da questo Signore, da questo Marco Jans. Il discorso
quindi è che su
Facebook
compare una foto sul sito della
Elicotteri Pellissier, in cui si dice:
"si parte"
, centinaia
di commenti, qualcuno che si offre anche di fare da meccanico, di
andare a guidarlo, di partecipare, lei oggi ci dice che
"si
parte"
, significa che arriva e parte, cioè che non è un
aeromobile della Pellissier, è un aeromobile che è transitato per
caso ad Aosta e che ha scatenato tutto un dibattito. Benissimo,
vuol dire che noi teniamo in considerazione questa cosa e prendiamo
atto del fatto che la Pellissier non ha in dotazione un elicottero
che non corrisponde ai requisiti previsti dalla legge. Questa è una
prima risposta.
L'altra questione rispetto alla legge...noi abbiamo già
evidenziato il problema, la legge prevede che la Valle d'Aosta sia
territorio in cui non è possibile trasvolare con elicotteri che non
siano a norma, rispetto ai requisiti che voi in Regione, attraverso
una legge regionale, avete fissato, che sono i requisiti propri del
volo silenzioso. Chiediamoci perché avete fatto una legge che
prevede che la Valle d'Aosta debba essere territorio sul quale non
possono volare aerei non silenziosi...evidentemente avevate le
vostre motivazioni, che io condivido, è un territorio delicato da
un punto di vista anche faunistico, da un punto di vita di
equilibri del territorio stesso. Non è la pianura padana o non sono
neanche territori dove l'eventuale rumore in alta quota o
l'eventuale spostamento anche di masse d'aria può non determinare
nulla. Abbiamo stabilito con legge regionale che gli elicotteri in
Valle d'Aosta devono avere quei requisiti, ma, guarda caso, non
esiste un impianto sanzionatorio, cioè avete messo sanzioni per
altre situazioni, ma non per la violazione del divieto di volo
silenzioso. Lei l'altra volta, Assessore, ci aveva garantito che la
questione sarebbe stata risolta in sede legislativa, io avevo
presentato degli emendamenti, non li ho presentati direttamente in
aula, perché contavo che voi, attraverso i vostri tavoli tecnici,
avreste risolto la questione, mettendo finalmente una sanzione per
una situazione che va avanti da quasi un decennio, cioè voi da
quasi un decennio avete una legge che impone il volo silenzioso,
non avete le sanzioni, avete un Corpo forestale che non è in grado
di dare delle direttive, poi anche lì ne parliamo...per quale
motivo non è possibile fare un'ordinanza ai sensi del 650 del
Codice di procedura penale, quando questa legge, copiata di sana
pianta nel suo impianto dalla legge provinciale del Trentino, è
anche una legge di protezione della salute in termini generali?
Siccome il 650, cioè l'ordinanza da parte dell'autorità competente
integra anche le ordinanze per motivi di salute, io non capisco per
quale motivo la forestale, che è a conoscenza dei voli non ammessi
sul territorio, dei voli con tecnologie non ammesse, non si
preoccupa di fare delle ordinanze dei dinieghi di volo. Questo è il
primo discorso.
Oggi peraltro apprendiamo che questo non è un elicottero della
Pellissier, siamo contenti, qualora Pellissier dovesse comprarsi un
elicottero del genere, sappia che deve fare una convenzione se lo
utilizzerà per il servizio di eliski con i Comuni e nella
convenzione è scritto che gli elicotteri devono essere a tecnologia
silenziosa e quell'articolo, l'articolo 3...è sanzionato.
Presidente
- Grazie. Colleghi, allora, come da accordi,
sospendiamo il Consiglio fino alle 11,30 per permettere la
partecipazione alle celebrazioni del Giorno della memoria.
Si dà atto che la seduta è sospesa dalle ore 10,53 alle ore
11,40.
Follien (Presidente)
- Colleghi, riprendiamo i lavori.
Siamo al punto 9 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK