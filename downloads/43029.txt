Consiglio Regionale della Valle d'Aosta - Oggetto del Consiglio n. 479 del 7 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 479 del 7 aprile 2021 - Resoconto
OGGETTO N. 479/XVI - D.L. n. 19: "Sospensione della quota
capitale delle rate di mutui agevolati previsti da leggi regionali
a sostegno di famiglie, lavoratori e imprese, in relazione
all'emergenza epidemiologica da COVID-19. (Reiezione di tre ordini
del giorno)".
Bertin (Presidente) -
Punto 7 dell'ordine del giorno.
Sono stati depositati due emendamenti da parte della
Presidenza della Regione e tre ordini del giorno, due da parte
della Lega e uno da parte del gruppo Pour l'Autonomie.
Il
relatore di questa legge è il consigliere Rosaire che si è già
prenotato e a cui passo la parola per la relazione.
Rosaire (UV) -
Il disegno di legge che ci troviamo ad
analizzare oggi prosegue il cammino già intrapreso con la legge n.
4 del 25 marzo dello scorso anno, voluta per sostenere, mantenere e
mettere al riparo i redditi delle famiglie, dei lavoratori e delle
aziende locali dall'effetto negativo dell'emergenza epidemiologica
da Covid-19. La precedente norma, infatti, varata sul diffondersi
della prima ondata della pandemia, aveva voluto anticipare il
possibile stato di insolvenza in cui molti soggetti avrebbero
potuto trovarsi, sospendendo la restituzione della quota capitale
dei mutui agevolati contratti con la finanziaria regionale Finaosta
o con le banche convenzionate. Lavoratori dipendenti, lavoratori
autonomi e aziende avevano quindi potuto posticipare di dodici mesi
il pagamento delle scadenze mutui comprese nel periodo 1° maggio
2020 - 30 aprile 2021. Alla vigilia dello scadere della suddetta
sospensione la grave situazione sanitaria ed economica si è
ulteriormente aggravata e pertanto la maggioranza politica che
governa la nostra regione, per il tramite della Giunta regionale,
ha ritenuto utile, doveroso e improcrastinabile presentare in data
22 marzo un nuovo disegno di legge, con l'intento di dare ancora
sostegno alle famiglie e alle aziende valdostane.
Gli articoli che compongono la legge n. 19 sono tre e nella loro
enunciazione vengono esplicitate le disposizioni e quali soggetti
possano aderirvi. La ripresa del versamento delle rate - è
l'articolo predominante all'interno di questa legge - sarà
posticipata di ulteriori diciotto mesi e quindi nel periodo 1°
maggio 2021 - 31 ottobre 2022 e potrà riguardare lavoratori
subordinati che abbiano subito cessazioni involontarie del rapporto
di lavoro a tempo indeterminato, cessazioni involontarie del
rapporto di lavoro a tempo determinato, sospensione o riduzione
dell'orario di lavoro pari al 20 percento dell'orario complessivo.
Sono inoltre compresi i lavoratori autonomi che abbiano subito
riduzione del volume di affari del 33 percento nel periodo di
riferimento 1° marzo 2019 - 29 febbraio 2020. Inoltre, ci sono le
aziende che possono aver subito riduzione del volume d'affari del
33 percento nel periodo 1° marzo 2019 - 29 febbraio 2020.
Sono stati inseriti in questa nuova norma due elementi di
novità, che hanno recepito l'esigenza di rendere più efficace la
norma stessa. È stata introdotta quindi la possibilità di
sospensione del mutuo anche per le aziende costituitesi dopo il
2019 e quindi prive di quella storicità richiesta per l'analisi del
calo di fatturato. È stata inoltre prevista la possibilità di
allungare di ulteriori cinque anni, al termine del periodo di
sospensione, la durata del piano di ammortamento del debito
contratto.
Dovendo far rientrare la presente legge nel settore normativo
bancario europeo, a cui anche Finaosta deve adeguarsi e per non
dover sottostare alla disciplina che regolamenta gli aiuti di
Stato, non potranno più aderire alla sospensione del mutuo quei
soggetti o aziende le cui posizioni debitorie risultino di credito
deteriorato a far data dal 29 febbraio del 2019. Questo passaggio
che fa riferimento all'articolo 2 comma 8 è stato ampiamente
dibattuto durante la Commissione, poiché aveva provocato
perplessità da parte di alcuni commissari. Come già anticipato la
norma all'esame oggi ha dovuto prendere atto, oltre che di quanto
disciplinato a livello europeo, anche del fatto concreto che
Finaosta non disponga di fondi infiniti e quindi tutto quanto possa
essere ricompreso nei crediti cosiddetti deteriorati provochi gravi
vincoli di bilancio, tra i quali quelli di dover incrementare i
fondi di riserva con gli importi a rischio di mancata restituzione.
Tecnicamente vengono accantonate inizialmente quote percentuali a
rischio, quote che però possono arrivare fino al 100 percento in
casi di situazioni di grave stato di insolvenza. Con questo
meccanismo si rischierebbe di bloccare anche quei finanziamenti che
potrebbero essere erogati seguendo il principio dei fondi di
rotazione, quindi il fatto di poter mettere denaro definiamolo
fresco ancora sul mercato, a fronte però di una restituzione di
quanto già erogato precedentemente.
Questo disegno di legge è il secondo atto messo in campo in
questa legislatura a sostegno del mondo del lavoro e della
popolazione valdostana dopo quello varato per i lavoratori
stagionali e anticipa una terza manovra, che destinerà non meno di
50/60 milioni di euro per un ulteriore contenimento alla grave
situazione economica.
A seguito del parere favorevole unanime già espresso dalla II
Commissione consiliare, confidiamo che anche oggi il Consiglio
voglia licenziare la suddetta proposta di legge all'unanimità.
Presidente -
Grazie consigliere Rosaire per la relazione
e con l'illustrazione della stessa apriamo la discussione generale.
Qualcuno vuole intervenire in discussione generale? Non vedo delle
richieste, pertanto chiudo la discussione generale. Vi sono delle
repliche da parte del Governo regionale? Se non vi sono delle
repliche possiamo... consigliere Marguerettaz, ne ha facoltà.
Marguerettaz (UV) -
Solo una mozione. Essendo il
Consiglio in parte in presenza, in parte in remoto, la
presentazione da parte dell'Assessore degli emendamenti viene fatta
durante l'esposizione degli articoli o in questo momento?
Presidente -
Come preferisce intervenire.
Marguerettaz (UV) -
Perché il collega Marzi mi ha mandato
un messaggio dicendo: "ditemi quando intervenire", perché bisogna
solo mettersi d'accordo per la gestione.
Presidente -
Come preferisce: se vuole farlo in questo
momento può illustrarlo adesso, oppure nel momento in cui
affrontiamo l'articolo 1 nel quale sono presenti i due emendamenti
presentati dal Governo. Gli ordini del giorno vanno trattati in
precedenza, ovviamente.
Marguerettaz (UV) -
Presidente, era solo per avere il
quadro, perché immagino adesso si discutano gli ordini del giorno
prima di passare alla votazione. Quindi se l'assessore Marzi
intervenisse adesso, noi avremmo il quadro della norma con gli
emendamenti, dopodiché passiamo alla discussione degli ordini del
giorno come proposto.
Presidente -
Va bene. L'assessore Marzi, a cui passiamo
la parola, interviene in fase di replica e nell'occasione illustra
anche gli emendamenti, così li diamo come già illustrati nel
momento in cui si affronterà l'articolato. Passo, pertanto, la
parola all'assessore Marzi.
Marzi (AV-SA) -
L'emendamento 1 è finalizzato a meglio
specificare i requisiti previsti dall'articolo 1 comma 3 del
disegno di legge inserendo un comma 3bis, con riferimento
all'ipotesi in cui, pur non essendovi coincidenza tra la parte
mutuataria e il gestore dell'attività finanziata, entrambi sono
riconducibili al medesimo centro di interessi economici, stanti i
reciproci rapporti di controllo. In particolare l'emendamento
prevede che, con riferimento ai mutui erogati per l'acquisto di un
immobile aziendale o per l'acquisto di partecipazione nella società
proprietaria dell'immobile aziendale o che gestisce l'azienda di
cui l'immobile fa parte, la riduzione del volume d'affari può
essere computata tenendo conto del volume di affari anche
dell'impresa che non è parte mutuataria, benché riconducibile
all'unico soggetto portatore di interessi economici, sia per la
società, sia per le persone fisiche. Rientrano così nell'ambito di
applicazione delle sospensioni il mutuatario proprietario
dell'immobile aziendale o che gestisce l'azienda di cui l'immobile
fa parte, sia nel caso in cui il controllo sia detenuto dalla parte
mutuataria sia, viceversa, nel caso in cui il controllo sia
detenuto dal gestore.
Questo era un emendamento che avevamo anticipato anche in
occasione di presentazione del disegno di legge alla II Commissione
e che poi abbiamo fornito due settimane fa ed è anche frutto di una
serie di richieste che sono arrivate da buona parte del mondo
imprenditoriale, rispetto a una tematica e a una fattispecie molto
presente soprattutto nel mondo ricettivo turistico.
Il secondo invece è un emendamento che fondamentalmente, in
linea con la presentazione del disegno di legge, come tra l'altro
richiamato - e lo ringrazio - dal collega Rosaire, dà la
possibilità di recuperare tre giorni in più per poter ricevere le
domande da parte dei soggetti che decideranno di chiedere la
moratoria oggetto del disegno di legge 19.
Presidente -
Possiamo a questo punto passare agli ordini
del giorno collegati a questo disegno di legge. Gli ordini del
giorno, come detto in precedenza, sono tre, due da parte della Lega
e uno da parte del gruppo Pour l'Autonomie. Qualcuno si prenota per
illustrare l'ordine del giorno n. 1, "Misure a sostegno dei
soggetti esclusi"? Consigliere Aggravi per l'illustrazione, ne ha
facoltà.
Aggravi (LEGA VDA) -
Questo ordine del giorno parte da
una considerazione che tra l'altro il relatore della legge ha
giustamente fatto. È uno di quei punti che nel corso della
trattazione in Commissione è stato oggetto di approfondimento da
parte di un po' tutti i commissari e anche di una richiesta di
delucidazioni dal punto di vista dell'ampiezza del fenomeno
all'Assessore.
Come è stato detto questo disegno di legge purtroppo non
comprende tutta una serie di soggetti che, come cita la stessa
legge, riguardano appunto posizioni debitorie classificate
dall'intermediario finanziario concedente come credito deteriorato
alla data del 29 febbraio 2020, che continuino a presentare il
medesimo stato alla data di presentazione della domanda. Come
sappiamo e come è già stato detto, la normativa bancaria e i suoi
aggiornamenti sono notevolmente stringenti per quelle che sono le
misure da poter applicare a soggetti che sono in difficoltà, a
imprese che sono in difficoltà in particolare, ed effettivamente
qua si citano quelle realtà che erano sostanzialmente in
difficoltà, in questo stato, prima dell'avvento della pandemia.
Richiamiamo però le disposizioni, che in parte sono anche già
state oggetto di una prima discussione anche informale che è
avvenuta al di fuori dell'aula, relativa a quelli che sono gli
orientamenti sugli aiuti di Stato, che ovviamente non coinvolgono
questo disegno di legge, che riguarda principalmente le cosiddette
aziende
in bonis
, quegli aiuti di Stato che l'Unione Europea
del 2014, a favore e per il salvataggio e la ristrutturazione di
imprese non finanziarie in difficoltà, che a fronte dell'evento
pandemico sono stati prorogati fino al 2023. Oggetto principale di
questi orientamenti è stata quella proposta di legge presentata dal
nostro gruppo che va a modificare la legge n. 17 del 2007, quella
degli interventi regionali a favore delle imprese in difficoltà,
che però ha un percorso che deve coinvolgere le autorità
comunitarie e che avrà uno
step
più lungo, soprattutto
perché l'orizzonte è quello non legato direttamente all'evento
pandemico, ma alla definizione di uno strumento che possa rimanere
valido, a questo punto, fino al 2023, quando l'Unione Europea
rivedrà appunto gli orientamenti per definire le modalità di aiuto
delle imprese finanziarie in difficoltà.
Questo ordine del giorno vuole cercare di dare una risposta a
tutte queste realtà, queste imprese, che non potranno usufruire dei
benefici del disegno di legge n. 19. Chiediamo un'impegnativa al
Governo regionale per dar corso con urgenza a una valutazione di
fattibilità per un ulteriore intervento di sostegno a quelle
attività che a oggi risultano essere ancora operative. Perché
ricordiamo che il fatto di essere classificate "credito
deteriorato" non necessariamente determina il fatto che l'impresa
non sia operativa, anzi, ci sono tutta una serie di realtà che
stavano espletando dei piani di rientro, degli accordi che sono
fino adesso
in itinere
e che lavorano a tutti gli effetti,
ma classificate dalla finanziaria regionale come crediti
deteriorati, ai sensi della normativa di riferimento delle
disposizioni comunitarie in materia di sostegno alle imprese non
finanziarie in difficoltà. Un intervento che ovviamente va a
rientrare all'interno del perimetro dell'emergenza Covid-19, cioè
costruire un nuovo intervento che non vada a inficiare il percorso
di quello del disegno di legge 19 di cui, come abbiamo già fatto in
Commissione, il nostro gruppo voterà sia il testo madre sia gli
emendamenti, ma un nuovo intervento che ai sensi della normativa
sugli aiuti di Stato possa beneficiare anche di un percorso più
rapido da parte dell'Unione Europea, proprio perché si insedia
all'interno del percorso, o meglio di quei provvedimenti anti-Covid
che varie altre Regioni e anche noi abbiamo già approntato.
L'impegnativa prevede anche la presentazione, in caso di esito
positivo della valutazione condotta, di un disegno di legge
dedicato che ovviamente andrà a considerare soltanto quelle realtà
che sono classificate non soltanto deteriorate, ma come imprese in
difficoltà.
Ripeto, questa è una proposta più di natura tecnica che di
natura politica. Io mi auguro che ci sia una impegnativa non
soltanto da parte del Consiglio, ma soprattutto da parte del
Governo per poter approfondire questo aspetto, onde evitare che chi
stava rispettando gli accordi presi con la finanziaria e
soprattutto un percorso di ristrutturazione che in molti casi si
stava rilevando positivo, oggi possa vedere terminata questa
possibilità e finire in un baratro che sinceramente non auguriamo a
nessuno.
Presidente -
Ricordo brevemente le modalità di
discussione dell'ordine del giorno. Oltre all'illustrazione da
parte dei proponenti, c'è l'intervento del Governo regionale e
successivamente di un consigliere per gruppo. Il Governo regionale
vuole intervenire? Non vedo richieste da parte del Governo
regionale, per l'intervento come gruppo il consigliere
Marguerettaz.
Marguerettaz (UV) -
Non per sostituirmi al Governo
regionale, ma semplicemente perché l'assessore Marzi e il
Presidente della Regione sono collegati via Internet e la gestione
degli interventi ha sicuramente dei limiti. Quello che andrò a dire
sostanzialmente è quello che è emerso durante le audizioni in II
Commissione.
Quanto ha rappresentato il collega Aggravi è assolutamente in
linea con gli impegni che si è assunto in Commissione l'assessore
Marzi. Solo per chiarire, anche nei confronti di chi ci ascolta:
questo disegno di legge che ci consente di sospendere il pagamento
delle rate dei mutui non ha una valenza per gli aiuti di Stato, nel
senso che questa sospensione non va ad assorbire né i
de
minimis
né altri parametri, perché è stato costruito proprio
per evitare tutta una serie di lungaggini e per dare subito una
risposta.
Dalla discussione in Commissione è emerso chiaramente che per
intervenire nei confronti di quelle aziende che si trovavano in
difficoltà e che, come è stato anche anticipato nella presentazione
della mozione, possono avere dei piani di rientro e stanno cercando
di assolvere alle loro obbligazioni, vi è una necessità di un
progetto di legge e degli approfondimenti molto più importanti. Che
cosa sarebbe accaduto se avessimo condizionato il disegno di legge
all'inserimento di queste norme? Probabilmente avremmo approvato
questo disegno di legge dopo aprile, quindi dopo la scadenza delle
rate, e senza la sospensione queste probabili insolvenze sarebbero
addirittura aumentate: ecco perché bisogna intervenire subito e
approvare questo disegno di legge con questa formulazione. Questo
non vuol dire che non vi sia stato un impegno nell'approfondire
questo tema. A riprova di questo l'assessore Marzi ci ha
rappresentato quella che a oggi è la situazione e quindi i crediti
deteriorati esclusi riguardano duecento aziende, che sono un numero
importantissimo per la Valle d'Aosta e meritano la nostra
attenzione.
Quindi chiedo ai proponenti di ritirare questo ordine del
giorno, perché l'impegno è stato già assunto, verbalizzato, scritto
ed è una volontà comune. Questo ordine del giorno sostanzialmente
ripete quello che noi abbiamo scritto e abbiamo detto in
Commissione. Per cui, qualora questo mio impegno, queste
indicazioni non fossero sufficienti, è chiaro che dal punto di
vista politico vi rappresento la nostra astensione, non perché
siamo contrari ma perché l'abbiamo già fatto, l'abbiamo già detto,
per cui questo non va ad aggiungere nulla rispetto agli impegni che
il Governo e la maggioranza, e mi pare in quella situazione anche
la minoranza, si è preso. Siamo tutti d'accordo e andare a dire
delle cose che abbiamo già detto è ridondante. Questo dossier sta
già seguendo tutta una serie di approfondimenti,
in primis
è
stato detto gli aiuti di Stato e quanto prima avremo delle
risposte.
Anticipo già la stessa impostazione, quindi non interverrò,
anche sull'ordine del giorno di Pour l'Autonomie, perché
sostanzialmente poi il tema è lo stesso. Quindi se non vengono
ritirati ci asteniamo.
Presidente -
Si è prenotato il consigliere Chatrian, ne
ha facoltà.
Chatrian (AV-SA) -
Per ribadire l'importanza di questo
provvedimento e anche la rapidità con cui è stata scaricata dal
Governo regionale e soprattutto l'iter che ha avuto tale documento
in Commissione, dove abbiamo avuto modo non solo di confrontarci ma
di entrare anche nel dettaglio, sia con l'assessore competente
Marzi che con i suoi responsabili, con i suoi dirigenti.
Il primo obiettivo da raggiungere oggi è indubbiamente di
approvare tale documento e quindi sospendere le rate dei mutui.
Siamo fuori dagli aiuti di Stato, lo dicevano molto bene i colleghi
in precedenza, e abbiamo invece avuto modo di avere contezza
numerica e anche a livello di ordini di grandezza di quali sono le
difficoltà per le duecentouno aziende che non rientreranno
all'interno di questo disegno di legge, di questa legge che sarà
approvata tra poco. L'impegno assunto da parte del Governo e
dell'Assessore competente in Commissione ci obbliga non solo a
dettagliare ma a reperire dei percorsi che siano legittimi e nello
stesso tempo che possano comunque creare delle opportunità a quelle
aziende che magari hanno già siglato dei piani di rientro, hanno
già magari siglato anche dei piani di ristrutturazione comunque del
loro debito e che possono, conti alla mano, riuscire a sfangare, a
trovare comunque quella strada in modo da poter raggiungere
determinati obiettivi.
Io penso che saranno delle settimane importanti su questa
défi
, su questo impegno che già in Commissione il Governo e
noi stessi ci siamo assunti, compatibilmente con le regole del
gioco in essere. Io penso che approvare questo disegno di legge sia
assolutamente il primo passo importante e il secondo sicuramente è
quello invece di reperire e trovare il giusto percorso per poter
accompagnare nella legittimità quelli che sono comunque i percorsi,
che magari erano già stati tracciati ante-pandemia e che quindi non
possono rientrare all'interno di questo disegno di legge che in
questo momento stiamo affrontando e discutendo.
Mi associo alla considerazione che ha fatto il collega
Marguerettaz chiedendo ai colleghi di ritirare questo ordine del
giorno, anche perché il collega Marzi, con i suoi collaboratori,
hanno non solo preso in mano il dossier ma stanno declinando e,
insieme alla finanziaria, cercando il giusto percorso per poter
dare delle risposte a un numero più ampio possibile delle
duecentouno aziende.
Presidente -
Consigliere Aggravi, ne ha facoltà.
Aggravi (LEGA VDA) -
Sinceramente sono un po' dispiaciuto
per un motivo molto semplice, perché se condividiamo e se c'è un
impegno da parte dell'Assessore, per quanto
verba volant,
scripta manent
, io mi sarei aspettato, e lo pongo ancora come
possibilità, non solo di avere la sottoscrizione del nostro gruppo,
non so poi cosa proporrà il collega Carrel con il suo ordine del
giorno, ma da parte nostra ben vengano la sottoscrizione o le
proposte di precisazione, se sono necessarie, per andare ad
approvare comunemente questo ordine del giorno. Questa è una
proposta che faccio anche con riferimento all'ordine del giorno
successivo, visto che il collega ha già annunciato il voto di
astensione.
Perché dico questo? Perché vedete, è vero, il collega Chatrian
diceva che è stato presentato con rapidità questo disegno di legge,
ma già a dicembre, nel corso della discussione del bilancio
tecnico, c'era un ordine del giorno con il quale ci siamo
confrontati abbastanza lungamente con il collega Marzi, che poi è
stato emendato e sostanzialmente apriva alla possibilità di
definire una misura per la rinegoziazione e ristrutturazione dei
mutui. Ed effettivamente il disegno di legge 19 in quota parte,
almeno sul lato dei
bonis
, e nessuno vuole fermare come ho
già detto e non ha voluto fermare in Commissione il percorso di
questo provvedimento, però in parte questa legge risponde.
Era dicembre, oggi siamo al 7 di aprile. Forse poteva essere
elaborato un po' prima e in maniera diversa, ma non vogliamo
assolutamente criticare. Prendiamo il buono di quello che è stato
rappresentato e, ripeto, io confermo la disponibilità da parte dei
firmatari di richiedere o dare la possibilità a chi vuole
sottoscrivere comunemente questo ordine del giorno, perché penso
che sia un obiettivo comune, quindi non vedo perché dobbiamo farne
per forza una motivazione di astio o di differenziazione politica,
visto che poi, se ho ben capito, il disegno di legge andremo ad
approvarlo comunemente.
Presidente -
Altri vogliono intervenire? Non vedo altre
richieste di intervento, pertanto mettiamo in votazione l'ordine
del giorno n. 1 presentato dalla Lega. La votazione è aperta.
Invito il collega Segretario a collegarsi con i consiglieri
presenti via zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Mi astengo.
Marzi (AV-SA) -
Mi astengo.
Planaz (LEGA VDA) -
Favorevole.
Presidente -
La votazione è chiusa.
Esito della votazione:
Presenti: 34
Votanti           
: 13
Favorevoli: 13
Astenuti: 21 (Barmasse, Bertin, Bertschy, Caveri, Chatrian,
Cretier, Grosjacques, Erika Guichardaz, Jean-Pierre Guichardaz,
Jordan, Malacrinò, Marguerettaz, Marquis, Minelli, Padovani,
Restano, Rosaire, Sapinet, Testolin, Marzi e Lavevaz)
Il Consiglio non approva.
Passiamo all'ordine del giorno successivo, sempre della Lega.
Consigliere Aggravi per l'illustrazione.
Aggravi (LEGA VDA) -
Come penso già si sappia o comunque
è già emerso dai giornali e in parte anche dalle interlocuzioni che
sicuramente il Governo ha avuto con associazioni di categoria, si
sta valutando e sta prendendo forma anche in seno ad altre realtà a
noi similari di definire degli interventi di sostegno e
integrazione di quelli nazionali che possano andare a coprire una
quota consistente di quelli che sono i costi fissi che le imprese,
già vessate dalla mancata partenza della stagione invernale, hanno
e stanno sostenendo. Tra questi costi fissi non ci sono soltanto
quelli delle utenze, ma anche le quote interesse delle rate dei
mutui, perché come giustamente è stato detto la sospensione
riguarda la quota capitale.
A tal riguardo l'ordine del giorno vuole impegnare il Governo
regionale a prevedere nell'ambito del prossimo provvedimento di
assestamento al bilancio una misura volta a indennizzare almeno una
quota significativa dei costi fissi sostenuti dalle attività
produttive, in particolare quelle del settore turistico
alberghiero, nel periodo di riferimento del
lockdown
che ha
impedito appunto l'avvio della stagione invernale, considerando tra
questi anche le quote di interessi relative ai mutui regionali,
quindi per cercare di andare a completare una forma di aiuto che,
ripeto, con il disegno di legge 19 va a toccare soltanto la quota
capitale.
Il discorso fatto con riferimento all'ordine del giorno
precedente, lo dico già, vale anche su questo. Qualora i colleghi
della maggioranza vogliano essere partecipi della sottoscrizione di
questo ordine del giorno che, ripeto, dà una risposta non di natura
politica, bensì di natura pratica e amministrativa delle giuste
necessità, delle giuste richieste che ci provengono da parte degli
operatori, noi siamo pienamente disponibili ad accettare la loro
sottoscrizione.
Presidente -
Per il Governo l'assessore Bertschy, ne ha
facoltà.
Bertschy (AV-SA) -
Anche su questa iniziativa, pur
ritenendo condivisibile la proposta in termini generali, nel senso
che i costi fissi fanno parte del confronto che è in atto non solo
a livello regionale, ma tra le Regioni e a livello nazionale, noi
su questa iniziativa, pur raccogliendo l'obiettivo politico che si
propone, ci asteniamo nell'attesa di aprire un confronto definitivo
sull'applicazione del documento che stiamo definendo come linee di
indirizzo e che porterà tutti i gruppi a poter esprimere una
propria valutazione su questi interventi.
Dagli approfondimenti che abbiamo fatto in questo periodo, anche
coinvolgendo gli ordini professionali, risulta che non è semplice
intervenire con misure che possano andare a certificare nella
maniera più precisa possibile, comunque con la correttezza che deve
avere un intervento come questo, sui costi fissi delle società,
mentre piuttosto ci stiamo orientando, ma questo appunto sarà
possibile farlo appena apriremo la discussione, su sicuramente un
periodo di intervento che va per trimestri, in particolare nel
semestre autunnale-invernale, quindi da ottobre a marzo, e su
interventi che pur tenendo in considerazione i costi fissi ci
permettono di andare a dare una risposta con la garanzia di mettere
tutti in condizioni di produrre le necessarie valutazioni,
certificazioni e documentazioni per fare l'intervento.
Per quanto ci riguarda siamo disponibili a valutare anche questa
possibilità, nella misura in cui ci sia la possibilità di
applicarla in maniera semplice. Ripeto che a questo riguardo sotto
il profilo tecnico sono in corso degli approfondimenti su tutti i
territori e per tutti i territori. Anche coloro che sono già
partiti, per ora lo hanno fatto con rimborsi forfettari - per
esempio, questa misura è prevista in alcune Regioni del nord-est -
quindi ci riserviamo di fare delle valutazioni che non abbiano solo
un carattere politico, ma anche pratico e tecnico. Quindi
rimandiamo questa discussione di un paio di giorni, quando vi
presenteremo il nostro documento di indirizzo e su questo si aprirà
una valutazione politica e, se ci sarà la possibilità, ben
volentieri, perché si vuole dare la migliore risposta a questi
interventi, ma anche una risposta che sia immediata ed
applicabile.
Presidente -
Consigliere Marguerettaz, ne ha facoltà.
Marguerettaz (UV) -
Semplicemente per fare due
considerazioni. L'idea di fare un approfondimento su una
metodologia di ristoro nei confronti delle aziende che può anche,
come ha ben detto l'Assessore è in fase di valutazione, comprendere
il ristoro di costi fissi, e devo dire che la parte ovviamente più
importante di questi ristori, senza nulla togliere all'aspetto
degli interessi sarà rappresentato da altri importi, immaginiamo i
canoni d'affitto, le imposte o il riscaldamento, noi abbiamo degli
importi che sono veramente più rilevanti rispetto agli interessi,
dopodiché bisogna anche guardare come verranno contabilizzate
queste poste. Noi abbiamo avuto la sospensione dei mutui e quindi
le quote interessi che dovrebbero essere calcolate, bisogna vedere
come vengono poi rendicontate e vengono inserite nel bilancio.
Rispetto a questo tema direi che possiamo anche seguire con
attenzione lo sviluppo che c'è a livello nazionale. Ieri, magari a
prescindere dall'appartenenza politica seguiamo con più o meno
attenzione le dichiarazioni dei leader nazionali, ma mi pare che
Letta abbia fatto una serie di dichiarazioni su questo argomento,
quindi anche a livello nazionale sui sostegni che verranno dati
alle aziende questo tema della copertura in parte dei costi fissi
sta facendo capolino.
Allora approvare questo ordine del giorno oggi, prima ancora di
aver definito come agiremo, non ce la sentiamo; questo argomento,
rispetto a quello precedente, non è stato affrontato in
Commissione. Non lo escludiamo, ma in questo momento non ci
sentiamo di impegnarci in questo senso. Lo valuteremo durante le
prossime giornate e se l'idea sarà quella di sostenere dei costi
fissi, non credo sia questo che sposterà le valutazioni di
bilancio, perché nel sostegno dei costi fissi abbiamo sicuramente
degli importi molto, molto più cospicui e molto più ingenti. Per
cui teniamola come idea, la suggestione che viene dal gruppo della
Lega è interessante, la valuteremo nel complesso di tutte le altre
iniziative, ma non ci sentiamo di impegnarci.
Presidente -
Non vedo altre prenotazioni, pertanto
passiamo alla votazione di questo ordine del giorno. La votazione è
aperta. Invito il collega Segretario a collegarsi con i consiglieri
presenti via zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Astenuto.
Marzi (AV-SA) -
Astenuto.
Planaz (LEGA VDA) -
Favorevole.
Presidente -
La votazione è chiusa.
Esito della votazione:
Presenti: 35
Votanti           
: 14
Favorevoli: 14
Astenuti: 21 (Barmasse, Bertin, Bertschy, Caveri, Chatrian,
Cretier, Grosjacques, Erika Guichardaz, Jean-Pierre Guichardaz,
Jordan, Malacrinò, Marguerettaz, Marquis, Minelli, Padovani,
Restano, Rosaire, Sapinet, Testolin, Marzi, Lavevaz)
Il Consiglio non approva.
Passiamo all'ordine del giorno n. 3 che è il primo di Pour
l'Autonomie. Per l'illustrazione il consigliere Carrel, ne ha
facoltà.
Carrel (PA) -
Con questo ordine del giorno di fatto
cerchiamo di fare una sintesi di quanto ha proposto il collega
Aggravi, collegandoci con quanto dichiarato dal collega Rosaire
nella sua relazione. È un percorso che inizia e continua di fatto
dalla legge 4 del 2020, peccato che con questa legge, che andiamo
ad approvare e sicuramente voteremo, lasciamo fuori delle imprese,
come è già stato detto, che hanno potuto usufruire della
sospensione prevista dalla legge 4 del 2020. Ovviamente la
situazione economica per queste aziende molto difficilmente è
migliorata in questo anno di chiusure e di pandemia e ci troviamo
oggi a dirgli che per loro non vale più questa sospensione. Credo
di aver capito che anche da parte della maggioranza ci sia
l'intenzione di valutare un percorso. Il nostro ordine del giorno
vuole dare dei tempi, perché coloro che erano qui fuori ma anche
coloro che ci ascoltano da casa chiedono dei tempi e delle risposte
con determinate tempistiche.
Sul concetto di rapidità che è stato citato sicuramente non sarà
sufficiente agire con un'altra norma e con delle risposte da qui a
sei mesi, è necessario agire prima. Per tale motivo abbiamo
presentato questo ordine del giorno che impegnerebbe il Governo di
fatto a intavolare un confronto con le associazioni e con Finaosta,
per poi andare nell'assestamento di bilancio a trovare delle
soluzioni per chi aveva diritto alla sospensione nella legge 4 del
2020 e non ha più diritto alla sospensione oggi con questo disegno
di legge e a farsi carico almeno di una parte della quota di
interesse, proprio per andare a sgravare su tutti quelli che sono i
costi fissi che ovviamente le nostre imprese che sono chiuse, le
nostre aziende che sono chiuse, soprattutto le medio-grandi che
hanno dei costi fissi abbastanza importanti, sono sicuramente dei
costi che oggi non riescono più a essere soddisfatti e hanno
bisogno di una nostra risposta.
Dubito, visto il dibattito, che anche questo ordine del giorno
venga approvato. Ci asteniamo, o meglio, vi astenete, perché, lo ha
detto il collega Marguerettaz, "non ce la sentiamo di impegnarci".
Questo un po' ci preoccupa in quanto opposizione, perché è un
momento talmente delicato che sarebbe veramente necessario cercare
di impegnarsi, soprattutto se si condividono le linee generali
degli interventi senza guardare se queste arrivano dalla
maggioranza o dall'opposizione, ma proprio per cercare di dare
delle risposte alla popolazione.
Presidente -
Consigliere Marguerettaz, ne ha facoltà.
Marguerettaz (UV) -
Perché non rimangano delle
interpretazioni autentiche del mio pensiero, non autentiche e non
corrette. Nessuno ha detto che non ci impegniamo, non ci impegniamo
sul secondo ordine del giorno di Aggravi; forse Carrel non è stato
attento. Invece sull'ordine del giorno, il primo della Lega, che in
parte può essere simile a quello presentato da Pour l'Autonomie, ci
impegniamo. Non vorrei che passasse un messaggio assolutamente
sbagliato, perché noi se approvassimo questo ordine del giorno
diremmo che da oggi partono i confronti. Invece, collega Carrel, i
confronti con Finaosta e con le associazioni sono già partiti! Non
abbiamo avuto bisogno dell'ordine del giorno di Pour l'Autonomie.
Sono giorni che l'Assessorato e le strutture dell'Assessorato
stanno lavorando, per cui voi presentate un ordine del giorno per
dire "avviate le discussioni" che abbiamo già avviato!
Allora ha capito perché noi ci asteniamo? Perché lo stiamo già
facendo! Con una differenza, che non facciamo delle promesse,
perché il punto di caduta è che la sostenibilità di questi
interventi deve essere ovviamente valutata. È stato detto molto
bene, anche dal collega Aggravi, che tutta una serie di interventi
devono essere compatibili con la normativa sugli aiuti di Stato. Ed
ecco perché noi ci asteniamo, ma non perché siamo contrari, perché
lo stiamo già facendo. Se noi approvassimo questo ordine del
giorno, vorrebbe dire che le iniziative partono da oggi. No, sono
già partite, stiamo già lavorando. Quindi grazie per avercelo
ricordato, ma non è che noi non ci impegniamo, ci impegniamo
eccome!
Presidente -
Non vedo altre richieste di intervento,
quindi passiamo alla votazione dell'ordine del giorno n. 3. La
votazione è aperta. Invito il collega Segretario a collegarsi con i
consiglieri presenti via zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Abstenu.
Marzi (AV-SA) -
Astenuto.
Planaz (LEGA VDA) -
Favorevole.
Presidente -
La votazione è chiusa.
Esito della votazione:
Presenti: 34
Votanti           
: 14
Favorevoli: 14
Astenuti: 20 (Barmasse, Bertin, Bertschy, Caveri, Cretier,
Grosjacques, Erika Guichardaz, Jean-Pierre Guichardaz, Jordan,
Malacrinò, Marguerettaz, Marquis, Minelli, Padovani, Restano,
Rosaire, Sapinet, Testolin, Lavevaz e Marzi)
Il Consiglio non approva.
Analizzati gli ordini del giorno, passiamo all'articolato della
legge. Come detto in precedenza all'articolo 1 vi sono due
emendamenti presentati dalla Presidenza della Regione. I due
emendamenti sono già stati illustrati dall'assessore Marzi in
precedenza, passerei pertanto direttamente alla votazione, se non
vi sono interventi su questi due emendamenti.
Mettiamo in votazione l'emendamento n. 1. La votazione è aperta.
Invito il collega Segretario a collegarsi con i consiglieri
presenti via zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Planaz (LEGA VDA) -
Favorevole.
Presidente -
La votazione è chiusa.
Esito della votazione:
Presenti, votanti e favorevoli: 35
Il Consiglio approva all'unanimità.
Posso dare lo stesso risultato per l'emendamento n. 2? Stesso
risultato.
Passiamo alla votazione dell'articolo 1 comprendente gli
emendamenti approvati. Apro la votazione. Invito il collega
Segretario a collegarsi con i consiglieri presenti via zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Planaz (LEGA VDA) -
Favorevole.
Presidente -
La votazione è chiusa.
Esito della votazione:
Presenti, votanti e favorevoli: 35
Il Consiglio approva all'unanimità.
Darei lo stesso risultato per l'articolo n. 2. Stesso
risultato.
Stesso risultato anche per l'articolo n. 3.
Votiamo la legge nel suo insieme. La votazione è aperta. Invito
il collega Segretario a collegarsi con i consiglieri presenti via
zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Planaz (LEGA VDA) -
Favorevole.
Presidente -
La votazione è chiusa.
Esito della votazione:
Presenti, votanti e favorevoli: 35
Il Consiglio approva all'unanimità.
Approvato questo punto all'ordine del giorno, come deciso dalla
Conferenza dei Capigruppo, sospendiamo i lavori che sono aggiornati
alle ore 16:00, non alle ore 15:00. A più tardi.
---
La seduta termina alle ore 12:18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK