Consiglio Regionale della Valle d'Aosta - Oggetto del Consiglio n. 1580 del 21 novembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1580 del 21 novembre 1990 - Resoconto
OGGETTO N. 1580/IX - NOMINA DEI RAPPRESENTANTI DELLA REGIONE
NEL COMITATO REGIONALE DI COORDINAMENTO DEGLI INTERVENTI DI
COOPERAZIONE E SOLIDARIETA' CON I PAESI IN VIA DI SVILUPPO.
(Interrogazione)
PRESIDENTE:
Do lettura dell'interrogazione presentata dal
Consigliere Gremmo ed iscritta al punto 14 dell'ordine del
giorno.
INTERROGAZIONE
ATTESO che nei giorni scorsi è stato nominato un "Comitato
regionale di coordinamento degli interventi di cooperazione e di
solidarietà con i Paesi in via di sviluppo", composto dai signori
Bich Edoardo, Monami Cristina, Perrin Joseph-César, Riccarand Elio
e Trione Silvio in rappresentanza del Consiglio regionale ed
altri;
AL FINE di conoscere in base a quale criterio ed in base a quale
tipo di consultazioni si è proceduto alla citata nomina dei
rappresentanti della Regione in detto Comitato;
il sottoscritto Consigliere regionale dell'Union Autonomiste
INTERROGA
la Giunta regionale per sapere:
1) in base a quale criterio si è proceduto alla nomina dei
rappresentanti della Regione in detto Consiglio;
2) se il Consigliere Riccarand Elio era stato consultato o meno
prima della sue nomina;
3) se l'inflessibile Consigliere Alternativo ha accettato tale
incarico;
4) quali sono gli eventuali emolumenti previsti per i Componenti
di detto Comitato.
PRESIDENTE:
Ha chiesto la parola il Presidente della
Giunta Bondaz, ne ha facoltà.
BONDAZ (DC):
Le nomine dei vari rappresentanti in seno al
"Comitato regionale di coordinamento degli interventi di.
cooperazione e di solidarietà con i Paesi in via di sviluppo" sono
state fatte sulla base delle segnalazioni per venute da parte delle
forze politiche presenti in Consiglio, nonché delle organizzazioni
non governative e delle associazioni di volontariato operanti in
Valle d'Aosta, come previsto dalla legge regionale 9 luglio 1990 n.
44.
Non sono previsti emolumenti di alcun tipo per i componenti del
Comitato.
Quanto alla nomina del Consigliere Riccarand, questa Presidenza
non può fornire elementi, in quanto la designazione è stata fatta
dalla minoranza consiliare.
PRESIDENTE:
Ha chiesto la parola Consigliere Gremmo, ne ha
facoltà.
GREMMO (UAP):
Esprimo soddisfazione per la risposta,
proprio perché essa evidenzia il fatto che l'Union Valdôtaine ha
deciso di dare il suo avallo alla nomina del Consigliere Riccarand.
Era questo che mi interessava appurare, cioè che a far parte di
questo Comitato, che, come è stato dichiarato alla stampa,
istituirà il Centro per gli extracomunitari ad Aosta e che si
preoccupa di raccordarsi all'Africa anche non francofona, il
Consigliere Riccarand è stato designato appunto dall'avv. Andrione
- mi ricordo molto bene - a nome del Gruppo dell'Union
Valdôtaine.
Quindi, il raccordo politico, peraltro già noto, tra l'Union
Valdôtaine ed il Consigliere Riccarand, viene evidenziato anche da
questa nomina, in cui, non le minoranze, ma l'Union Valdôtaine ed
il Consigliere Riccarand hanno deciso la designazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK