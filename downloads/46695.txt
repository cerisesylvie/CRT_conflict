Consiglio Regionale della Valle d'Aosta - Oggetto del Consiglio n. 3081 del 21 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3081 del 21 dicembre 2023 - Resoconto
OGGETTO N. 3081/XVI - Interrogazione: "Eventuali iniziative
per la dismissione di attrezzature e strumenti di tecnologia
meccanica ritenuti obsoleti dell'Istituzione Liceale Tecnica e
Professionale di Verre?s" e Interpellanza: "Destinazione scelta per
gli strumenti e apparecchiature presenti presso l'ISILTP di Verre?s
per l'indirizzo di studi "Operatore Elettrico"".
Bertin (Presidente) -
Al punto numero 31 è aggiunto anche
il punto numero 11 dell'ordine del giorno, come concordato. Per
l'illustrazione dell'interpellanza, ha la parola il consigliere
Brunod.
Brunod (RV) -
Grazie Presidente.
Ricordiamo
l'interpellanza discussa in Consiglio regionale il 9 febbraio 2022,
avente il seguente oggetto: "Modalità per un nuovo utilizzo delle
attrezzature e degli strumenti di tecnologia meccanica in
disposizione all'Istituto di Istruzione Liceale Tecnica
Professionale di Verrès".
Ricordiamo la risposta fornitaci dall'allora Assessore
competente, di cui vogliamo riprendere solo alcuni brevi
passaggi.
Uno è questo: "Non ci sarà più il corso triennale dell'operatore
elettrico a partire dal 2022-2023 per mancanza di iscrizioni, per
un calo quindi quell'ipotesi che lei faceva di utilizzo presso di
loro viene meno" e un altro passaggio, "l'inventario con la
registrazione di tali apparecchiature si trova presso l'istituzione
scolastica di Verrès e naturalmente sarà mio intendimento chiedere
a qualcuno di fare degli approfondimenti rispetto alla possibilità
di un utilizzo".
"Considerati i corsi tecnico-professionali attualmente attivati
presso le diverse Istituzioni scolastiche, è possibile pensare al
trasferimento di alcune apparecchiature verso scuole superiori che
abbiano nel loro piano dell'offerta formativa il percorso
professionale di manutenzione e assistenza tecnica", per esempio al
Manzetti, o al citato Don Bosco, dove l'allora Assessore competente
ci disse che, però, al Don Bosco sono abituati ad utilizzare
apparecchiature molto moderne, molto aggiornate e quindi veniva un
po' meno questa possibilità.
Poi "Ribadisco invece, che per quel che riguarda i corsi
tecnico-professionali che resteranno nel plesso scolastico di
Verrès queste apparecchiature non hanno una loro utilità e vedremo
cosa sarà possibile fare di queste attrezzature, altrimenti
ovviamente sarà preferibile dismetterle piuttosto che tenerle
inutilmente in magazzino".
Dopo queste premesse si interpella l'Assessore competente per
conoscere quale decisione e destinazione sia stata presa in merito
agli strumenti e apparecchiature presenti presso l'ISILTP di
Verrès, così come era stato segnalato nelle premesse
dell'interpellanza discussa in Consiglio regionale il 9 febbraio
2022 e, nel caso la situazione non abbia avuto degli sviluppi, come
si intende procedere in merito e con quali tempistiche. Grazie.
Presidente
- Risponde l'assessore Jean-Pierre
Guichardaz.
Guichardaz J. (FP-PD) -
Grazie Presidente, grazie
colleghi. Ho fatto un
mix
delle due risposte, che fornisco
insieme.
Come anticipato a febbraio dello scorso anno, l'Assessore
competente si era dimostrato interessato a trovare una giusta
collocazione ai suddetti macchinari; è stata pertanto sentita la
scuola, che ha provveduto a coinvolgere i docenti di laboratorio
delle materie elettriche per valutare la necessità di tenere ancora
alcuni macchinari, mettendoli eventualmente a norma dal punto di
vista della sicurezza, al fine di poterli utilizzare durante le
attività didattiche.
Solo a seguito del completamento di questa verifica, effettuata
dai docenti di cui sopra, sarà possibile quantificare il materiale
che non è più di interesse per poterlo mettere all'asta, così come
è già avvenuto in passato per alcuni macchinari obsoleti presenti
nelle scuole professionali. In particolare, nel 2018 l'Istituzione
scolastica di istruzione tecnica liceale professionale di Verrès
aveva fornito alla struttura edilizia scolastica un elenco di beni
mobili dichiarati fuori uso da alienare come rottami, giacenti
nell'ex officina meccanica e scolastica sita in via Carlo Viola nel
Comune di Pont-Saint-Martin e nell'officina meccanica e scolastica
sita in via Frère Gilles nel Comune di Verrès. Il corrispettivo
della vendita dei beni è stato corrisposto dall'acquirente,
all'epoca una ditta di Torino, direttamente all'ISILTP di Verrès,
che aveva inventariato i suddetti beni in qualità di proprietario
degli stessi.
"Se vi sia l'intenzione di intervenire per permettere
l'utilizzo": considerati i corsi tecnico-professionali attualmente
attivati presso le diverse Istituzioni scolastiche della Regione, è
possibile pensare a un trasferimento di alcune apparecchiature
verso le scuole superiori che hanno nel loro piano dell'offerta
formativa il percorso professionale di manutenzione e assistenza
tecnica (quindi Manzetti e Centro regionale istruzione adulti
serale o Don bosco); da valutare sono ovviamente i costi per la
manutenzione di tali apparecchiature, che ormai non vengono più
utilizzate da parecchio tempo, in quanto presso la sede di Verrès
l'utilizzo nei percorsi tecnico-professionali esistenti (quindi
operatore elettrico e tecnico-elettronico, tra l'altro con
iscrizioni in calo); non è più previsto il corso triennale di
operatore elettrico già da quest'anno, quindi a partire dal 2000 al
2023 risulta essere marginale.
L'altro giorno, con il collega Ganis, eravamo insieme all'ISILTP
di Verrès e ci hanno informato che proprio in quei giorni c'era
stata una sorta di sopralluogo da parte... adesso non mi ricordo
più quale possibile persona o società interessata. Ma ovviamente di
questo non vi è nulla né di definitivo né di altro, ma si sta
comunque andando nella direzione di cercare di capire come
riutilizzare. da una parte, ridestinare e eventualmente alienare
anche per - come ci dicevamo l'altra volta - liberare quegli spazi
che diventano anche importanti da un punto di vista proprio di
riutilizzo eventualmente di spazi che non sono mai abbastanza.
Presidente
- Consigliere Brunod, ha facoltà di
replica.
Brunod (RV) -
Grazie Presidente. Ringraziamo l'Assessore
per la risposta, che è più o meno la stessa risposta che avevamo
già avuto all'incirca due anni fa, quindi non è che siamo così
soddisfatti nell'apprendere queste informazioni; visto il tempo
trascorso, due anni di tempo, c'erano le tempistiche, sicuramente,
per poter fare delle valutazioni più approfondite e penso che anche
il collega Ganis si aspettasse oggi di avere delle risposte più
avanzate rispetto a quello che era il possibile
iter
per far
sì... ovviamente, come è stato detto, pare che sia ben difficile un
riutilizzo di queste apparecchiature, quindi sicuramente è sempre
molto importante e richiesto l'utilizzo di avere a disposizione
degli spazi maggiori per queste scuole, per queste aule, per i
laboratori tecnici. Quindi due anni in cui delle apparecchiature
non sono utilizzate, che occupano determinati spazi, non è
sicuramente una notizia positiva e quindi noi sollecitiamo di
cercare di portare avanti in tempi rapidi questi approfondimenti
tecnici su quello che potenzialmente può ancora essere utilizzato o
no. E, come già allora avevamo detto, visto che c'erano diverse
persone che avevano manifestato un interessamento per potenziali
apparecchiature che non saranno sicuramente più utilizzabili
all'interno della scuola, sarebbe cosa buona se quando ci sarà un
bando o messe all'asta, come lei ha accennato, che ci sia una buona
informazione, buona divulgazione della cosa per poter permettere a
tutti i potenziali interessati di partecipare. Sollecitiamo
l'intervento e monitoreremo la cosa, grazie.
Presidente
- Sempre in fase di replica, consigliere
Ganis, ne ha facoltà.
Ganis (LEGA VDA) -
Grazie Presidente, grazie Assessore
per la risposta; ringrazio il collega Brunod: grazie per
l'interessamento. Noi ci siamo incontrati per vie informali e ci
siamo confrontati anche con la dirigente dell'Istituto. È ovvio che
mi sembra di aver capito che tutto l'
iter
è ancora in
divenire, quindi una parte verrà magari utilizzata in altri
istituti, e un'altra parte verrà venduta all'asta.
Quello che ci rattrista è che in tutti questi anni, forse di
inattività, forse un acquirente lo si poteva trovare un po' prima;
ricordo che un episodio analogo si è verificato col trenino
Pila-Cogne, che poi è stato svenduto all'asta per 31 mila euro.
Noi, come gruppo, ci auguriamo che se un domani ci sarà un'asta,
possa andare a buon fine e risolvere il problema dell'istituzione
scolastica ISILTP. Grazie Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK