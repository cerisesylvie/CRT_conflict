Consiglio Regionale della Valle d'Aosta - Oggetto del Consiglio n. 3206 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3206 del 7 febbraio 2024 - Resoconto
OGGETTO N. 3206/XVI - Interrogazione: "Risoluzione dei
problemi di funzionamento dell'impianto di riscaldamento
dell'ISILTEP di Verrès".
Marguerettaz (Presidente) -
Punto n. 13 all'ordine del
giorno. Per la risposta, la parola all'assessore Sapinet.
Sapinet (UV) -
Primo quesito: "se tali segnalazioni siano
state ricevute dall'Amministrazione regionale". Le segnalazioni di
malfunzionamento degli impianti di riscaldamento pervengono
all'Amministrazione per il tramite del servizio Contact Center
messo a disposizione dalle istituzioni scolastiche. Per quanto
riguarda nello specifico il fabbricato ISILTP di Verrès, sono
pervenute nel periodo dell'attivazione dell'impianto di
riscaldamento, quindi dal 15 ottobre 2023 fino al 15 gennaio, sette
segnalazioni che sono poi state successivamente tutte risolte.
Nelle segnalazioni non sono state tuttavia evidenziate temperature
così critiche come quelle da lei indicate, sono stati ovviamente
evidenziati dei malfunzionamenti ma non temperature di quel tipo.
Si rappresenta comunque che i malfunzionamenti segnalati hanno
carattere puntuale e non hanno mai riguardato nel complesso
l'intero fabbricato e che, ove possibile, la ditta manutentrice è
sempre prontamente intervenuta per risolvere le problematiche e
garantire il corretto funzionamento degli impianti e il confort
degli ambienti, compatibilmente - ove del caso - con i tempi
chiaramente necessari per reperire parti di ricambio; attività
quella del reperimento delle componenti di ricambio che soprattutto
per gli impianti ha purtroppo negli ultimi anni comportato tempi
più lunghi rispetto al passato.
Secondo quesito: "quali siano le azioni messe in campo per
risolvere definitivamente il mancato funzionamento del
riscaldamento del plesso scolastico". Relativamente a quel
fabbricato, l'Amministrazione regionale ha messo in campo corpose
risorse economiche sia per quanto da lei richiesto ma anche al fine
di perseguire l'efficientamento energetico degli impianti a
servizio dell'edificio e allo stesso tempo ottenere un
miglioramento delle condizioni di confort per gli occupanti. Si
coglie quindi l'occasione per comunicare che i professionisti
incaricati della progettazione degli interventi di efficientamento
energetico hanno provveduto a consegnare nel dicembre del 2023 la
progettazione definitiva degli interventi che riguarderanno in
particolar modo l'adeguamento del sistema di produzione di acqua
refrigerata per la climatizzazione estiva, l'adeguamento del
sistema di produzione di acqua calda sanitaria, la sostituzione
delle quattro unità di trattamento aria poste in coperture a
servizio dell'impianto di riscaldamento e il condizionamento delle
aule e della
gallery
,
la sostituzione dei ventilconvettori dei laboratori tecnici,
adeguando un loro posizionamento agli arredi esistenti e la
revisione completa del sistema di regolazione. Il costo del lavoro
a base d'asta sarà di circa 1 milione e 380 mila euro. I competenti
uffici regionali prevedono di avviare gli interventi previsti entro
il corrente anno.
Presidente -
Per la replica, la parola al collega
Manfrin.
Manfrin (LEGA VDA) -
Grazie Assessore per la sua
risposta. In realtà devo ovviamente contraddire in parte quello che
lei ci ha detto,
in primis
perché purtroppo le segnalazioni
di malfunzionamento dell'impianto di riscaldamento in quella scuola
sono vecchie di almeno tre anni, io è da tre anni che ricevo
purtroppo segnalazioni di malfunzionamenti del riscaldamento
dell'ISILTP di Verrès. Circa le temperature che non hanno
raggiunto, secondo quello che giustamente lei dice o quello che le
hanno riferito, le temperature che ho segnalato, in realtà io ho
preso atto delle fotografie dei termometri che sono stati portati a
scuola e che sono stati poi mostrati ai genitori e quella è la
temperatura, quindi se non fosse stato così grave, ovviamente non
avrei riportato se non ne avessi avuto la certezza. Di questo le
posso dare discreta certezza, peraltro mi pare che addirittura ci
siano stati alcuni reparti o alcuni sindacati che hanno detto che
gli operai non potevano lavorare a 10-12 gradi recentemente,
immaginatevi gli studenti che stanno a 6 gradi cosa possono
dire.
Detto questo, lei diceva che non è che questo problema continua
a ripetersi e a verificarsi; in realtà lei si è autorisposto, se
lei dice che nel periodo che intercorre fra ottobre e dicembre vi
sono state sette segnalazioni di malfunzionamento, credo che sia di
per sé stesso evidente che un problema c'è.
Ben venga l'investimento da parte della Regione, ben venga una
stabilizzazione dell'impianto di riscaldamento, credo che come
minimo chi abita in Valle d'Aosta abbia il diritto, soprattutto per
quanto riguarda la scuola, di poter avere una temperatura
accettabile nello stabile.
La ringrazio per la sua risposta e verificheremo che poi i
lavori che ci ha annunciato vengano portati a compimento e che
quindi gli studenti possano tornare nelle aule senza dover battere
i denti per il freddo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK