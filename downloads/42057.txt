Consiglio Regionale della Valle d'Aosta - Oggetto del Consiglio n. 1012 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1012 del 23 ottobre 2019 - Resoconto
OGGETTO N. 1012/XV - Interrogazione: "Notizie sullo
svolgimento di visite mediche al corpo docente di alcune
istituzioni scolastiche della scuola dell'infanzia".
Rini (Presidente) -
Punto n. 20 dell'ordine del giorno.
Per la risposta, la parola all'assessore Certan.
Certan (AV) -
Rapidamente riprendo un attimo solo le
premesse, perché già l'altra volta... forse è un'interrogazione che
riprende in qualche modo quanto già era stato detto in
un'interpellanza precedente. Il conferimento delle supplenze in
ambito scolastico è disciplinato dalle precise disposizioni che
impongono che le assunzioni siano disposte sulla base di apposite
graduatorie formulate secondo specifiche modalità e composte solo
da soggetti in possesso dei requisiti per l'insegnamento previsti
dalla normativa di settore. Poi non vado a riprendere tutto quanto
già detto l'altra volta, perché è chiaro che, prima di lasciare la
classe scoperta, a volte succede saltuariamente che si faccia
ricorso anche a personale sprovvisto dei titoli, anche se finora
tutto il personale fino alla fine dell'anno scolastico è personale
che è inserito nelle graduatorie e quindi ha i requisiti
richiesti.
In riferimento al quesito posto nello specifico in questa
interrogazione, nell'anno scolastico 2018-2019, in occasione della
revisione del Documento di Valutazione dei Rischi (il DVR),
considerate alcune mansioni svolte dagli operatori scolastici, è
stata prevista per gli insegnanti e gli operatori di sostegno di
alunni con disabilità per il personale ausiliario e per tutto il
personale docente della scuola dell'infanzia, la sorveglianza
sanitaria per rischio da movimentazione manuale dei carichi. Qui ho
la scheda allegata, se vuole, gliela faccio vedere per capire
meglio, in quanto la mansione di insegnante della scuola
dell'infanzia prevede di prendere in braccio più volte durante
l'orario di lavoro i bambini che frequentano la scuola, soprattutto
quelli al primo anno, durante il periodo di inserimento.
La sorveglianza sanitaria è un elemento chiave dell'intera
costruzione normativa che riguarda la salute e la sicurezza dei
luoghi di lavoro, non vado nel dettaglio neanche su questo, perché
la conosce credo anche lei, però in particolare sottolinea, che nel
Testo unico sulla sicurezza, il decreto legislativo del 2008 dice
che essa è "
l'insieme degli atti medici finalizzati alla tutela
dello stato di salute e sicurezza dei lavoratori, in relazione
all'ambiente di lavoro, ai fattori di rischio professionali e alle
modalità di svolgimento dell'attività lavorativa
, la
realizzazione della sorveglianza sanitaria costituisce uno degli
obblighi a carico del datore di lavoro e quindi del dirigente.
Penso quindi che anche in risposta a quanto lei chiedeva, in alcune
istituzioni scolastiche e non forse in tutte è perché è specifico
del datore di lavoro. Lo svolgimento delle attività di sorveglianza
sanitaria è affidato, come detto, al medico competente, un
professionista in possesso di titoli specifici o requisiti
specifici esplicitati dall'articolo 38 del Testo unico. Nel nostro
caso si tratta esclusivamente di una visita medica preventiva volta
a constatare l'assenza di controindicazioni all'attività lavorativa
cui il lavoratore è destinato al fine di valutare la sua idoneità
alla mansione specifica, quindi ora io le faccio vedere... le do
l'allegato, perché credo che possa anche definire meglio.
Riguardo poi a visite specifiche, lei nelle premesse richiamava
il particolare fatto che allo stato attuale non vengono effettuate
visite medico-psicologiche e quindi non so se volesse proprio
riferirsi a qualche specifico particolare oppure no: ecco perché le
ho risposto nuovamente sul fatto che noi, quando prendiamo dalle
graduatorie, è personale che ha i requisiti idonei, altrimenti non
sarebbero inseriti in graduatoria. È vero poi che il datore di
lavoro, cioè il dirigente scolastico fa le valutazioni che deve.
Sappiamo che il dirigente scolastico fa degli interventi in classe,
incontra gli insegnanti ripetutamente, quindi poi è chiaro che le
valutazioni che poi il dirigente fa sono chiaramente a volte anche
diverse da un'istituzione all'altra. Mi sembra di aver fatto un
quadro generale sulle visite mediche in generale, se poi è più
specifico, lo rivediamo. Sono a disposizione.
Presidente -
Per la replica, la parola al collega
Aggravi.
Aggravi (LEGA VDA) -
Le dico effettivamente che
all'inizio temevo che non ci fossimo capiti, poi invece ho visto
che per una volta ci siamo trovati sulla stessa strada. Lei
giustamente mi ha esposto le prerogative della cosiddetta "visita
del lavoro", effettivamente ringrazio che nei DVR delle varie
istituzioni i dirigenti facciano rispettare le visite del lavoro.
L'obiettivo le spiego qual era: l'altra volta nei tanti temi che
abbiamo trattato... giustamente lei aveva esordito dicendo: "non
c'è tempo per dire tutto" e infatti io le avevo dato conferma e le
farò una proposta a chiusura di questa iniziativa che spero possa
raccogliere il suo
placet
, perché aiuta gli uni e gli altri.
Dopo quell'iniziativa ho avuto delle segnalazioni per cui erano in
corso delle visite mediche; ho compreso ora dalla sua risposta che
erano visite mediche nell'alveo del decreto n. 81 del 2008 e quindi
delle visite del lavoro. Cosa diversa era l'elemento da lei in
chiusura giustamente evidenziato: le visite medico-psicologiche che
io l'altra volta citavo anche sui supplenti, perché avevo quella
preoccupazione considerato che, secondo me, o comunque per
l'idoneità di un soggetto che deve poi operare con dei bambini che
hanno tutta una serie di problematiche... e lo stesso soggetto si
trova a dover gestire problematiche di cui l'altra volta abbiamo
anche già discusso... Forse era il caso di prevedere un protocollo
al di là del decreto n. 81 del 2008, perché un problema è
preservare la sicurezza del lavoratore in quanto tale, e questa è
la normativa, una valutazione maggiore andrebbe fatta sulla
sicurezza dei bambini, perché chi comunque va a operare o comunque
con dei bambini dovrebbe avere dei requisiti al di là di quelli
formali, ma anche sostanziali su questo aspetto.
Io volevo provare a farle una proposta riguardo al
Mare
Magnum
che c'è riguardo alla scuola dell'infanzia, forse anche
in collaborazione con il Presidente della commissione, che adesso
non vedo, ma penso che sarà d'accordo magari a prevedere una
specifica audizione dove andare a discutere di tutte le
problematiche che oggi ha la scuola dell'infanzia, problematiche
che magari possono anche essere risolte in sede poi di bilancio
visto che stiamo preparando, cioè state preparando io spero il
bilancio di previsione. Probabilmente quindi la Presidente non
glielo permette, se lei...
(interruzione dell'Assessore Certan, fuori microfono)
... è una richiesta per cercare... sennò le cedo parte del mio
tempo, se dice sì, le posso cedere i due minuti.
Presidente -
Se l'aula è d'accordo, ci mancherebbe,
prego, la parola all'Assessore per l'integrazione.
Certan (AV) -
Assolutamente sì, credo sia una proposta
anche interessante perché finalmente magari trattiamo non solo
delle problematiche della scuola dell'infanzia, ma anche degli
atout
, perché, a mio avviso, è importante anche a volte
mettere qualche dato di confronto insieme con altre realtà ed è,
secondo me, interessante chiarire soprattutto anche tanti
pourparler
che ci sono su dei numeri, su come si
costituiscono le classi, che mi rendo conto essere un settore molto
specifico, però o si conosce bene o non bisogna trattarlo nei bar
come qualsiasi altro argomento, a mio avviso, sulla costituzione
delle classi, su come avvengono, sui contratti di lavoro, eccetera,
su chi interviene, soprattutto per la scuola dell'infanzia è
veramente, secondo me, ma proprio perché la nostra scuola
dell'infanzia è sicuramente leggermente in difficoltà in questo
periodo, ma è assolutamente all'avanguardia... e anche direi da
stimolo per tante altre Regioni. Valutate voi quindi con la
commissione, io sono a disposizione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK