Consiglio Regionale della Valle d'Aosta - Oggetto del Consiglio n. 1104 del 21 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1104 del 21 novembre 2019 - Resoconto
OGGETTO N. 1104/XV - Interrogazione: "Problematiche
riguardanti i trasferimenti correnti all'AREV per l'organizzazione
di rassegne zootecniche".
Rini (Presidente) -
Punto 11 all'ordine del giorno. Per
la risposta la parola all'assessore Viérin.
Viérin (AV) -
Ringrazio il collega Gerandin. Abbiamo già
avuto modo o meglio ha già avuto modo di parlare con alcuni
dirigenti di questa questione e ne abbiamo parlato anche in
Commissione, e poi avremo modo durante il bilancio di
discuterne.
La prima domanda: "in riferimento all'annualità 2019, quanto è
stato versato ad AREV". I dirigenti mi ricordano, me lo ricordano
spesso, ma lo vorrei ricordare anche io, che in fase di
predisposizione del bilancio che voi avevate iniziato, collega
Gerandin, era stato previsto 1 milione 200 mila euro, questa è la
cifra che era stata prevista all'inizio. In sede di variazione
questa cifra è stata più che raddoppiata e siamo arrivati a 2
milioni 630 mila euro, che sono stati parzialmente liquidati e
adesso l'ultima parte sarà liquidata.
Il secondo quesito: "quanto è stato il trasferimento nelle
annualità 2016-2017-2018". Nel 2016 è stato di 3 milioni 690 mila.
Mi fa piacere ricordare il 2017, perché ero in quel momento
assessore all'agricoltura e avevamo fatto uno sforzo grande per
l'AREV: quasi 5 milioni 500 mila euro, una variazione che era stata
cospicua. Nel 2018 quasi 4 milioni di euro.
La terza domanda: "qualora vi sia stato un problema
nell'erogazione, se sia stata predisposta una soluzione
alternativa". La risposta è sì, ci siamo già incontrati con l'AREV
e abbiamo ragionato per riuscire a colmare tecnicamente questo
gap
del milione e mezzo, sapendo che sul 2020 quel milione e
mezzo in più è già stato destinato in parte, perché scatta il
doppio aiuto. Quindi, questa era una soluzione transitoria che,
ripeto, tecnicamente noi riusciremo a risolvere con l'AREV,
affinché entro fine anno arrivino le somme, con il milione e mezzo
in più e sul 2020 con il doppio binario, per riuscire ad avere un
doppio aiuto: uno, quello delle rassegne, quindi il premio; in più
quello alla monticazione, quindi sarà un premio a ogni capo bovino
produttivo trasferito durante la stagione estiva negli alpeggi, che
vale sia per i gestori di alpeggio, ma anche per i proprietari
chiaramente.
Questo per dire che abbiamo lavorato, ci siamo incontrati con la
categoria, come penso lei saprà, e abbiamo ragionato sulla
questione tecnica di riuscire a fare arrivare i fondi entro fine
anno agli allevatori e tecnicamente riuscire a partire con il
doppio aiuto, in modo da colmare quel
gap
.
Presidente -
Per la replica, la parola al collega
Gerandin.
Gerandin (MOUV') -
Grazie, Assessore. Era consuetudine
negli anni, in sede di previsione di bilancio e anche nel bilancio
che avete approvato, prevedere delle somme che chiaramente non
coprivano l'ammontare totale di quello che negli anni è stato un
po' il
trend
. Mi ricordo che ci si era più o meno negli anni
accordati su una cifra o quantomeno c'era una cifra attesa da parte
dell'AREV, che era intorno ai 4 milioni di euro e che peraltro era
all'incirca quanto era già stato, mi pare di ricordare, preso in
considerazione durante l'assemblea dell'AREV, si era parlato di
queste cifre. È chiaro che adesso, di fronte a una disponibilità
finanziaria per il 2019 di 2 milioni 630 mila euro, qualche
difficoltà in quel mondo ci sono. Siamo a fine anno 2019 e ci sono
tutta una serie di scadenze nei vari pagamenti ed è chiaro che
questo comporta e ha comportato delle attese e comporta comunque
alcuni problemi per quello che riguarda la categoria.
Aveva un fine questo: dare una comunicazione, per cui al di là
di quelle che possono essere al momento le attese per il mondo
degli allevatori valdostani, il mondo agricolo valdostano, per
quest'anno sappiamo che le disponibilità sono quelle che sono state
parzialmente già erogate, quasi totalmente erogate mi risulta
peraltro. La difficoltà di erogazione non è una novità e chiunque è
passato da quelle parti sa che c'era qualche problematica in merito
all'erogazione, però si era sempre parlato di trovare delle
soluzioni alternative. Ora lei annuncia che per il 2020 ci sarà un
doppio binario, per cui ci sarà rassegna e monticazione. Quello che
il mondo agricolo si aspetta, siamo ancora in predisposizione di
bilancio, è quello di dire che le risorse sulla monticazione
dovrebbero essere aggiuntive rispetto ai famosi 4 milioni di euro
che davamo per l'AREV. Il mio vuole essere anche un invito: essendo
ancora in fase di predisposizione di bilancio, andiamo in questa
direzione. I 4 milioni di euro, magari erogati in maniera diversa,
perché le difficoltà di erogazione è indubbio che ci siano - con i
dirigenti ci ha parlato lei, ma ci avevo parlato anche io all'epoca
- però che siano 4 milioni magari non dati più esclusivamente per
le rassegne, ma siano 4 milioni più le risorse per la
monticazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK