Consiglio Regionale della Valle d'Aosta - Oggetto del Consiglio n. 2692 del 18 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2692 del 18 aprile 2017 - Resoconto
OGGETTO N. 2692/XIV - Interrogazione: "Valutazione
dell'ipotesi di sottoscrizione di un prestito obbligazionario da
parte della società Casino per acquisire liquidità".
Rosset (Presidente) -
Punto n. 8 dell'ordine del giorno.
Per la risposta chiede la parola l'Assessore Chatrian, ne ha
facoltà.
Chatrian (ALPE) -
Il collega Cognetta interroga il
sottoscritto e questo Governo sulla "questione Casinò". Nelle
premesse dell'iniziativa è inserito: "vista la crisi di liquidità
dell'azienda, interroga l'Assessore competente per sapere se è in
corso di valutazione l'ipotesi di un prestito obbligazionario per
recuperare liquidità per la Saint-Vincent Resort & Casino
S.p.A.". Per quanto mi riguarda e per quanto ci riguarda, l'ipotesi
non è mai stata presa in considerazione dal nuovo Amministratore
unico.
Seconda considerazione: mi dispiace che si sia diffusa questa
notizia perché non corrisponde al vero.
Presidente -
Per la replica, chiede la parola il collega
Cognetta, ne ha facoltà.
Cognetta (M5S) -
Assessore, non è che si è diffusa la
notizia, è che sono dei ragionamenti che vengono fatti in merito ad
una questione drammatica da un punto di vista economico e, essendo
uno degli strumenti possibili, ci si domanda se poteva essere anche
questo utilizzato, quindi niente di strano.
Io spero che - lei non l'ha detto - che non faccia come qualcun
altro che dice: "ad oggi non è possibile". Lei ha detto che non
sarà mai possibile, di conseguenza, è uno strumento che non verrà
mai utilizzato, immagino io. Il problema rispetto a questa domanda
è il seguente - lei lo sa sicuramente meglio di me, ma lo spiego
anche a chi magari non conosce questi strumenti tecnici -: essendo
un prestito obbligazionario, un prestito che si fa a fronte di
soldi che vengono presi, quindi in sostanza è la garanzia per un
debito, lo stesso poi può essere trasformato in azioni. Se io non
restituisco i soldi, queste obbligazioni emesse diventano azioni;
di conseguenza, si acquisisce parte della società, ma giustamente
lei ci ha sconsigliato che non succede e io le credo per ora,
chiaramente vigileremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK