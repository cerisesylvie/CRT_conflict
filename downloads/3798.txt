Consiglio Regionale della Valle d'Aosta - Oggetto del Consiglio n. 71 del 11 febbraio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 71 del 11 febbraio 1981 - Resoconto
OGGETTO N. 71/81 - RINVIO TRATTAZIONE DELLA PROPOSTA DI LEGGE N.
252, CONCERNENTE: "ORGANI CONSULTIVI IN MATERIA DI OPERE PUBBLICHE
DI INTERESSE REGIONALE".
Presidente
- Ha chiesto di parlare per mozione d'ordine
l'Assessore ai Lavori Pubblici Borbey, ne ha facoltà.
Borbey (DC)
- Chiederei ai proponenti se possono
accettare il rinvio di questa proposta di legge alla prossima
seduta consiliare, poiché l'Assessorato ai Lavori Pubblici, in
collaborazione con gli Assessorati del Turismo e dell'Agricoltura e
Foreste, che sono interessati a questo disegno di legge, ha
intenzione di presentare degli emendamenti che sottoporrà alla
Commissione. E inviterei il Presidente della Commissione, se può, a
convocare una riunione al più presto diciamo in tempo per la
prossima adunanza del Consiglio regionale. È intenzione della
Giunta regionale di valutare con i Consiglieri proponenti, per
quanto concerne le competenze previste nel disegno di legge, una
volta rivisto - almeno, abbiamo intenzione di proporre delle
varianti - se non sia il caso di passare tutte queste competenze al
CRPT, che è un organo già esistente, e quindi allargare i compiti
del CRPT piuttosto che costituire un nuovo comitato, previsto da
questa legge.
Presidente
- Prima di dare la parola ai proponenti, la
Presidenza si permette di richiedere che la proposta di legge non
sia così rigidamente rinviata alla prossima seduta, ma alla
Commissione, e che poi sia la Commissione Assetto del Territorio,
in accordo coi proponenti e con l'Assessore ai Lavori Pubblici
Borbey ed eventualmente l'Assessore al Turismo, urbanistica e Beni
culturali Pollicini, a richiederne l'iscrizione all'ordine del
giorno. Questo per evitare che si sia obbligati ad iscrivere
l'oggetto all'ordine del giorno, dal momento che il lavoro a cui
accennava l'Assessore Borbey potrebbe non essere terminato per il
25 di febbraio data in cui il Consiglio è già convocando.
La parola al Consigliere Nebbia.
Nebbia (PSI)
- Noi saremmo d'accordo sul rinvio, se
questo porterà ad un miglioramento della legge; avremmo qualche
perplessità su un rinvio sine die, nel senso che a volte alcuni
oggetti rinviati alle Commissioni si sono poi arenati. Per cui
vorremmo che ci si impegnasse a rinviare l'esame di questa proposta
di legge se non al prossimo Consiglio a quello successivo, ma
comunque che il lavoro sia fatto in un breve ambito di tempo,
perché altrimenti perderebbe di utilità.
Presidente
- Allora si potrebbe dire che la proposta di
legge viene rinviata alla Commissione per il lavoro di collegamento
proposto dall'Assessore Borbey, e che comunque non si dovrà
superare per l'esame consiliare la seconda adunanza di marzo.
Il Consiglio è d'accordo? Ci sono obiezioni? Il Consiglio è
unanime per il rinvio alla Commissione della proposta di legge e la
reiscrizione all'ordine del giorno quando la Commissione lo riterrà
opportuno, non oltre però la fine di marzo.
ORDINE DEI LAVORI
Presidente
- Colleghi Consiglieri, abbiamo finito gli
oggetti relativi alla trattazione; abbiamo ancora l'oggetto n. 23,
due mozioni - oggetti 24 e 25 - che vanno discusse abbinate e poi
gli oggetti n. 26 e n. 27.
Io penso che l'oggetto n. 23 porti via molto tempo; ritengono i
Consiglieri proponenti che possiamo posporre la discussione della
mozione 23 in modo eventualmente da dedicarle più tempo visto che
abbiamo stabilito che fra un'ora daremo la parola all'Assessore
alle Finanze? Io proporrei di discutere le altre mozioni, perché
ritengo proprio che l'oggetto n. 23 possa dar luogo ad un lungo
dibattito anche per l'importanza e la delicatezza
dell'argomento.
I Consiglieri Lustrissy e Lanivi sono d'accordo?
Passiamo allora agli oggetti 24 e 25 in discussione
abbinata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK