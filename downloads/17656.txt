Consiglio Regionale della Valle d'Aosta - Oggetto del Consiglio n. 200 del 6 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 200 del 6 dicembre 1988 - Resoconto
OGGETTO N. 200/IX - REIEZIONE E RITIRO DI ORDINI DEL GIORNO
PRESENTATI IN SEDE DI DISCUSSIONE GENERALE DELLE LEGGI DI
BILANCIO.
PRESIDENTE:
Do lettura dell’ordine del
giorno n. 1, presentato dal Consigliere Riccarand.
Ordine del giorno n. 1
RILEVATO che, per una lettura precisa delle Entrate del Bilancio
regionale, occorre riportare distintamente in separati capitoli le
entrate per ognuno dei tributi di cui al Titolo 1, categoria
2a;
RILEVATO altresì, che data l'attuale rilevanza nel Bilancio
regionale dell'I.V.A. da importazione occorre prevedere due
distinti capitoli di entrata, uno per l'I.V.A. da importazione e
l'altro per l'I.V.A.;
EVIDENZIATO, inoltre, che, con la creazione del mercato unico
europeo, è prevista una forte riduzione o addirittura la scomparsa
dell'I.V.A. da importazione attualmente riscossa all'Autoporto di
Pollein;
SOTTOLINEATO che occorre quindi utilizzare con cautela le
entrate dell'I.V.A. da importazione destinandole esclusivamente a
spese di investimento;
Il Consiglio regionale della Valle d'Aosta
impegna
la Giunta regionale ad attenersi ai seguenti criteri nella
predisposizione del Bilancio di previsione per gli anni
1990-1992:
1) distinguere, mediante due distinti capitoli, le entrate
dell'I.V.A. da importazione da quelle dell'I.V.A.;
2) utilizzare i proventi dell'I.V.A. da importazione solo per
spese di investimenti, indicando in Bilancio tutti gli interventi
per cui si intendono utilizzare le entrate
dell’I.V.A. da importazione.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questo ordine del giorno mira a dare una
struttura diversa al bilancio, sia per quanto riguarda la parte
relativa alle entrate, sia per quanto riguarda quella relativa alle
spese in tema di I.V.A. da importazione. Si propone che nella parte
"entrate" del bilancio siano riportate distintamente ed in separati
capitoli le entrate per ognuno dei tributi di cui al Titolo 1,
categoria 2a, provvedendo inoltre ad una distinzione fra I.V.A.
normale ed I.V.A. da importazione.
Credo che la finalità di questa proposta sia chiara a tutti,
anche perché l'ho già illustrata, e tende comunque ad avere sotto
controllo sia l’I.V.A., imposta sugli affari, che
deriva dalle attività normali, sia l’I.V.A., imposta
sulle importazioni, che è legata soprattutto alle attività
autoportuali, che è destinata a scomparire o sul cui futuro ci sono
comunque delle grosse preoccupazioni. Si propone analogamente che
le entrate dell'I.V.A. da importazione vengano utilizzate solo per
spese di investimento e cioè per spese che non vanno a
rappresentare spesa corrente.
L'Assessore Voyat prima ha detto che non bisogna considerare
l’I.V.A. da importazione come un'entrata
straordinaria. Credo che di questo siamo tutti coscienti; nulla
vieta però al Consiglio regionale di organizzare il suo bilancio in
modo da distinguere l’I.V.A. dall'I.V.A. da
importazione, anche se quest'ultima è considerata
un’entrata normale. Si tratta semplicemente di un
modo di organizzare il bilancio e niente ci impedisce che, accanto
al capitolo di entrata, od in un allegato al bilancio, vi sia un
elenco dei capitoli di spesa in cui si utilizzano i miliardi
dell'I.V.A. da importazione.
Credo che questo meccanismo rappresenterebbe un elemento di
controllo rispetto alle entrate e di cautela, nonché di controllo,
rispetto alle uscite, che è quanto mai auspicabile rispetto al
futuro che ci attende.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
Ho già spiegato prima perché non siamo
d'accordo: siamo d'accordo nel prevedere un capitolo per ognuno dei
punti previsti dalla legge n. 690, ma non riteniamo utile prevedere
due capitoli di entrata, uno per l’I.V.A. da
importazione e l'altro per l’I.V.A. corrente pagata
in Valle d'Aosta.
Trattandosi poi di un'entrata corrente, non riteniamo utile
predisporre un'elenco delle ipotetiche spese che dovrebbero essere
sostenute con questi soldi, anche perché la Regione ha un'entrata
corrente che può destinare sia per spese correnti, sia per spese di
investimento. Per fare un semplice elenco sarebbe sufficiente
riferirsi ai fondi globali, specificando che le prime dieci o
quindici righe sono coperte dall'I.V.A. da importazione, ma non
sarebbe un modo di procedere serio. Noi riteniamo invece che la
destinazione della spesa debba essere fatta in funzione della
qualità dell'entrata.
PRESIDENTE: Se nessuno chiede la parola, pongo in votazione
l’ordine del giorno n. 1 presentato dal Consigliere
Riccarand.
ESITO DELLA VOTAZIONE
Presenti: 29
Votanti: 29
Favorevoli: 7
Contrari: 22
Il Consiglio non approva
PRESIDENTE:
Do lettura dell'ordine del giorno n. 2,
presentato dal Consigliere Riccarand.
Ordine del giorno n. 2
RILEVATO che nel Bilancio di previsione per gli anni finanziari
1989-1991 non sono previsti finanziamenti per la sistemazione ed il
riutilizzo del Forte di Bard e del Castello di Aymavilles;
EVIDENZIATA la necessità di prevedere cospicui finanziamenti per
poter utilizzare le due importanti strutture;
Il Consiglio regionale della Valle d'Aosta
impegna
Giunta regionale a predisporre, nei prossimi mesi, una
variazione di Bilancio in modo da prevedere un piano triennale di
finanziamento per la ristrutturazione del Forte di Bard ed un
finanziamento annuale per la sistemazione e utilizzazione del
Castello di Aymavilles.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questo ordine del giorno chiede che la
Giunta regionale predisponga una variazione di bilancio che preveda
un piano di finanziamento triennale per la ristrutturazione del
Forte di Bard ed un finanziamento annuale per la sistemazione ed
utilizzazione del Castello di Aymavilles.
Noi siamo particolarmente preoccupati rispetto alla questione
del Forte di Bard, perché si tratta di una struttura imponente, che
per essere sistemata e riutilizzata richiede degli interventi
estremamente impegnativi che non sono dell'ordine dei miliardi ma
delle decine di miliardi. I passi finora effettuati su questa
struttura sono stati eccessivamente lenti: sta per concludersi il
passaggio di proprietà alla Regione, però non abbiamo ancora un
progetto di utilizzazione e non abbiamo neppure un piano
finanziario di intervento. Quest'ordine del giorno propone pertanto
che si incominci a mettere a disposizione del bilancio una serie di
finanziamenti che consenta di porre mano a questa struttura.
Approfittiamo del periodo di cinque anni, durante i quali abbiamo
ancora una certa garanzia di entrate cospicue per mettere mano ad
un'opera così impegnativa, che però poi può avere dei risvolti
estremamente positivi rispetto al nostro futuro.
Per il Castello di Aymavilles si tratta di un intervento più
limitato finanziariamente, perché pone problemi più di carattere
politico, connessi anche alla proposta di utilizzarlo come porta
d'ingresso al Parco Nazionale del Gran Paradiso. A nostro avviso,
tuttavia, anche in questo caso dopo anni di inutilizzo della
struttura, è bene fare un passo avanti e deciderne una qualche
forma di utilizzazione.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je demande au Conseiller Riccarand de vouloir
retirer cet ordre du jour et cela parce que le Gouvernement
régional a déjà confié à l'architecte Valletti la tâche de prévoir
l'utilisation du Fort de Bard; on lui a aussi demandé de vérifier
les possibilités d'installer, à l'intérieur de ce Fort, le siège
des "Scuole a fini speciali" dont tout le Conseil connaît
l'importance. Ce siège devrait représenter aussi l'occasion de
transformer le Fort de Bard dans une structure pour des activités
culturelles à un niveau très haut. Il s'agit, en effet, d'une
structure énorme où on pourra placer des choses très
importantes.
Donc, en tenant compte aussi d'une série de remarques qui ont
été présentées par les différents Conseillers qui sont intervenus,
on ne peut pas penser de modifier le budget pour chercher des
sommes que nous ne pouvons pas dépenser l'année prochaine. Nous
devons attendre les projets et cela justement pour éviter les
"residui passivi" que tout le monde ici a reprochés. Nous sommes en
train d'aller dans cette direction.
La même chose se passe pour le Château d'Aymavilles parce que à
la Surintendance on est en train d'étudier les différentes
possibilités d'utilisation et dans ce sens aussi nous ne pouvons
pas, dès maintenant, demander d'utiliser de l'argent que
probablement nous n'arriverons pas à dépenser dans l'année
1989.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io sono contento che qualcosa finalmente
si muova: l'incarico all'architetto Valletti, che è persona capace
e di buona volontà, è sicuramente positivo. Ribadisco però il mio
giudizio negativo sul fatto che non sia stato previsto, anche
soltanto a livello di fondo globale o di qualche capitolo, un
apposito finanziamento per questo tipo di intervento...
(... Interruzione dell'Assessore FAVAL . . . )
... sì, però sul Forte di Bard c'era stata una discussione in
Consiglio che risale addirittura al 1984, in seguito alla quale era
stato affidato alla Giunta un preciso impegno per dare avvio al
discorso di progettazione e di intervento. Ora, cioè nel 1988, ci
si viene a dire: "Dobbiamo ancora progettare". Io credo che su
questo terreno siamo notevolmente in ritardo, per cui mantengo
l'ordine del giorno, anche perché lo stesso ha una funzione di
sollecitazione rispetto alla realizzazione di queste opere.
PRESIDENTE:
Se nessuno chiede la parola, pongo in
votazione l’ordine del giorno n. 2, presentato dal
Consigliere Riccarand.
ESITO DELLA VOTAZIONE
Presenti: 32
Votanti: 32
Favorevoli: 7
Contrari: 25
Il Consiglio non approva
PRESIDENTE:
Do lettura dell'ordine del giorno n. 3,
presentato dal Consigliere Riccarand.
Ordine del giorno n. 3
RILEVATO che nel Bilancio di previsione per gli anni finanziari
1989-1991 non sono previsti finanziamenti per il potenziamento del
trasporto su ferrovia;
SOTTOLINEATA la necessità e l'urgenza di arrivare ad una
Convenzione fra la Regione Valle d'Aosta e le Ferrovie dello Stato
per il potenziamento della linea
Chivasso-Aosta-Pré-Saint-Didier;
SOTTOLINEATA altresì la necessità che tale impegno della Regione
Valle d'Aosta deve tradursi in una disponibilità ad un intervento
finanziario;
Il Consiglio regionale della Valle d'Aosta
impegna
la Giunta regionale a predisporre, nel prossimi mesi, una
variazione di Bilancio in modo da prevedere un piano triennale di
finanziamento per il potenziamento della ferrovia
Chivasso-Aosta-Pré-Saint-Didier.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (NS):
Questo ordine del giorno riguarda la
questione della ferrovia. Nel corso della sua replica, giustamente,
il Presidente della Giunta ha sottolineato che il progetto di un
collegamento ferroviario tra Aosta e Martigny può avere una sua
prospettiva di realizzazione, perché ha un certo significato ed è
stato bene averne avviato lo studio di fattibilità.
Rimane comunque il fatto che questo progetto non potrà mai
essere realizzato, se prima o insieme (ma credo che sarà necessario
farlo prima) non si pone mano ad un radicale potenziamento della
linea Chivasso-Ivrea-Aosta, possibilmente migliorando e mantenendo
praticabile anche la linea sino a Pré-Saint-Didier. Secondo noi,
quindi, è necessaria un'azione concreta di intervento anche
finanziario della Regione sul terreno del potenziamento della
linea.
Non credo che sia necessario ricordare che l'Amministrazione
regionale ha scelto di investire centinaia di miliardi per
l'autostrada del Monte Bianco, mentre noi ritenevamo che sarebbe
stato più opportuno investirli nella ferrovia ed ancora adesso
riteniamo.
(... Interruzione del Presidente ROLLANDIN ...)
ecco, sul discorso della gestione militare, occorre però che la
Giunta scelga una linea precisa...
( . . . Interruzione del Presidente ROLLANDIN ...)
... Io ricordo che la convenzione con i militari scadeva un anno
e mezzo fa, ma è stata prorogata di un anno. Sulla base di quello
che ho sentito, mi sono fatto la convinzione che da parte
dell'Amministrazione regionale non ci sia stato un impegno
sufficientemente fermo per chiedere la smilitarizzazione della
linea, anzi sono state date delle giustificazioni per le quali,
tutto sommato, la presenza dei militari darebbe maggiori
garanzie... Questi discorsi li avete fatti voi stessi.
Comunque, tutto il Consiglio è d'accordo sul fatto che ci debba
essere un impegno per la smilitarizzazione della linea: prendiamo
posizione pubblicamente e la Regione Valle d'Aosta...
(... Interruzione del Presidente ROLLANDIN ...)
... Non solo attraverso un ordine del giorno, ma mobilitiamoci
in tutti i modi possibili: ci sono i parlamentari, muoviamo gli
organi di stampa e facciamo una campagna per smilitarizzare questa
linea e facciamo anche delle scelte concrete, se vogliamo che sia
potenziata questa linea e non rimanga nello stato in cui si trova
attualmente.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
Io credo che su questo argomento vada fatto
un minimo di chiarezza.
Per quanto riguarda la smilitarizzazione, anche in coerenza con
quanto è stato approvato e deciso da questo Consiglio, non solo ha
agito sui Ministeri competenti, ma i nostri parlamentari si sono
addirittura attivati per cercare insieme ad altre regioni lo
spostamento di certe linee militari ed hanno anche trovato un
accordo con altre regioni. E' da smentire nella maniera più
assoluta, quindi, che la Regione sia insensibile a questo discorso.
E' accaduto, piuttosto, che sinora le richieste
dell'Amministrazione regionale sono rimaste senza risposta
positiva.
In merito alle premesse dell'ordine del giorno, in cui si dice
"sottolineata la necessità e l'urgenza di arrivare ad una
Convenzione fra la Regione Valle d'Aosta e le Ferrovie dello
Stato", devo ricordare che la Giunta regionale ha già approvato una
bozza di convenzione, che abbiamo inviato alle Ferrovie dello
Stato, ma che a tutt'oggi è rimasta ancora senza risposta.
La disponibilità della Regione ad intervenire, a fronte di un
programma o almeno di una volontà politica dell'Ente Ferrovie dello
Stato e del Ministero competente circa il destino futuro della
linea Chivasso-Aosta-Pré-Saint-Didier, non è mai stata messa in
discussione; dobbiamo dire però che sinora, tranne alcune
migliorie, da parte dell'Ente Ferrovie dello Stato non c'è stata
nessuna decisione, nessun riferimento e nessuna idea programmatica
chiara. Questo è il punto.
Credo che sul tema del traforo ferroviario del Gran San Bernardo
l'Amministrazione regionale abbia fatto una scelta di tipo
strategico, nel senso che, a fronte di tentennamenti o di mancanza
di posizione degli organi del Governo nazionale, la scelta del
traforo ferroviario sta ad indicare anche la validità del
collegamento ferroviario che attraversa la Valle d'Aosta. Mettere
delle cifre in bilancio in questo momento non ha alcun significato,
se prima l'Ente Ferrovie dello Stato non ci dice che cosa vuol
fare.
Riferendomi in particolare al problema della tratta
Aosta-Pré-Saint-Didier, voglio ancora informare il Consigliere
Riccarand che recentemente a Torino la Regione Valle d'Aosta ha
nuovamente dichiarato la sua disponibilità ad intervenire e ad
eseguire opere di razionalizzazione, nonché, d'accordo con le
organizzazioni sindacali, ad accettare proposte nelle quali
potrebbero configurarsi dei sacrifici sul piano del personale,
purché sia detta una parola, almeno di indirizzo preciso, anche se
non definitiva, circa il destino di questa linea. Fino a che l'Ente
Ferrovie dello Stato non ci fa intravedere la sua volontà, credo
che sia inutile indicare in bilancio delle cifre che non avrebbero
nessun senso.
Credo che tutti i Consiglieri siano al corrente di quanto è
avvenuto recentemente e che ha interessato il vertice delle
Ferrovie dello Stato. Ci auguriamo che una qualche decisione venga
comunque presa e che possa essere di riferimento all'azione
dell'Amministrazione regionale che in materia di Ferrovie dello
Stato ha una competenza molto relativa.
PRESIDENTE: Se nessuno chiede la parola, pongo in votazione
l'ordine del giorno n. 3, presentato dal Consigliere Riccarand.
ESITO DELLA VOTAZIONE
Presenti: 32
Votanti: 32
Favorevoli: 7
Contrari: 25
Il Consiglio non approva
PRESIDENTE:
Do lettura dell'ordine del giorno n. 4,
presentato dal Consigliere Riccarand.
Ordine del giorno n. 4
RILEVATO che nel Bilancio di previsione per gli anni finanziari
1989-1991 sono previsti finanziamenti del tutto insufficienti per
la creazione di parchi naturali regionali e per la valorizzazione
del Parco Nazionale del Gran Paradiso;
SOTTOLINEATO che i parchi e le aree protette costituiscono una
grande risorsa economica e un laboratorio scientifico di notevole
importanza;
Il Consiglio regionale della Valle d'Aosta
impegna
la Giunta regionale a predisporre, nei prossimi mesi, una
variazione di Bilancio in modo da prevedere:
a) un aumento di 500 milioni ai finanziamenti attualmente
previsti per il Parco Nazionale del Gran Paradiso;
b) un aumento di 500 milioni ai finanziamenti attualmente
previsti per i parchi naturali regionali;
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS): Questo ordine del giorno si riferisce al fatto
che nel bilancio di previsione del 1989 sono previsti degli
interventi finanziari troppo limitati per la creazione di aree
protette, di parchi naturali e di riserve naturali regionali;
mentre, per il Parco Nazionale del Gran Paradiso, vi si prevede un
finanziamento che è rimasto fermo ai ridicoli 48 milioni.
L'ordine del giorno, quindi, prevede che nei prossimi mesi si
proceda ad una variazione di bilancio, in modo da aumentare di 500
milioni il finanziamento attualmente previsto per il Parco
Nazionale del Gran Paradiso e da stanziare 500 milioni per la
creazione di parchi naturali regionali.
lo credo che sarebbe molto importante che la Regione Valle
d'Aosta dimostrasse la sua attenzione nei riguardi del grande
patrimonio del Parco Nazionale del Gran Paradiso manifestando la
sua disponibilità ad intervenire anche finanziariamente. Sappiamo
che ci sono dei problemi aperti, ma noi non abbiamo mai creduto che
la migliore linea di comportamento per la loro soluzione fosse
quella di dichiarare una sorta di guerra all'Ente Parco, ma di
dimostrare invece che alla Valle d'Aosta preme che questo grande
patrimonio sia mantenuto e valorizzato. A nostro avviso, è proprio
in questo senso che va la nostra proposta.
Per quanto riguarda i parchi naturali regionali, ci sono delle
possibilità concrete di realizzarne alcuni, tant'è che anche in
passato da parte della Giunta erano già stati presentati dei
disegni di legge, che poi sono stati ritirati e messi nei cassetti.
Se si vuole fare qualcosa di serio, concreto e consistente,
rispetto ad un settore che un domani potrebbe avere anche
un'interessante prospettiva economica, credo che sarebbe
fondamentale aumentare i relativi, finanziamenti.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Tout en rappelant que le financement du Parc
National appartient à l'Etat qui est responsable de, ces aires
protégées, l'Administration régionale a toujours dit qu'elle était
favorable à des financements aussi pour le Parc du Grand Paradis,
mais à condition que les rapports entre la Région, les communes et
l'"Ente Parco Nazionale del Gran Paradiso" puissent
s'améliorer.
Justement avec ce but, afin d'arriver à une gestion correcte, le
Conseil même avait approuvé de charger M. Bernard Janin de rédiger
un plan de gestion du Parc, pour ce qui concerne, évidemment, le
versant valdôtain. M. Janin a déjà consigné une partie de cette
étude et le reste sera consigné bientôt; à ce moment-là on ouvrira
des pourparlers pour arriver justement à un accord sur la gestion.
Une fois rejoint cet accord, on pourra évidemment arriver aussi à
un financement.
Pour ce qui est du deuxième point, je rappelle qu'il y a 500
millions dans les fonds globaux, mais que nous avons aussi un
milliard et demi de résidu sur le bilan. Donc nous pensons qu'une
somme de deux milliards soit suffisante pour l'année prochaine,
pour la création de parcs, pour l'achat de territoires justement
destinés aux parcs régionaux et aux aires naturelles protégées.
PRESIDENTE:
Se nessuno chiede la parola, pongo in
votazione l'ordine del giorno n. 4, presentato dal Consigliere
Riccarand.
ESITO DELLA VOTAZIONE
Presenti: 33
Votanti: 33
Favorevoli: 7
Contrari: 26
Il Consiglio non approva
PRESIDENTE:
Do lettura dell’ordine del
giorno n. 5, presentato dal Consigliere Riccarand.
Ordine del giorno n. 5
RICORDATO che negli anni passati l'Amministrazione regionale ha
acquistato, e poi ceduto al Comune di Aosta, un'ampia parte del
Quartiere Cogne;
RILEVATO che è ormai quasi concluso il primo intervento di
recupero e che stanno per partire i lavori del secondo intervento,
entrambi realizzati con finanziamenti dello Stato;
SOTTOLINEATO che per completare alcune opere e realizzare alcune
infrastrutture di servizio al Quartiere occorre integrare i
finanziamenti dello Stato con fondi dell'Amministrazione
regionale;
il Consiglio regionale
IMPEGNA
la Giunta regionale a predisporre e presentare entro tre mesi al
Consiglio un provvedimento legislativo per finanziare il
completamento di opere e la realizzazione di infrastrutture al
quartiere Cogne di Aosta.
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (NS):
Quest'ordine del giorno riguarda un
problema che è già stato affrontato più volte anche in questa sede:
la ristrutturazione del Quartiere Cogne. Come ben sappiamo, negli
anni passati l'Amministrazione regionale ha affrontato uno sforzo
finanziario notevole per acquistare e poi cedere al Comune di Aosta
il Quartiere Cogne. Dopo si sono avviati i lavori di recupero: è
già stato realizzato con un finanziamento dello Stato il primo
intervento, nei prossimi mesi partirà il secondo intervento di
recupero e poi dovrebbe ancora proseguire la fase della
ristrutturazione.
Ci sono, tuttavia, dei grossi problemi di completamento di
alcune opere e di realizzazione di alcune infrastrutture che non
possono essere finanziati con i normali fondi dello Stato: piano
decennale per la casa, per quanto concerne i vecchi fondi, ed
ulteriori nuovi fondi.
Se non vogliamo che questo intervento si protragga troppo nel
tempo, con notevoli disagi per gli abitanti del quartiere, e se non
vogliamo che ci siano notevoli ritardi nella realizzazione delle
necessarie infrastrutture per ridare una certa qualità di vita al
quartiere, credo che sarebbe estremamente utile predisporre una
legge regionale per finanziare una serie di opere di completamento
ed una serie di infrastrutture che sono da realizzare all'interno
del quartiere.
Io credo che questo ordine del giorno esprima l'urgente
necessità di intervenire in un problema ben conosciuto da chi è
stato all'interno del Comune d'Aosta e che credo non possa non
condividere. Se su questo ordine del giorno ci fosse una certa
disponibilità del Consiglio, si darebbe prova di una particolare
attenzione nei riguardi della città di Aosta.
PRESIDENTE: Ha chiesto la parola il Presidente della Giunta,
Rollandin; ne ha facoltà.
ROLLANDIN (UV):
Si on peut partager l'avis à propos de ce
problème, il faut quand même dire qu’il y a déjà des
contacts avec la Commune d'Aoste à propos des exigences concernant
la restructuration du Quartier Cogne. A présent il faut examiner la
possibilité d'avoir des emprunts par la "Cassa Depositi e Prestiti"
et si, par hasard, des financements manqueront l'Administration
régionale a déjà déclaré sa disponibilité soit pour examiner le
problème, soit pour lui donner une solution. Il y a déjà une
correspondance avec la Commune qui concerne ce thème.
Donc la proposition de M. Riccarand est déjà l'objet d'un examen
préalable et je crois qu'il est inutile de le voter aujourd'hui;
par conséquent on s'abstiendra sur ce thème car on a déjà donné
notre disponibilité. On a quand même demandé qu'il y ait une
évaluation préalable sur la possibilité d'avoir des financements de
l'Etat même s'ils ne sont pas conséquents aux problèmes qui seront
reproposés avec le nouveau financement de la loi sur la maison.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Non voglio assolutamente che questo ordine
del giorno sia votato a tutti i costi, vorrei solo che si trovasse
una soluzione a questo problema. Io sono anche disposto a ritirare
l'ordine del giorno, sempreché però ci sia un impegno da parte
della Giunta a dire, ad esempio: "Fra due mesi facciamo una
verifica sul problema, in modo da trovare una soluzione", anche
perché si tratta di un problema da affrontare e risolvere.
Se c'è, quindi, un impegno in questo senso, io ritiro l'ordine
del giorno n.5
PRESIDENTE:
Allora, come già è stato detto dal Consigliere
Riccarand, l'ordine del giorno n. 5 è da considerare ritirato.
IL CONSIGLIO
prende atto del ritiro dell’ordine del giorno n.
5.
PRESIDENTE:
Do lettura dell'ordine del giorno n. 6,
presentato dal Consigliere Riccarand.
Ordine del giorno n. 6
RILEVATO che l'attuale assetto delle strutture ospedaliere della
nostra Regione è del tutto insoddisfacente perché:
1) - l'Ordine Mauriziano non è disposto a cedere alla Regione
l'Ospedale di viale Ginevra;
2) - perché il citato Ospedale richiede onerosi interventi di
sistemazione e di ampliamento;
3) - perché la distribuzione dei servizi ospedalieri in tre
diverse località della città è scarsamente funzionale e molto
costosa;
SOTTOLINEATA l'urgenza di un esame approfondito delle
possibilità di costruire un nuovo ospedale;
il Consiglio regionale
IMPEGNA
la Giunta regionale ad affidare un incarico per uno studio di
fattibilità per un nuovo ospedale.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questo ordine del giorno riguarda il
problema dell'ospedale. Si tratta di una questione che è stata
posta sul tappeto anche da una risposta dell'Assessore alle Finanze
Voyat. Noi sappiamo che i soldi previsti in bilancio sono
insufficienti, nel senso che non ci sono fondi per l'ipotesi della
creazione di un nuovo ospedale o per una cospicua ristrutturazione
del vecchio Ospedale Mauriziano, secondo i progetti che erano già
stati presentati.
Ci è stato detto che questi fondi potranno essere reperiti
attraverso finanziamenti dello Stato, ma il problema rimane
comunque aperto, per cui credo che l'impegno richiesto dall'ordine
del giorno alla Giunta di affidare l'incarico per uno studio di
fattibilità di un nuovo ospedale sia un impegno importante e
necessario, che la Giunta si deve assumere per dare una risposta al
quesito se si voglia o meno creare un nuovo ospedale o se si voglia
o meno potenziare la vecchia struttura. E' indispensabile fare una
scelta, perché non possiamo andare avanti in questo stato di
incertezza.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Le problème a, en effet, engagé soit
l'Administration régionale soit l'Unité Sanitaire Locale et il y a,
à ce propos, l'exigence (et, en effet, l'Assesseur compétent est en
train de le faire) de reprendre dans son ensemble le discours qui
est à la base du choix de la restructuration du vieux hôpital des
Mauritiens pour considérer la possibilité de donner une solution
aux différents problèmes médicaux.
A ce sujet, au moment où il y aura cette analyse complète, je
crois que sera le Gouvernement même à présenter ses solutions pour
ce problème.
Il faut aussi considérer le fait que donner la tâche de faire
une étude sur un hôpital est (comme M. Riccarand comprend très
bien) assez difficile car un hôpital n'est pas une bâtisse
quelconque et il faut savoir qu'est-ce qu'on fait et où il doit
être placé, si on doit le construire à nouveau.
Donc, selon moi, charger un technicien d'étudier une solution
pour un nouveau hôpital n'est pas concevable aujourd'hui et il faut
affronter la question d'une autre façon.
Je répète que l'Administration régionale et l'Unité Sanitaire
Locale sont en train d'examiner le problème pour savoir s'il y a
une solution définitive et pour connaître les pourcentages prévus
par le nouveau décret adopté il y a quarante jours et seulement à
ce moment là on présentera des considérations concrètes. Au-delà de
ça il faudrait aussi considérer les rapports avec les Mauritiens
qui, je crois, sont très importants.
Je demanderais donc à M. Riccarand de retirer cet ordre du jour
pour le fait que l'analyse est en train de se faire et on donnera
une solution aux requêtes qui seront à l'examen des différentes
forces compétentes.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Anche in questo caso sono disposto a
ritirare l'ordine del giorno, purché ci sia una risposta entro
tempi brevi; in caso contrario, insieme agli altri gruppi
interessati alla questione, riproporrò un'iniziativa
sull'argomento.
PRESIDENTE:
Allora, come già è stato detto dal Consigliere
Riccarand, anche l'ordine del giorno n. 6 è da considerare
ritirato.
IL CONSIGLIO
prende atto del ritiro dell’ordine del giorno n.
6.
PRESIDENTE:
Do lettura dell'ordine del giorno n. 7,
presentato dal Consigliere Riccarand.
Ordine del giorno n. 7
RICORDATO che, in passato la Valle d'Aosta era conosciuta ed
apprezzata per le sue terme;
EVIDENZIATO che attualmente, invece, il ruolo degli stabilimenti
termali è diventato, nella nostra Regione, del tutto marginale;
SOTTOLINEATO che lo sviluppo del termalismo potrebbe essere
molto utile nella nostra Regione anche per prolungare le stagioni
turistiche;
il Consiglio regionale
IMPEGNA
la Giunta regionale:
1) a predisporre e presentare al Consiglio regionale, entro sei
mesi, una relazione sullo stato attuale del termalismo in Valle
d'Aosta e sulle prospettive di un suo sviluppo;
2) a predisporre e presentare al Consiglio regionale una
variazione di Bilancio per interventi finanziari a favore del
termalismo.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questo ordine del giorno riguarda le terme
in Valle d'Aosta, che in passato sono state considerate una
struttura importante, perché fonte di reddito e di notevole
afflusso turistico, mentre nei tempi moderni sono state un po'
abbandonate e trascurate.
E' da anni, ad esempio, che si parla di un rilancio delle terme
di Pré-Saint-Didier, ma le cose non vanno assolutamente avanti. E'
stato detto che non si è inserito niente in bilancio perché nel
corso del 1989 non si potrà andare oltre alcuni adempimenti di
carattere amministrativo (varianti di piani regolatori, ecc.), però
io ricordo che in realtà in bilanci di previsione di anni
precedenti erano già stati inseriti dei finanziamenti per la
ristrutturazione ed il rilancio delle terme di Pré-Saint-Didier.
Poiché mi sembra assurdo questo ritardo, io chiedo che venga votato
l'ordine del giorno con l'impegno rivolto alla Giunta regionale a
predisporre e presentare al Consiglio regionale, entro sei mesi,
una relazione sullo stato attuale del termalismo in Valle d'Aosta e
sulle prospettive di un suo sviluppo e che sia predisposta una
variazione di bilancio per interventi finanziari a favore del
termalismo.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Le problème du thermalisme est d'un
intérêt particulier pour le Gouvernement; en effet plusieurs
Assessorats sont intéressés au discours d'un point de vue
sanitaire, touristique et financier, pour les conséquences qu'il
comporte.
Je crois avoir déjà donné une réponse indirecte au moment où
j'ai pris la parole, mais je souligne encore que pour ce qui est de
Pré-St-Didier il y a déjà un projet qui est en train d'être examiné
par les autorités communales et par les autres compétents. Il y a
encore des problèmes concernant les modifications du plan
d'aménagement et surtout la disponibilité des terrains, et celle-ci
est la raison pour laquelle on n'a pas prévu un chiffre spécifique
sur ce thème. Quand même, je répète, il n'y a pas seulement
l'exigence de porter en avant un problème, mais il y a déjà un
projet qui a déjà été examiné.
Pour ce qui est des problèmes de Saint-Vincent, là aussi il y a
des projets avec la Commune, donc je crois qu'il serait inutile de
prévoir une intervention spécifique à présent sans avoir des plans
concertés avec l'administration locale.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Poiché anche in questo caso, come per il
già ricordato Forte di Bard, si sono accumulati dei ritardi
inaccettabili, mantengo l'ordine del giorno anche solo come
sollecitazione a muoversi più speditamente su questo terreno.
PRESIDENTE:
Se nessuno chiede la parola, pongo in
votazione l'ordine del giorno n. 7, presentato dal Consigliere
Riccarand.
ESITO DELLA VOTAZIONE
Presenti: 33
Votanti: 32
Favorevoli: 8
Contrari: 24
Astenuti: 1 (Pascale)
Il Consiglio non approva
PRESIDENTE:
A questo punto la Presidenza propone una
brevissima sospensione dei lavori e una conseguente convocazione
della Conferenza dei Capigruppo per stabilire l'ordine dei lavori
di questa sera e della seduta di domani.
Dichiaro, pertanto, che la seduta è sospesa per cinque
minuti.
Si dà atto che i lavori del Consiglio sono sospesi dalle ore
19,58 alle ore 20,00.
PRESIDENTE:
In sede di Conferenza dei Capigruppo si è
concordato di esaminare questa sera anche il disegno di legge
iscritto al punto 10 dell’ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK