Consiglio Regionale della Valle d'Aosta - Oggetto del Consiglio n. 77 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 77 del 14 febbraio 1983 - Resoconto
OGGETTO N. 77/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Colleghi Consiglieri, due gravissimi
incidenti che hanno causato la morte di numerose persone hanno
funestato la giornata di ieri, domenica 13 febbraio 1983.
A Champoluc tre cabine della Funivia del Crest sono precipitate
a terra causando la morte di 10 cittadini.
A Torino uno spaventoso incendio scoppiato in un cinema ha
causato la morte di 64 spettatori ed il ferimento di numerosi
altri.
Pensando di interpretare la volontà unanime di questo consesso
formulo ai parenti delle vittime dei due tragici incidenti le più
sentite condoglianze.
Senza ulteriore commento, con l'accordo del Presidente della
Giunta e di alcuni Consiglieri che ne hanno manifestato
l'opportunità, la Presidenza propone che il Consiglio regionale
valdostano esprima la sua partecipazione al lutto di tutte queste
famiglie - so no in totale 74 i morti di questa tragica domenica -
sospendendo la seduta per dieci minuti.
Si dà atto che i lavori del Consiglio sono sospesi, in segno di
lutto, dalle ore 9,54 alle
ore 10,14.
PRESIDENTE
: Colleghi Consiglieri, riprendono i lavori. Le
Comunicazioni del Presidente del Consiglio riguardano l'attività
dal 27 gennaio 1983:
Disegni di legge presentati
:
Disegno di legge n. 469
, presentato dal la Giunta
regionale in data 28 gennaio 1983, concernente: "Contributi ai
Comuni nelle spese di istituzione e di gestione dei servizi e delle
funzioni di loro competenza" (I Commissione) già i scritto
all'ordine del giorno.
Proposta di legge n. 470
, presentata dai Consiglieri
Tamone, Clusaz, Faval, Rolando e Voyat, in data 31 gennaio 1983,
concernente: "Création des lycées techniques" (I e V
Commissione).
Disegno di legge n. 471
, presentato dal la Giunta
regionale in data 7 febbraio 1983, concernente: "Disciplina della
formazione professionale in Valle d'Aosta" (I e V Commissione).
Disegni di legge vistati
: --
Disegni di legge non vistati
: --
Deliberazioni vistate
: 7
Deliberazioni non vistate
: --
Riunioni
:
Ufficio di Presidenza: 1
III Commissione: 2 riunioni e 1 visita allo Stabilimento Morgex
Carbo.
IV Commissione: 1
I e III Commissione in riunione con giunta: 1
Commissione Châtillon S.p.A.: 1
PRESIDENTE
: Devo inoltre comunicare che nei giorni 21 e
22 febbraio 1983 si svolgerà nel salone delle manifestazioni del
Palazzo regionale un seminario di studi per eletti locali e
regionali della Valle d'Aosta.
Tale convegno organizzato dal Consiglio dei Comuni d'Europa e
dalla Giunta regionale, avrà come tema la politica comunitaria ed i
suoi strumenti di intervento a favore dello sviluppo regionale e
locale.
Il programma dei lavori è già stato comunicato dal Presidente
della Giunta a tutti i Consiglieri regionali.
In data 27 gennaio 1983, il Presi dente della Giunta regionale
ha riti rato, in attesa di ripresentare un nuovo disegno di legge
più organico sulla materia, il Disegno di legge n. 458 concernente:
"Interpretazione autentica della lettera a) del comma I del l'art.
5 della L.R. 28.6.1982, n. 16, con cernente: costituzione della
società finanziaria regionale per lo sviluppo economico della
Regione Valle d'Aosta".
Le ACLI hanno promosso una tavola rotonda che avrà luogo il 18
febbraio 1983 nella saletta attigua al salone delle manifestazioni
sul tema: "Bilancio regionale 1983. Le parti sociali a
dialogo con gli amministratori e le forze politiche".
Il Consiglio comunale della Città di Aosta ha approvato un
ordine del giorno nel quale, facendo riferimento ai criteri di
ripartizione dei fondi di cui al la L.R. 10/1982, che prevedono una
percentuale da dividersi in parti uguali tra tutti i Comuni per la
realizzazione di opere di urbanizzazione primaria nelle frazioni,
si chiede che siano accettati quelli contenuti nella deliberazione
consiliare del Comune di Aosta n. 762 del 12.11.1982, che in se de
di approvazione dei criteri di ripartizione al Comune di Aosta
vengano
attribuite quattro quote, di cui tre destinate al
finanziamento
di lavori pubblici da effettuare nelle
frazioni.
L'Associazione Amici del Parco del Gran Paradiso in un suo
comunicato affronta il problema del1a ventilata costruzione di una
strada nel prato Sant'Orso del Comune di Cogne e sollecita
l'intervento della Regione per la salvaguardia dell'integrità del
prato che per la sua estensione e per la quota in cui si trova
rappresenta un fatto unico in tutta Europa, per cui si rende
necessaria un'azione di salvaguardia a tutti i livelli.
La Direzione del Traforo del Monte Bianco ha comunicato i dati
relativi al flusso di traffico nell'anno
1982.
Il documento è a disposizione per quanti fossero interessati
alla consultazione.
Il Consiglio comunale di Pollein ha approvato una deliberazione
nella quale si esprime parere contrario alla realizzazione della
tangenziale sud di Aosta secondo il tracciato degli ultimi studi
progettuali e si richiede un in contro con i membri della apposita
Commissione regionale per studiare le soluzioni più idonee.
L'ARCI-UISP comunica di aver proceduto alla costituzione di un
gruppo di lavoro incaricato di studiare soluzioni per il
miglioramento delle condizioni
di vita dei portatori di
handicaps e dei loro familiari.
Mercoledì 23 febbraio alle ore 21,00 nel Salone delle
Manifestazioni
del Palazzo regionale, il signor TAISIR,
re-responsabile dell'OLP in Piemonte, terrà una pubblica conferenza
sul tema: "Uno stato palestinese per una vera pace in
Medio-Oriente".
L'iniziativa in questione nasce da un voto del Consiglio
regionale che in una sua precedente adunanza aveva sottolineato
l'opportunità di promuovere conferenze-dibattito sulla situazione
medio-orientale aperte alla partecipazione di esperti e studiosi
del settore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK