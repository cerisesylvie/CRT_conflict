Consiglio Regionale della Valle d'Aosta - Oggetto del Consiglio n. 4364 del 24 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4364 del 24 marzo 1993 - Resoconto
OGGETTO N. 4364/IX Realizzazione di programmi di ricerca in
collaborazione tra la Regione e l'Ente Parco Nazionale Gran
Paradiso e concessione di un contributo all'Ente Parco.
Presidente
Do lettura del testo della
deliberazione:
Deliberazione Il Consiglio regionale
Delibera
1°) di approvare la concessione di un contributo straordinario
di lire 130.305.000 (centotrentamilionitrecentocinquemila) all'Ente
Parco Nazionale Gran Paradiso, al fine di concorrere alla
realizzazione dei programmi di ricerca di cui in premessa, che
saranno svolti in collaborazione con l'Assessorato regionale
dell'Ambiente, territorio e trasporti;
2°) di approvare ed impegnare la spesa di lire 130.305.000
(centotrentamilionitrecentocinquemila) IVA compresa con
l'imputazione della stessa al capitolo 67390 del bilancio di
previsione della Regione per l'anno 1993 ("Spese per la tutela ed
il recupero dell'ambiente, l'educazione, la propaganda ed
informazione del settore") che presenta la necessaria
disponibilità;
3°) di ordinare l'emissione del relativo mandato di pagamento
con le modalità di cui all'articolo 58 della legge regionale 27
dicembre 1989, n. 90, intestato all'Ente Parco Nazionale del Gran
Paradiso - Via della Rocca, 47 - Torino.
Presidente Ha chiesto d'illustrare la deliberazione
l'Assessore all'ambiente, territorio e trasporti,
Nicco.
Nicco (Ass.tec.)
Questa proposta s'inquadra in una
serie di iniziative miranti tutte ad uno stesso scopo che è quello
di stabilire un rapporto di collaborazione, per quanto possibile,
tra Amministrazione regionale, Enti locali e Parco del Gran
Paradiso, al fine, almeno nelle nostre intenzioni, di integrare
pienamente questo Ente nella realtà socio-economica regionale.
In questa direzione abbiamo perciò proposto a questo Consiglio
una serie di provvedimenti, a partire dall'organizzazione congiunta
di un seminario per i 70 anni del Parco, di carattere
storico-scientifico-culturale, alla progettazione e realizzazione
di alcuni percorsi natura nelle valli di Rhêmes e Valsavarenche, ma
soprattutto ad una serie di iniziative che tendono alla costruzione
dei centri visita.
A Cogne il centro visita è stato già individuato e si passa oggi
alla fase della progettazione esecutiva. Ed ancora, sempre per
quanto riguarda i centri visita, è stata concordata con gli Enti
locali e con l'Ente Parco, una progettazione complessiva per
l'intera area che prevede la realizzazione di altre strutture a
Valsavarenche, Rhêmes-Notre-Dames, Aymavilles, Villeneuve, Introd e
Rhêmes-St-Georges.
La proposta che viene discussa oggi in Consiglio rientra in
questo quadro ed è relativa ad una serie di iniziative di carattere
scientifico. Avevamo chiesto noi al Parco del Gran Paradiso di
proporci delle iniziative in materia, iniziative che tendessero a
coinvolgere anche l'altro Parco esistente, il Parco naturale del
Mont Avic.
Colgo l'occasione per segnalare che purtroppo in questa proposta
ci sono un paio di "
coquilles
" che forse è bene correggere.
Là dove si parla di distruzione, si tratta in realtà di
"distribuzione" e là dove si parla di "centro veterani" si legga
"centro veterinari".
Presidente
Pongo in votazione la deliberazione in
oggetto:
Esito della votazione:
Presenti, votanti e favorevoli: 23
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK