Consiglio Regionale della Valle d'Aosta - Oggetto del Consiglio n. 3517 del 30 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3517 del 30 giugno 1992 - Resoconto
OGGETTO N. 3517/IX Disegno di legge: Rifinanziamento, per
l'anno 1992, della legge regionale 8 agosto 1989, n. 54 "Interventi
di recupero idrogeologico-ambientale sulle strutture
sciistiche".
Si dà atto che alle ore 12.10 assume la Presidenza il
Presidente Bich.
Presidente
Ha chiesto di illustrare il disegno di
legge il Consigliere Ricco, ne ha facoltà.
Ricco (DC)
Comunico che su questo provvedimento c'è il
parere favorevole della III e V Commissione.
La legge regionale 8 agosto 1989, n. 54 all'articolo 1 recita
che la regione provvede direttamente con lavori da eseguirsi in
economia attraverso cottimi fiduciari o con appalti alla
realizzazione di interventi volti alla regimazione e governo delle
acque, alla sistemazione e inerbimento dei terreni interessati da
strutture sciistiche per un loro recupero idrogeologico ambientale.
Gli interventi di cui sopra interessano le strutture sciistiche
realizzate entro il 31 dicembre 1988.
Il presente disegno di legge 408 è finalizzato a rifinanziare
per l'anno 1992 la suddetta legge n. 54 del 1989 e mira a
permettere la prosecuzione degli interventi di recupero
idrogeologico-ambientale delle strutture sciistiche realizzate
entro il 31 dicembre del 1988.
La Regione ha provveduto negli anni 1989, 1990 e 1991 a
predisporre programmi articolati di intervento per complessive lire
4.400.000.000 a carico di diversi esercizi.
Presidente
Si passa all'esame dell'articolato. Do
lettura dell'articolo 1:
Articolo 1 (Autorizzazione di spesa)
1. Limitatamente all'anno finanziario 1992 è autorizzata la
spesa di lire 500 milioni per l'applicazione della legge regionale
8 agosto 1989, n. 54 "Interventi di recupero
idrogeologico-ambientale sulle strutture sciistiche".
2. L'onere derivante dall'applicazione della presente legge
graverà sul bilancio della Regione per l'anno 1992 al capitolo
38220.
3. Alla copertura della spesa di cui al comma uno si provvede
mediante utilizzo per pari importo degli stanziamenti iscritti al
capitolo 69020, a valere sull'accantonamento previsto all'allegato
n.8 al bilancio per l'anno in corso (Area tutela ambiente e
valorizzazione territorio - settore valorizzazione e recupero
territorio) punto C.2.12. della parte spesa del bilancio di
previsione della Regione per l'anno 1992.
4. A decorrere dall'anno 1993 alla determinazione degli oneri di
cui alla legge regionale 8 agosto 1989, n.54, si provvederà con
legge di bilancio, ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta".
Presidente
Pongo in votazione l'articolo 1:
Esito della votazione:
Presenti, votanti, favorevoli: 23
Il Consiglio approva all'unanimità
Presidente
Do lettura dell'articolo 2:
Articolo 2 (Variazione di bilancio)
1. Al bilancio di previsione della Regione per l'anno
finanziario 1992 sono apportate le seguenti variazioni sia in
termini di competenza che di cassa:
parte spesa
a) in diminuzione:
cap. 69020 "Fondo globale per il finanziamento di spese di
investimento"
lire 500.000.000
b) in aumento:
cap. 38220 "Spese per interventi di recupero
idrogeologico-ambientale sulle strutture sciistiche.
Legge regionale 8 agosto 1989, n. 54.
Legge regionale n. "
lire 500.000.000
Presidente
Pongo in votazione l'articolo 2:
Esito della votazione:
Presenti, votanti e favorevoli: 23
Il Consiglio approva all'unanimità
Presidente
Do lettura dell'articolo 3 relativo
all'urgenza:
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Presidente
Pongo in votazione l'articolo 3:
Esito della votazione:
Presenti, votanti e favorevoli: 23
Il Consiglio approva all'unanimità con la maggioranza prescritta
dal terzo comma dell'articolo 31 dello Statuto.
Presidente
Pongo in votazione la legge nel suo
complesso
Esito della votazione:
Presenti, votanti e favorevoli: 23
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK