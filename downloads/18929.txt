Consiglio Regionale della Valle d'Aosta - Oggetto del Consiglio n. 2053 del 7 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2053 del 7 giugno 2001 - Resoconto
OGGETTO N. 2053/XI Concessione di un contributo di lire
30.000.000, ai sensi della legge regionale 20 agosto 1993, n. 69,
alla Società Filarmonica "Regina Margherita" di Gaby per
l’organizzazione del XXIX° raduno delle bande
musicali della Valle d’Aosta. Impegno di
spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 6 regolamenta
l’assegnazione di contributi alle bande
musicali;
Preso atto che la Società Filarmonica "Regina Margherita" di
Gaby ha presentato una richiesta in data 8 marzo 2001 tendente ad
ottenere un contributo per l’organizzazione del
XXIX° raduno delle bande musicali della Valle
d’Aosta;
Considerato che la manifestazione a cadenza annuale, organizzata
alternativamente da ciascuna banda musicale, prevede una serie di
concerti presso la sala polifunzionale di Gaby dal 6 al 14 luglio
2001 ed una giornata finale con sfilate, premiazioni e cena sociale
in programma domenica 15 luglio, con la partecipazione di tutte le
bande valdostane;
Rilevato che, nell’ambito del programma del XXIX°
Raduno delle Bande Musicali, inviato con successiva nota in data 30
aprile 2001, è previsto inoltre un concerto di tutti gli allievi
delle bande che hanno frequentato i corsi estivi di perfezionamento
strumentale, tenuti dai docenti della Fondazione "Istituto Musicale
della Valle d’Aosta";
Preso atto inoltre che il gruppo svizzero "Amicale du Léman aux
Dents de Morcles", ospite in Valle d’Aosta nel
prossimo mese di luglio su invito dell’Azienda di
Promozione Turistica Monte Rosa, si esibirà per
l’occasione a Gaby in data 7 luglio, al termine dei
concerti delle singole bande;
Atteso infine che la banda organizzatrice, per una buona
riuscita dell’iniziativa, ha previsto, oltre alla
registrazione su musicassetta dei concerti serali, anche
l’acquisto e l’affitto di alcune
strumentazioni aggiuntive necessarie nei singoli concerti;
Tenuto conto quindi che la spesa prevista per
l’organizzazione dell’intera
manifestazione ammonta complessivamente a Lire 64.550.000, come
risulta dal preventivo ripartito come segue:
- Acquisto e affitto di strumentazioni
necessarie nei concerti serali Lire 6.600.000
- Opuscolo di presentazione, manifesti,
locandine, inviti Lire 5.500.000
- Registrazione concerti Lire 3.000.000
- Servizio fotografic Lire 1.500.000
- Concerto del Gruppo di Corni Svizzeri Lire 2.500.000
- Omaggi da consegnare alle bande
e premiazioni varie Lire 7.000.000
- Diritti SIAE e coreografie Lire 2.200.000
- Rinfreschi serali e cena ufficiale del 15 luglio 2001 Lire
35.500.000
- Materiale di consumo
(fotocopie, spese postali, cartoleria) Lire 350.000
- Spese varie (telefoniche, rimborso spese viaggi?) Lire
400.000
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3, comma 3 e
dell’articolo 8, comma 1 della legge regionale 20
agosto 1993, n. 69;
Considerato che il contributo può essere determinato nella
misura massima di Lire 30.000.000, in percentuale non superiore al
70 percento della spesa ritenuta ammissibile, ai sensi
dell’articolo 6 comma 2 della legge regionale 20
agosto 1993, n. 69;
Visto l’obiettivo gestionale 120102 - Gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote del bilancio e degli obiettivi
gestionali correlati e di disposizioni applicative;
Visti gli articoli n. 8, comma 2 della legge regionale n.
69/1993 e n. 3, comma 1, lettera m) della legge regionale 7
dicembre 1979, n. 66, in ordine alla competenza del Consiglio
regionale;
Visto l’articolo 27 della legge regionale 8
gennaio 2001, n. 1;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell’articolo 6 comma 2
della legge regionale 20 agosto 1993, n. 69, la concessione alla
Società Filarmonica "Regina Margherita" di Gaby (C.F. 90001590075)
di un contributo massimo di Lire 30.000.000 (trentamilioni) per
l’organizzazione del XXIX° Raduno delle bande
musicali della Valle d’Aosta, in programma a Gaby
dal 6 al 15 luglio 2001;
2) di impegnare la spesa di Lire 30.000.000 (trentamilioni) con
imputazione al capitolo 57260 ("Contributi ad enti e ad
associazioni culturali ed educativi per manifestazioni ed
iniziative culturali e scientifiche"), richiesta n. 1409, del
bilancio di previsione della Regione per l’anno
2001, che presenta la necessaria disponibilità;
3) di stabilire che la percentuale del contributo concesso non
sia superiore al 70 percento delle spese effettivamente sostenute e
correttamente documentate e che il suo ammontare non superi,
comunque, la differenza tra le eventuali entrate e le uscite
effettive della manifestazione;
4) di disporre che alla liquidazione si provveda in due rate, ai
sensi dell’articolo 58 della legge regionale 27
dicembre 1989, n. 90 e successive modificazioni, in applicazione
dell’articolo 9 della legge regionale 20 agosto
1993, n. 69;
5) di prendere atto che il contributo in questione non è
soggetto alla ritenuta d’acconto del 4 per cento
prevista dal D.P.R. n. 600 del 29 settembre 1973.
Président Je soumets au vote l’objet n° 28:
Conseillers présents: 34
Votants: 28
Pour: 28
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK