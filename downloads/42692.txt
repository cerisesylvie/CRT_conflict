Consiglio Regionale della Valle d'Aosta - Oggetto del Consiglio n. 197 del 13 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 197 del 13 gennaio 2021 - Resoconto
OGGETTO N. 197/XVI - Interrogazione: "Valutazione delle
procedure di gara nel settore dell'edilizia espletate nel 2019 e
2020 in termini di partecipazione di aziende valdostane".
Bertin (Presidente) -
Punto n. 10 all'ordine del giorno.
Per la risposta, ha chiesto la parola l'assessore Marzi, ne ha
facoltà.
Marzi (AV-SA) -
Vista la tematica rilevante e anche molto
tecnica, la scelta che abbiamo fatto assieme agli uffici, in
particolare la struttura SUA, che ringrazio, è quella di essere
particolarmente puntuale, per cui magari sarò noioso e pedante e ci
saranno troppi numeri, però in questa maniera qua, secondo me, si
cerca anche di dare una risposta con dei dati certi, anche perché,
a mio modesto avviso, esprimo un pensiero politico a monte: i
risultati sono positivi e ovviamente non sono sicuramente frutto
del fatto che il sottoscritto faccia l'Assessore ai lavori pubblici
e al territorio da due mesi a questa parte, sono evidentemente
frutto del lavoro sinergico che è stato fatto nel corso degli anni
nell'interpretare in piena legittimità delle norme e anche poi
nell'applicarle rispetto chiaramente a degli indirizzi che i
Consigli che si sono succeduti hanno voluto.
Con riferimento ai quesiti n. 1 e n. 2 si forniscono i seguenti
dati riepilogativi per ciascuna annualità 2019 e 2020.
Anno 2019: l'elenco degli operatori economici citato
nell'interrogazione è stato utilizzato per 72 procedure suddivise
in: 39 svolte direttamente dalla SUA VdA per un importo complessivo
a base di gara pari a euro 9.402.067,20 di cui: 36 procedure,
quindi il 92,31 percento, aggiudicate a imprese valdostane per euro
7.359.873,79. Tre procedure, quindi il 7,69 percento, aggiudicate a
imprese non valdostane per euro 802.544,53. In questa casistica il
valore percentuale medio di imprese VdA invitate alle 39 procedure
è stato pari al 91,49 percento, 33 svolte autonomamente dagli enti
convenzionati con SUA VdA sulla base della selezione degli
operatori economici effettuata sempre dalla SUA VdA mediante
l'utilizzo dell'elenco per un importo complessivo a base di gara
pari a euro 4.753.253,56, ancorché le aggiudicazioni e i relativi
importi non sono stati riscontrati dagli enti convenzionati, di
cui, rispetto a queste 33 procedure, 18 procedure, il 54,55
percento, da considerarsi aggiudicate a imprese VdA in quanto sono
stati invitati soggetti esclusivamente VdA, 15 procedure, quindi il
45,45 percento, per le quali il valore percentuale medio di imprese
VdA invitate, pari all'84,23 percento, indica un'alta probabilità
di aggiudicazione alle stesse incrementando quindi il numero
complessivo di aggiudicazioni. Per questo motivo, rispetto a queste
33 procedure, il valore percentuale medio di imprese valdostane
invitate nelle procedure appena citate è pari al 92,83
percento.
Anno 2020: l'elenco degli operatori economici citato
nell'interrogazione è stato utilizzato per 86 procedure suddivise
in: 30 svolte direttamente dalla SUA VdA per un importo complessivo
a base di gara pari a euro 9.492.240,33 di cui 20 procedure, il
66,67 percento, aggiudicate a imprese valdostane per euro
5.026.211,69, 10 procedure, il 33,33 percento, non ancora
aggiudicate alla data odierna ma, tenuto conto che tra queste
ultime in 7 procedure sono stati invitati i soggetti esclusivamente
valdostani, il numero di aggiudicazione a imprese valdostane è da
considerarsi pari a 27 procedure su 30, cioè il 90 percento. In
questa casistica il valore percentuale medio di imprese valdostane
invitate nelle 30 procedure è quindi pari al 93,65 percento. Le
altre 56 sono state svolte autonomamente dagli enti convenzionati,
ricordo sempre che stiamo analizzando l'annualità 2020, con la SUA
valdostana sulla base della selezione degli operatori economici
effettuata sempre dalla SUA mediante l'utilizzo dell'elenco per un
importo complessivo a base di gara pari a euro 9.160.016,16 di cui
29 procedure, pari al 51,79 percento, aggiudicate a imprese
valdostane per euro 4.321.028,06; 27 procedure di cui il 48,21
percento per il quale le aggiudicazioni e i relativi importi non
sono stati ancora riscontrati dagli enti convenzionati così
articolate: 17 procedure da considerarsi aggiudicate a imprese
valdostane in quanto sono stati invitati soggetti esclusivamente
valdostani che ridetermina il numero di aggiudicazione a imprese
valdostane almeno pari a 46, cioè quindi l'82,14 percento; 10
procedure nelle quali il valore percentuale medio di imprese
valdostane invitate è pari all'84,93 percento, indica un'alta
probabilità di aggiudicazione alle stesse incrementando quindi il
numero complessivo di aggiudicazioni. In questa casistica quindi il
valore percentuale medio di imprese valdostane invitate nelle 56
procedure di gare è pari al 95,57 percento. In conclusione, sul
totale delle 158 procedure sopraindicate la percentuale media di
imprese valdostane invitate è pari al 93,50 percento.
La percentuale media di aggiudicazione alle imprese valdostane
sulle 130 procedure con un importo complessivo a base di gara pari
a euro 26.260.683,33 per le quali l'aggiudicazione è stata definita
o prevista in funzione dell'esclusività degli inviti alle sole
imprese valdostane, al netto cioè delle 28 procedure non ancora
aggiudicate, 3 di quelle non riscontrate dagli enti convenzionati
con la SUA valdostana in quanto svolte autonomamente dagli
stessi... insomma, il dato definitivo è pari al 97,69 percento.
L'importo complessivo è di euro 22.183.340,04 considerando che
per le 42 procedure, 18 + 7 + 17, la cui aggiudicazione è prevista
in funzione dell'esclusività degli inviti alle sole imprese
valdostane, un ribasso medio stimato pari al 12 percento a fronte
di una percentuale media di aggiudicazione alle imprese non VdA
pari al 2,31 percento per euro 802.544,53. Il totale quindi è il
97,69 percento a favore di imprese valdostane e del 2,31 percento a
favore di imprese non valdostane.
Va ribadito che nelle 28 procedure di cui sopra il valore
percentuale medio di imprese VdA invitate, pari all'80,32 percento,
indica un'alta probabilità di aggiudicazione delle stesse
incrementando quindi il numero complessivo di aggiudicazione.
Occorre altresì precisare che nei pochi casi in cui la
percentuale di imprese valdostane invitate è significativamente più
bassa del valore medio le procedure sono state relative a quelle
sezioni dell'elenco dove il numero di soggetti valdostani iscritti
è inferiore o di poco superiore al numero complessivo da invitare e
pertanto, tenuto anche conto dell'applicazione dei criteri di
rotazione, la selezione comprende inevitabilmente anche soggetti
non valdostani.
Per quanto riguarda il quesito n. 3: "se ritiene positiva la
strategia di affidamento sinora adottata", l'Amministrazione
regionale è impegnata nell'attenuare gli effetti della profonda
crisi che ha colpito il mondo dell'edilizia determinando gravi
ripercussioni in termini socio-economici sia sotto il profilo
dell'occupazione che della sopravvivenza del tessuto
imprenditoriale locale. A tal fine la scelta di costituire, in
applicazione alle norme vigenti in materia, un elenco aperto delle
imprese dal quale attingere per l'affidamento mediante procedura
negoziata di lavori pubblici di importo compreso tra i 40.000 euro
e il milione di euro, ha consentito di perseguire i seguenti
obiettivi:
1) semplificare le procedure di aggiudicazione degli appalti
pubblici di lavori avuti riguardo al loro importo e alla loro
tipologia nel rispetto dei principi di non discriminazione, parità
di trattamento, proporzionalità e trasparenza invitando un congruo
numero di operatori economici e puntando a selezionare quelli più
affidabili;
2) valorizzare la valenza sociale degli appalti quale strumento
di produzione dello sviluppo del territorio sia mediante la
suddivisione in lotti, sia favorendo l'accesso al mercato da parte
delle micro, piccole e medie imprese, specie se con solidi legami
con le aree nelle quali operano, quindi un principio di
territorialità;
3) scegliere procedure per l'individuazione degli offerenti e
per la valutazione della migliore offerta in grado di assicurare la
proporzionalità tra i costi per lo svolgimento del procedimento, la
tempestività dell'azione amministrativa e la rilevanza dell'oggetto
posto in gara;
4) assicurare che la realizzazione dell'oggetto dell'appalto
avvenga a opera di soggetti economici in grado di garantire
adeguata affidabilità tutelando altresì i livelli
occupazionali.
L'adozione di particolari criteri di selezione nell'utilizzo
dell'elenco di operatori economici che tengono conto del rapporto
dimensionale tra il fatturato medio e l'importo dei lavori da
realizzare, dell'impatto sul territorio delle attività necessarie
alla gestione del cantiere assumendo come riferimento la sede
dell'unità operativa rispetto al luogo di esecuzione dei lavori,
del possesso di certificazione di qualità non obbligatorie, delle
organizzazioni stabilite dell'impresa rispetto al territorio
assumendo come riferimento l'iscrizione all'Ente paritetico
valdostano e dell'operatività diretta nell'esecuzione di lavori a
fronte del ricorso alla pratica del subappalto, ha altresì
pienamente garantito, come confermato dai dati soprariportati, una
particolare tutela e salvaguardia di un mercato di prossimità
rappresentato dagli imprenditori locali.
Presidente -
Per la replica, ha chiesto la parola il
consigliere Baccega.
Baccega (PA) -
Quello fu l'ultimo atto della legislatura
2018 che portammo a compimento ed è stato preoccupante sentire le
affermazioni che abbiamo sentito in Commissione: parlo del rituale
del confronto sul bilancio. Alcune associazioni avevano detto che
era necessario prestare più attenzione alle aziende valdostane che
operano nel comparto dell'edilizia, compatibilmente con le
normative per quanto riguarda gli affidamenti degli appalti
pubblici in edilizia.
Ovviamente abbiamo richiamato il testo del 15 maggio, che
individuava che gli elenchi degli operatori economici che la
stazione unica degli appalti utilizza per le procedure negoziate...
sono ovviamente un progetto che sta dando i suoi risultati e i
risultati che lei ci ha portato, che ha portato all'attenzione del
Consiglio... e mi auguro che anche i
media
facciano
riferimento fortemente a questi risultati, che sono risultati
importanti, ovvero il 97,69 percento degli appalti pubblici che la
SUA mette in campo è andato a imprese valdostane, questo è un dato
importante e significativo. È chiaro che siamo in presenza di
imprese valdostane che devono essere sicuramente più performanti,
alcune non lo sono, il rapporto dimensionale è sicuramente
importante, l'impatto sul territorio previsto negli elenchi è
importante, l'organizzazione stabile, l'operatività diretta e
ovviamente le certificazioni di qualità.
Siamo quindi sicuramente soddisfatti per i risultati che si sono
conseguiti negli anni 2019/2020 e auspichiamo di andare sempre di
più e ancora di più in quella direzione, c'è un piano triennale dei
lavori pubblici che mette in campo risorse, io mi auguro che queste
risorse nel 2021 vengano ulteriormente implementate da quanto
l'Europa potrà mettere a disposizione di questa Regione per
interventi importanti e significativi, più in là in un'altra
interpellanza parleremo degli stabili regionali in disuso e non
utilizzati, probabilmente quella sarà l'occasione per mettere a
disposizione dell'edilizia valdostana ulteriori risorse per poter
dare fiato e corpo a un comparto che è fortemente in
difficoltà.
La ringrazio e se gentilmente mi fa avere quei dati che lei ha
perché non sono riuscito a evidenziarli tutti, le chiederei una
grossa cortesia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK