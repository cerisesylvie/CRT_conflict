Consiglio Regionale della Valle d'Aosta - Oggetto del Consiglio n. 491 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 491 del 5 aprile 1984 - Resoconto
OGGETTO N. 491/VIII - REVISIONE DELLA LEGISLAZIONE REGIONALE
RECANTE DISCIPLINA DEGLI ORGANI DI GESTIONE DELL'U.S.L. (Reiezione
di mozione).
PRESIDENTE
: Do lettura della mozione presentata dai
Consiglieri Mafrica, Dolchi, Tonino, Cout, Bajocco e Millet:
MOZIONE
A quattro anni dall'istituzione del Servizio Sanitario
regionale, si rendono necessari alcuni interventi volti a rimediare
a difficoltà e problemi che si sono manifestati nel funzionamento
degli organi di gestione
Appare indispensabile una revisione delle leggi n. 8 del 1979
e n. 2 del 1980, ispirata ai seguenti obiettivi:
1)
far coincidere i Comitati di Zona e i
Distretti Socio-Sanitari di base con gli ambiti territoriali delle
Comunità montane e della città di Aosta;
2)
ridurre da 108 a 40 il numero dei componenti
l'Assemblea i quali potranno essere proporzionalmente eletti
dai Consigli di Comunità montana (oppure dai Consiglieri comunali
dei Comuni costituenti la Comunità montana) e dal Consiglio
comunale di Aosta;
3)
ridurre da 15 a 9 il numero dei membri del
Comitato di Gestione del
l
'U. in modo da affiancare al
Presidente otto persone a cui affidare il coordinamento a tempo
pieno degli attuali servizi in cui è strutturata
4)
restituire ai Comuni tutte le competenze
amministrative in materia di beneficenza pubblica loro attribuite
ai sensi degli artt. 22 e 23 del D.P.R. 616 del 1977; i Comuni
eserciteranno tali competenze attraverso i Consigli di Comunità
montana;
5)
affidare ai Consigli di Comunità montana ed
al Consiglio comunale di Aosta oltre che i compiti dei Comitati di
Zona per la partecipazione e gestione sociale anche quelli di
promozione, organizzazione e direzione dei servizi di assistenza
sociale.
Allo scopo di addivenire ad una rapida e razionale
riorganizzazione del Servizio Sanitario regionale,
Il Consiglio regionale della Valle d'Aosta
DELIBERA
di dare mandato alla Commissione consiliare permanente per la
Sicurezza Sociale affinché, sulla base degli obiettivi sopra
elencati, essa predisponga e porti entro tre mesi all'esame del
Consiglio regionale i provvedimenti legislativi necessari.
PRESIDENTE
: Ha chiesto di illustrare la mozione il
Consigliere Mafrica, ne ha facoltà.
MAFRICA - (P.C.I.):
Visto che l'altra volta avete votato
contro il rinvio, per non dover ritirare la mozione non chiedo il
rinvio e mi auguro che si riesca a discuterla nell'ora che ci
resta.
Lo scopo della mozione è quello di avviare un dibattito sui
problemi che ci sono nella nostra U.S.L.. Abbiamo preparato una
mozione e non direttamente un D.L. proprio perché non volevamo
avere un testo già predeterminato ma ritenevamo opportuno che sulla
materia si potesse discutere.
Dobbiamo dire che abbiamo fatto pervenire alle forze politiche
un documento su questi problemi ma, forse perché le stesse forze
sono distratte da altre questioni, non c'è stata molta attenzione o
volontà di dibattere dei problemi della sanità.
A nostro giudizio non pensiamo che si possa dire che tutto
funzioni nel migliore dei modi per quello che riguarda l'U.S.L.
della Valle d'Aosta.
Ci sono, prima di tutto, delle difficoltà a riunire i Comitati
di Zona; per esempio, il distretto n. 5, quello che comprende
Aosta, per mesi e mesi non riesce a riunirsi, a nominare il
Presidente ed ha difficoltà gravi nel
l
'espletare le proprie
funzioni.
Anche altri Comitati di Zona svolgono i propri compiti in modo
inadeguato. Vorremmo sapere dall'Assessore alla Sanità quanti sono
quelli che hanno fatto pervenire il parere sul bilancio
dell'U.S.L..
Inoltre ai Comitati di Zona ci sono a volte difficoltà per
raggiungere il numero legale nell'assemblea; ricordo che
addirittura a una votazione sul bilancio dell'U.S.L. era venuto a
mancare il numero legale e la votazione non era stata valida.
Riteniamo non soddisfacente il funzionamento del Comitato di
Gestione dell'U.S.L.: sono numerose le deliberazioni respinte dalla
Commissione Regionale di Controllo ed una serie di problemi viene
protratta nel tempo.
C'è da osservare anche che da quando l'U.S.L. ha avuto
competenza nel gestire alcuni servizi, invece che dei passi in
avanti si sono fatti dei passi indietro.
Voglio fare due esempi: le attività consultoriali e la medicina
scolastica, quando erano affidate ai Comuni o alle Comunità
montane, avevano cominciato ad aver un certo risultato; dopo il
passaggio all'U.S.L., si sono avute difficoltà nel funzionamento,
nel reperire il personale, nel tenere aperti i consultori ed a
volte anche gli ambulatori.
Noi abbiamo fatto una proposta che è da considerare uno schema
di riferimento, che serve solo a prospettare alle altre forze
politiche una possibile soluzione, non l'unica.
Nel ragionamento che facciamo partiamo da due considerazioni: la
prima, che forse la suddivisione del territorio regionale in 14
distretti non corrisponde ad aggregazioni consolidate, capaci di
esprimere poi una direzione effettiva delle attività sanitarie.
Faccio un esempio: il distretto che comprende Aosta ha una
popolazione che supera i 50.000 abitanti, il distretto che
comprende Chambave, Saint-Denis e Verrayes ha 2500-3000 abitanti;
c'è quindi un problema di squilibrio che forse varrebbe la pena
riconsiderare.
C'è, a nostro giudizio, un problema più generale che si verifica
in tutti questi organismi, dal Comitato di Zona all'Assemblea al
Comitato di Gestione, ed è quello della scarsa responsabilizzazione
degli eletti, vale a dire che probabilmente la difficoltà di
partecipazione, la difficoltà a riunirsi e ad approfondire i
problemi, è anche legata alla composizione stessa di questi
organismi; ecco perché noi facciamo una serie di proposte che, a
nostro giudizio, potrebbero servire a risolvere questi
problemi.
Per quello che riguarda il territorio, riteniamo che gli ambiti
territoriali dovrebbero coincidere con le otto Comunità montane da
una parte e con il territorio del Comune di Aosta
dal
l
'altra, quindi proponiamo di ridurre da 14 a 9 questi
ambiti territoriali.
Questa suddivisione avrebbe anche il fine di ridare alle
Comunità montane, il cui ruolo si è andato sempre più spegnendo in
questi ultimi tempi, dei compiti precisi.
Dobbiamo dire che, in materia di sanità, alcune Comunità
montane, prima dell'approvazione della legge n. 2, avevano fatto
cose addirittura egregie: avevamo predisposto delle indagini, erano
stati fatti degli studi, dei piani e alcune attività, come i
soggiorni degli anziani al mare, sono tuttora gestite dalle
Comunità montane.
Riteniamo che le Comunità montane potrebbero tornare ad avere un
ruolo anche superiore a quello attuale, se nuovamente investite di
compiti precisi.
Proponiamo poi una seconda innovazione che è relativa alla
composizione degli organismi. Per l'assemblea, proponiamo che il
numero dei componenti sia ridotto da 108 a 40. Diciamo 40 perché è
il numero dei componenti il Consiglio comunale di Aosta, è un
numero, diciamo, classico per il funzionamento delle assemblee
elettive, ma non è che siamo fermi su questa cifra.
Prima che lo faccia osservare qualcun altro, ricordo che è stato
il nostro partito a chiedere, in occasione della discussione della
legge n. 2, che nel
l
'Assemblea fossero presenti
rappresentanti di tutti i Comuni, però dobbiamo dire che alla
verifica dei fatti, probabilmente perché non si sentono
responsabilizzati, di fatto c'è una scarsa partecipazione sia
fisica che di impegno a queste attività dell'Assemblea.
La nostra idea sarebbe quindi quella di avere 40 rappresentanti
eletti o dai Consigli di Comunità montana, o, se non si vuole usare
quel tipo di elezione, eletti da tutti i Consiglieri comunali i cui
Comuni rientrano nell'ambito della Comunità montana.
Un'analoga riduzione, per altri motivi, proponiamo anche per il
Comitato di Gestione, che attualmente è composto da 15
rappresentanti (di cui due del distretto di Aosta e tredici in
ragione di uno per distretto); proponiamo di ridurre i componenti
da 15 a 9, in modo da avere un Presidente del Comitato e altri otto
membri cui affidare la responsabilità di seguire dal punto di vista
politico, non tecnico, gli otto servizi dell'U.S.L. e riteniamo
opportuno che questi nove rappresentanti delle forze politiche nel
Comitato di Gestione lavorino a tempo pieno.
Per quanto riguarda il Comitato di Gestione attualmente in
carica, mi pare che nessuna delle persone impegnate avesse questa
disponibilità di tempo e probabilmente anche questo ha contribuito
a creare difficoltà nell'impadronirsi dei problemi, nel deliberare
nelle forme necessarie per non avere problemi con la Commissione
Regionale di Controllo, nel seguire i diversi aspetti dei
differenti servizi.
Per quello che riguarda i nostri due rappresentanti nel Comitato
di Gestione, essi hanno rassegnato le dimissioni per due motivi:
primo, non avevano, per ragioni personali e di organizzazione del
proprio lavoro, la possibilità di lavorare a tempo pieno; secondo,
la loro elezione era avvenuta con una certa imposizione anche da
parte nostra, perché le forze politiche non avevano consentito al
nostro partito di scegliere quelle persone che noi avremmo voluto
indicare.
Infatti c'erano stati assegnati due distretti ed in quei
distretti abbiamo avuto difficoltà a trovare le persone che
avrebbero potuto lavorare a tempo pieno e con impegno nel Comitato
di Gestione.
Se si arriva ad una soluzione che ci consenta di fare un lavoro
produttivo, possiamo - senza fare questioni di schieramento -
partecipare ed assumere delle responsabilità nel Comitato di
Gestione, altrimenti diciamo che è difficile continuare nelle
condizioni in cui i nostri rappresentanti hanno lavorato negli anni
passati.
L'ultima questione che proponiamo è relativa al ruolo dei
Comitati di Zona ed alle loro competenze. Noi riteniamo che i
compiti dei Comitati di Zona dovrebbero essere affidati ai Consigli
di Comunità montana, i quali sono espressione diretta dei Comuni;
ci sono tre rappresentanti per ogni Comune fra cui il Sindaco,
hanno quindi al loro interno le persone che hanno, per legge, la
responsabilità sanitaria in un certo territorio.
Pensiamo che si possa risolvere il problema della
partecipazione, pensiamo che i Consigli di Comunità montana
potrebbero trovare delle forme per consultarsi e per avere riunioni
comuni con quel 30% di rappresentanti delle forze sociali che
attualmente fanno parte dei Comitati di Zona.
Riteniamo che questo sia un problema possibile da risolvere, che
i Consigli di Comunità montana potrebbero anche seguire e gestire
in modo appropriato tutto il settore dell'assistenza sociale, che
questo settore sarebbe seguito in modo più efficace da questi
organismi che hanno la conoscenza più diretta del territorio e che
possono intervenire in modo più efficace nei confronti dei diversi
problemi.
Queste sono le linee che proponiamo per una revisione delle due
leggi: quella che suddivide il territorio della Valle d'Aosta in
ambiti territoriali e quella che stabilisce il funzionamento
dell'U.S.L. nella nostra Regione.
Non abbiamo più ripreso la vecchia polemica su 1, 2, 3 o 8
U.S.L.; pur rimanendo all'interno dell'unica U.S.L., pensiamo che
sia possibile migliorarne la funzionalità al fine di una maggiore
tutela della salute nelle sue diverse fasi di prevenzione, cura e
riabilitazione.
Queste che abbiamo proposto sono delle linee che possono essere
una soluzione; non riteniamo che siano proposte ultimative, siamo
disposti a discuterle; riteniamo però che sarebbe improduttivo
andare avanti senza nessuna modifica delle leggi esistenti,
nonostante alcuni problemi che esistono nel funzionamento degli
organi di gestione della sanità in Valle d'Aosta.
Pensiamo che questa sia una discussione che merita l'attenzione
del Consiglio, delle forze politiche: non possiamo limitarci solo a
discutere della Casa da Gioco di Saint-Vincent per tutti i prossimi
anni! Questo è un problema che va affrontato, per cui con la nostra
mozione proponiamo che la Commissione regionale competente
predisponga, entro breve tempo, una revisione delle leggi che
regolano il funzionamento della sanità in Valle d'Aosta.
Questo è il senso della mozione e ci auguriamo che capitone lo
spirito, essa venga accolta dall'intero Consiglio.
PRESIDENTE
: Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
Cercherò di rispondere punto per punto
per non divagare, perché parlando di sanità è facile uscire dai
binari e quindi si potrebbe non rispondere all'oggetto della
mozione di oggi. Poi, forse, l'attuale Presidente della Giunta
vorrà fare anche lui un breve intervento, quale ex Assessore alla
Sanità, per ricordarci le discussioni di due o tre anni fa.
Credo che, oggi come oggi, proporre la coincidenza dei Comitati
di Zona e dei distretti socio-sanitari con gli ambiti territoriali
delle Comunità montane e della città di Aosta significhi confondere
gli aspetti tecnico-organizzativi con quelli di gestione politica e
di amministrazione del nuovo sistema sanitario. In oltre parole mi
sembra quasi di snaturare sia l'essenza di distretto
socio-sanitario sia quella delle Comunità montane.
Infatti, secondo me, i distretti sanitari rappresentano
essenzialmente un elemento tecnico, direi organizzativo e di
gestione sociale dell'U.S.L., per cui dovremo chiarire cosa
intendiamo per distretto.
Secondo noi il distretto è una struttura tecnico-finanziaria
funzionale per la regolazione di servizi di primo livello e di
primo intervento e questo è quanto dice l'art. 10, ultimo comma,
della legge n. 833.
Infatti per noi il distretto rappresenta sempre un ambito
territoriale di organizzazione dell'assistenza sanitaria di base,
previsto cioè essenzialmente per consentire l'efficace sviluppo del
rapporto fra cittadini e medici di fiducia, sia ai fini
dell'assistenza medico-generica, sia della guardia medica, sia
dell'attività di prevenzione.
E' bene sottolineare che l'attuale organizzazione dei servizi
socio-sanitari di base ha consentito una presenza capillare del
medico di fiducia nelle zone di media montagna. Si sa bene che
prima queste zone erano carenti, in quanto i medici sceglievano per
tradizione le zone più comode e quindi costringevano la popolazione
a continui spostamenti per il soddisfacimento dei bisogni sanitari
più frequenti e di natura generale.
Per noi è sempre il distretto sociosanitario che, in un ambito
di partecipazione e gestione sociale, consente il controllo dei
cittadini sull'efficacia e l'efficienza delle prestazioni sanitarie
erogate dall'U.S.L. avvalendosi a tal fine - come diceva bene il
Consigliere Mafrica prima - dei Comitati di Zona che devono
funzionare. Essi sono gli organi il cui unico scopo è quello di
consentire la diretta partecipazione della popolazione a momenti di
programmazione e di organizzazione di servizi, determinando il
permanente adattamento di questi alle esigenze presenti sul
territorio.
Per noi il distretto vuol dire ancora un ambito territoriale di
riferimento per la costituzione del Comitato di Gestione
dell'U.S.L., determinando la omogeneità fra i diversi momenti di
governo che vengono sviluppati nella gestione dell'U.S.L..
Chiaramente, sapendo cosa vuol dire per noi il distretto,
abbiamo analizzato anche cosa significa, secondo noi Comunità
montana.
La Comunità montana rappresenta un livello politico
istituzionale di gestione di funzioni, e come tale costituisce un
vero e proprio ente di diritto pubblico di carattere
territoriale.
A questo punto se si vogliono considerare tali aspetti, si vuole
mescolare tutto quanto, gli unici risultati che avremo della
confusione fra distretti e Comunità montane sarebbe che il momento
gestionale amministrativo e quello sociale verrebbero confusi come
momento partecipativo di tutta la popolazione.
Avremo di nuovo una riduzione dell'efficacia e dell'efficienza
delle organizzazioni dell'assistenza sanitaria di base sul
territorio; cioè noi diremo di nuovo ai medici di collocarsi nelle
zone di più gradevole residenza, con conseguente danneggiamento per
quelle popolazioni che purtroppo sono residenti in ambiti
disagiati.
Faremo inoltre un cattivo servizio alla nostra popolazione,
perché la lasceremo di nuovo in balia dell'esigenza dei medici e
non più di quella dei cittadini.
Questo per quanto riguarda il punto °.
Al 2° punto, la proposta di riduzione del numero dei componenti
dell'Assemblea dell'U.S.L. è degna di osservazione e valutazione;
dal momento che viene da una certa parte politica, il P.C.I., sono
andato a leggermi i verbali di due tre anni fa relativi alla
costituzione del famoso numero dell'U.S.L.
Da quanto ho letto, l'allora Assessore alla Sanità ed Assistenza
Sociale Rollandin aveva proposto un'assemblea composta di 54 unità,
che allora rappresentavano un calcolo idoneo per la prima
prestazione dell'organo di gestione dell'U.S.L..
Proprio a quell'epoca risalgono le polemiche del P.C.I., che
tappezzavano la Valle di manifesti che accusavano la Giunta di
truffa, l'Union Valdôtaine di antidemocraticità e che chiedeva- no
con veemenza la modifica del disegno di legge, per portare a 100 il
numero dei componenti l'Assemblea.
L'Assessore Rollandin, sentendo tali clamori, decise, insieme al
Consiglio regionale, di portare i componenti da 54, come era stato
previsto dalla Giunta, a 108.
A questo punto devo fare una riflessione: se a quell'epoca si
accusava la Giunta di truffa, chi ha truffato in quel momento le
esigenze di funzionalità dell'Assemblea o chi truffa, oggi come
oggi, proponendo una modifica e tornando a quello che erano i
numeri di tre anni fa?
Per quanto riguarda la riduzione da 15 a 9 membri per il
Comitato di Gestione, mi riferisco al primo punto di quello che
dicevo prima. In proposito, comunque, faccio osservare che il
numero dei componenti del Comitato di Gestione, sul piano
strettamente politico, è irrilevante, perché non è questo che
impedisce la funzionalità dell'organo, il quale per la sua
struttura deve saper rappresentare le esigenze di tutta la
popolazione, ovunque essa risieda nella Regione, ed esprimere
momenti di gestione della vita dell'U.S.L..
Il problema della funzionalità del Comitato di Gestione non è di
natura istituzionale, ma riguarda strettamente la sua composizione
politica: pertanto, se nell'interno dei componenti si vogliono fare
delle modifiche (il Consigliere Mafrica diceva prima che due del
P.C.I. si sono dimessi- verranno cambiati con altre due persone)
non c'è nessun problema.
Quanto poi al tempo pieno proposto, mi pare legittimo domandarsi
se per caso la proposta non nasconda, vista la coincidenza, come si
diceva giustamente, del numero dei servizi, l'intenzione di
spartire il potere all'interno dell'U.S.L. fra i diversi componenti
il Comitato, ognuno a capo di una certa flangia.
Se questa fosse l'intenzione, saremmo proprio di fronte a un
D.L. politico estremamente rischioso, direi anche perverso perché
per la gestione dell'U.S.L. annullerebbe tutti gli effetti ed il
carattere collegiale e la collegialità che deve caratterizzare sia
il funzionamento del Comitato di Gestione sia le decisioni assunte,
evitando pur nel rispetto delle varie maggioranze e minoranze, il
formarsi di individualismo e di spartizioni di gestione del
potere.
Quanto ai punti 4 e 5, sono palesemente in contrasto con gli
obiettivi e le disposizioni della legge 833 di riforma
sanitaria.
Infatti, precisato tra l'altro che in questo momento i Comuni
esercitano le competenze amministrative in materia di beneficenza e
che pertanto allo stato attuale non c'è nulla di nuovo da
restituire ai Comuni o alle Comunità montane, la proposta
tenderebbe a costituire un sistema parallelo di gestione
dell'Assistenza sociale, cioè ci sarebbe il Comune di Aosta,
Comunità montane e U.S.L..
Questo sarebbe dire chiaramente che il Comune di Aosta e i vari
Consigli comunali, senza nemmeno l'ausilio del Comitato di Zona e
quindi nemmeno il fastidio della partecipazione di gestione
dell'Assistenza sociale, farebbero proprio quello che vogliono,
sorpassando tutto quanto riguarda l'Amministrazione regionale e
l'U.S.L..
In più direi su questo punto che tale proposta contrasta con
tutte quelle osservazioni politiche, fatte a livello nazionale,
dove anche il P.C.I. condivide questa valutazione, con le quali è
stato affermato che attualmente è indispensabile l'integrazione fra
l'organizzazione e la gestione del sistema sanitario.
La proposta contrasta, in modo particolare, con l'art. 15 della
legge 833, la quale dice: "La legge regionale stabilisce altresì
norme per la gestione coordinata ed integrata dei servizi
dell'U.S.L. con i servizi sociali esistenti in territorio".
Tutti sappiamo che l'applicazione del piano sanitario in tutta
Italia ha momenti di gravissima difficoltà. Stiamo analizzando in
tutti i vari distretti della Regione, con i vari rappresentanti dei
Comitati di Zona, con i rappresentanti dell'U.S.L. e gli
Amministratori pubblici, la situazione dell'applicazione di questo
piano sanitario.
E' previsto che a giugno dovremmo portare in Consiglio regionale
delle modifiche al piano socio-sanitario approvato lo scorso
anno.
A quel momento, con tutti i dati che saranno messi a
disposizione sia dall'Assessorato che dai vari enti e comitati, si
potranno prospettare delle modifiche, ma non oggi, quando ci
vengono presentate delle proposte che modificano completamente le
posizioni prese poco tempo fa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Non entriamo nel merito dei singoli
problemi, riteniamo però che la materia possa in effetti formare
oggetto di un ulteriore approfondimento, soprattutto alla luce
delle esperienze che si sono acquisite.
Sarebbe facile, ma non opportuno perché ci porterebbe lontano,
fare alcune considerazioni sull'efficacia dei provvedimenti
legislativi regionali.
E' vero, ci sono elementi di disfunzione, ci sono elementi anche
positivi. Obiettivamente, se vogliamo andare incontro a quelle che
sono le reali necessità della collettività valdostana, alcune
modifiche si possono anche ipotizzare.
Faccio solo questa osservazione: difficile sarebbe passare da un
regime assembleare di 108 persone ad un regime di 40 persone,
perché così è il Consiglio comunale di Aosta.
Mi sembra che sarebbe almeno opportuno cercare un criterio più
obiettivo, perché si fa riferimento al Consiglio comunale di Aosta
e non al Consiglio regionale; evidentemente la rappresentanza va
giustificata sulla base di qualcosa di concreto.
Considerazioni sull'efficienza dell'U.S.L.: potremo star qui a
fare delle proposte modificative in un senso e nell'altro, sprecare
fiumi di parole; noi riteniamo che un momento di riflessione ci
debba essere e consigliamo che questo momento sia riportato
nell'ambito della Commissione.
La mozione, anziché evidenziare quattro punti (che, fra l'altro
sono certo, sulla base delle esperienze fatte, potrebbero portare a
differenziazioni nette anche in questa sede) dovrebbe essere
formulata in termini più ampi, riportando tutta la problematica
all'interno della Commissione consiliare competente.
Detto questo, proponiamo degli emendamenti che si concretizzano
in questo senso:
A quattro anni dall'istituzione del Servizio Sanitario
regionale, si rendono necessari alcuni interventi volti a rimediare
a difficoltà e problemi che si sono manifestati negli organi
gestio-nali dell'U.S.L..
Considerato che appare opportuna una revisione delle leggi n.
8 del 1979 e n. 2 del 1980, ispirata a criteri obiettivi alla luce
anche delle esperienze effettuate dal 1979 in poi,
Il Consiglio regionale della Valle d'Aosta
DELIBERA
di dare mandato alla Commissione consiliare permanente per la
Sicurezza Sociale sulla base anche delle esperienze acquisite di
predisporre un accurato esame di eventuale modifica dei
provvedimenti legislativi vigenti.
Questa ci sembra una formulazione che consente alla Commissione
di approfondire l'argomento, evita di trasferire in Consiglio una
conflittualità che diventerebbe esasperata, perché su questo ognuno
di noi ha idee diverse e può far maturare, attraverso un confronto
più serrato in sede di Commissione, il contemperarsi di esigenze
che al momento attuale possono sembrare inconciliabili, mettendo un
punto fermo su una materia che, a mio avviso, non può essere
liquidata con una mozione, ma merita un approfondimento di altro
genere.
Si dà atto che alle ore 19,37 assume la Presidenza il Vice
Presidente Franco De Grandis.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Siamo stati uno di quei Gruppi
politici (non so se l'unico o fra i pochi) che hanno risposto alla
lettera del P.C.I. ed abbiamo avuto anche un incontro su questi
problemi per verificare le rispettive posizioni.
In quell'occasione abbiamo espresso le nostre valutazioni al
P.C.I. rispetto ai punti che sono contenuti nella mozione,
valutazioni che in alcuni casi ci trovano concordi, - sforzo per
ridurre il numero dei rappresentanti in assemblea, configurazioni
diverse del Comitato di Gestione, - in altri casi abbiamo posizioni
diverse, in particolare per quanto riguarda la differenziazione di
ruoli fra gli organismi di partecipazione e quelli di gestione.
Al di là di questi che sono elementi di valutazione diversa e di
discussione riteniamo che ci sia la necessità di rivedere l'attuale
legislazione in materia di Servizio Sanitario regionale, in
particolare ribadiamo il giudizio nettamente negativo sul
contenuto, l'articolato e la formulazione ed anche l'ispirazione
della legge n. 2 del 1980, che costituisce la base della
legislazione regionale in materia.
Abbiamo dato allora un giudizio negativo su tale legge,
l'abbiamo ribadito in seguito e continuiamo a ritenere anche oggi
che sia stata una legge nata male, che ha avuto un iter travagliato
in Consiglio, che è stata complicata nel dibattito confuso in
Consiglio, che ha al suo interno dei contenuti di
antidemocraticità, per cui riteniamo, sulla base dell'esperienza
fatta, che si debba arrivare ad una profonda revisione di tale
legge.
Mi pare che la necessità di una modificazione che può essere più
o meno radicale sia evidente e colta da tutti i Gruppi politici
presenti in Consiglio.
Ricollegandomi con quanto ha proposto il Consigliere Torrione,
credo che possa essere accolta la proposta di riformulazione della
mozione, nel senso di eliminare quei punti ben definiti che possono
essere accettabili ma anche discutibili sotto certi punti di vista:
quello che è necessario è andare ad un riesame dell'intera
legislazione in materia.
Sono favorevole all'emendamento presentato dal Consigliere
Torrione e sarei disposto a votare in quella direzione.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je n'entrerai pas dans le mérite de
la question. Je voudrai seulement souligner encore une fois qu'à
propos de l'U.S.L. et surtout sur la question principale, qui était
déjà à l'attention au moment de la formation de l'U.S.L. et qui
maintenant est à l'attention de la Commission bicamérale et aussi
de la Commissione Bozzi, c'est de voir comment on interprète
l'U.S.L. c'est-à-dire "Ente Intermedio".
Je pense que nous nous engageons maintenant dans une discussion
avant de savoir quelle sera peut-être une décision ou quand même
une discussion qu'on fera sans doute à niveau de cette Commission,
et à niveau de gouvernement, où il
y
a l'intention de revoir
le problème; je pense qu'on fait un travail qui n'a pas tellement
de sens à ce moment.
A notre avis, il convient d'attendre les décisions, en tenant
compte du fait que nous pourrons dire notre avis à ce sujet et
comme j'ai dit ce matin, il y aura une rencontre déjà le 18
prochain pour connaître les intentions du Gouvernement à ce propos
et ensuite reprendre le discours.
Pour ces raisons nous ne sommes pas d'accord de voter cette
motion, tout en acceptant ce qu'a dit avant l'Assesseur de
reprendre le discours du plan socio-sanitaire, là où il y a
certaines discussions qu'on peut faire, certains problèmes à revoir
et surtout en tenant compte du fait que la loi même d'institution
de l'U.S.L. sera changée.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il Presidente della Giunta in
sostanza propone di attendere i risultati della Commissione Bozzi;
io credo però che se il Consiglio regionale non comincia ad
occuparsi di queste cose, quando ci saranno i risultati della
Commissione Bozzi faremo solo delle osservazioni marginali o non
avremo la possibilità di adeguare alla realtà valdostana le
modifiche che ci potranno essere, per cui riteniamo che una
riflessione del Consiglio regionale sulla materia sia
opportuna.
Senza voler fare polemiche ma per voler spiegare il senso della
nostra proposta rispetto alle osservazioni che faceva l'Assessore,
crediamo che molte delle confusioni che nascono, nascono proprio
dal fatto che si fa coincidere l'Associazione dei Comuni con
l'U.S.L., cioè si fanno coincidere organismi che dovrebbero avere
compiti più generali, con quelli relativi alla Sanità.
Noi non pensiamo che le Comunità Montane siano degli organismi
che non possono avere a che fare con la Sanità, come mi è sembrato
di capire dall'esposizione dell'Assessore, tanto è vero che
l'articolo 15 dice che quando il territorio dell'U.S.L. coincide
con quello della Comunità Montana, è a questa che vanno attribuiti
i compiti dell'U.S.L..
Non crediamo neanche di doverci cospargere il capo di cenere
perché nel 1980 abbiamo chiesto un'Assemblea più numerosa; allora
con questa proposta avevamo due intenti: prima di tutto quello di
avere una rappresentanza diretta di tutti i Comuni, poi quello di
andare anche contro determinate impostazioni limitative delle
rappresentanze politiche che erano insite nel meccanismo allora
proposto.
Non abbiamo ottenuto grandi risultati, perché il meccanismo dei
distretti configurato in quel modo si è rivelato nella sostanza
abbastanza funzionale a un certo schieramento politico.
Questo continuiamo a pensarlo anche adesso, non solo nel 1980.
Comunque non è quello che dicevamo allora che ci interessa, ci
interessa l'esperienza, la verifica delle possibilità di
funzionamento dell'Assemblea. Quindi la proposta di una riduzione
del numero viene da questa osservazione concreta delle difficoltà
che ha l'Assemblea a discutere i diversi argomenti, a riunirsi, a
presentare delle osservazioni fondate. Questa è la nostra
indicazione.
Non c'è nessuna volontà, riducendo da 15 a 9 i membri del
Comitato di Gestione, di arrivare a spartizioni o a lottizzazioni.
In realtà oggi, di fatto, il Comitato di Gestione finisce per
delegare al solo Presidente l'intera materia. Se invece i
componenti avessero il compito di occuparsi di determinate
questioni, probabilmente potrebbero dare un contributo
maggiore.
Per l'assistenza sociale pensiamo che nulla osti all'affidarla
alle Comunità montane, perché non esiste ancora la legge quadro;
nelle Comunità montane i Comuni sono rappresentati direttamente, le
Comunità montane possono essere considerate delle piccole
associazioni di Comuni, quindi non vediamo come i Comuni verrebbero
esautorati ed anzi riteniamo che potrebbero organizzare meglio
questi servizi sociali.
Queste sono le nostre opinioni ed abbiamo capito, da quanto
hanno detto l'Assessore Marcoz ed il Presidente Rollandin, che non
c'è volontà neanche di accettare una mozione di carattere più
generale, quale quella proposta dal Consigliere Torrione.
Noi ci riserviamo di presentare la proposta di legge, al di là
dell'approvazione della mozione, per avere la possibilità di
discutere in Consiglio rispetto all'organizzazione attuale, perché
non sappiamo quando la Commissione Bozzi finirà i suoi lavori e
quando ci saranno queste modifiche.
Verificheremo anche se c'è veramente la volontà di aspettare
delle notizie necessarie o se invece si vuole mantenere la
situazione così com'è, con tutte le sue difficoltà, perché questo
tipo di organizzazione viene ritenuta conveniente.
Accettiamo gli emendamenti proposti dal Gruppo socialista.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Vorrei riformulare il testo emendato
in termini più corretti. Ne do lettura:
A quattro anni dall'istituzione del Servizio Sanitario
regionale, si rendono necessari alcuni interventi volti a rimedia
rea difficoltà e problemi che si sono manifestati negli organi
gestionali dell'U.S.L..
Considerato che appare opportuna una revisione delle leggi n.
8 del 1979 e n. 2 del 1980, ispirata a criteri più obiettivi alla
luce anche delle esperienze effettuate nel settore sociosanitario
dal 1979 in poi;
Allo scopo di addivenire ad una riorganizzazione del Servizio
Sanitario regionale
Il Consiglio regionale della Valle d'Aosta
DELIBERA
di dare mandato alla Commissione consiliare permanente della
Sicurezza Sociale di predisporre, sulla base anche delle esperienze
acquisite, una proposta complessiva di modificazione dei
provvedimenti legislativi regionali vigenti in materia di sanità
pubblica, alla luce anche delle proposte di legge che il Governo
formulerà in merito.
Abbiamo cercato anche di conciliare l'ultima esigenza che aveva
formulato il Presidente della Giunta.
PRESIDENTE
: Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
Per ribadire che non è cattiva volontà
quella di non accettare la mozione, ma per l'osservazione che ha
fatto prima il Presidente.
Ho già anticipato che entro giugno porteremo all'attenzione di
questo Consiglio la modifica del piano socio-sanitario terremo
presenti le vostre considerazioni, però oggi come oggi è
impossibile votare questa mozione. Come maggioranza ci asterremo
dalla votazione.
PRESIDENTE
: Metto in approvazione il testo emendato testè
letto ed illustrato dal Consigliere Torrione:
ESITO DELLA VOTAZIONE
Presenti:
26
Votanti:
9
Favorevoli:
9
Astenuti:
17 (Beneforti,
Borbey, Chabod,
De
Grandis, Faval, Fosson, Lanièce, Lanivi, Marcoz, Martin, Perrin,
Pollicini, Ricco, Rollandin, Stevenin, Tamone, Voyat)
Il Consiglio non approva
PRESIDENTE
: Metto in approvazione la mozione nel testo
originario:
ESITO DELLA VOTAZIONE
Presenti:
26
Votanti:
6
Favorevoli:
6
Astenuti: 20 (Beneforti, Borbey, Chabod, De Grandis, Faval,
Fosson, Lanièce, Lanivi Marcoz, Martin, Pascale, Perrin, Pollicini,
Riccarand, Ricco, Rollandin, Stévenin, Tamone,
Torrione,
Voyat)
Il Consiglio non approva
PRESIDENTE
: L'ordine del giorno è esaurito, la seduta è
sospesa. Il Consiglio sarà convocato a domicilio.
La seduta è tolta.
L'adunanza ha termine alle ore 19,55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK