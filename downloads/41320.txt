Consiglio Regionale della Valle d'Aosta - Oggetto del Consiglio n. 465 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 465 del 6 marzo 2019 - Resoconto
OGGETTO N. 465/XV - Interrogazione: "Notizie in merito
all'applicazione della legge regionale 6/2014 in merito
all'esercizio associato di funzioni e servizi comunali".
Rollandin (Presidente) -
Punto n. 16 dell'ordine del
giorno... la parola al Consigliere Daudry.
Daudry (UVP)
- Solo per chiedere una riunione di
maggioranza a nome del gruppo UVP.
La seduta è sospesa dalle ore 21:07 alle ore 21:20.
Rollandin (Presidente)
- La parola al Presidente
Fosson.
Fosson (GM)
- Per quanto riguarda il primo quesito:
"
quali siano le informazioni in possesso al Governo in merito
all'applicazione della legge regionale 6 del 2014
", il Governo
regionale, nell'incontro che ha avuto nello scorso mese di gennaio
in cui tutta la Giunta si è recata nella sede del CELVA per
incontrare gli aderenti, i partecipanti, ha preso conoscenza delle
difficoltà e dei ritardi riscontrati nell'applicazione della legge
regionale 5 agosto 2014, n. 6, difficoltà e ritardi che peraltro
erano già stati evidenziati al precedente Governo regionale nel
mese di agosto 2018.
Sulla base di quanto rappresentato dagli uffici competenti,
emerge che l'attuazione della legge n. 6 si presenta in modo non
completo e uniforme su tutto il territorio regionale e, in
particolare, le difficoltà applicative concernono l'esercizio
associato obbligatorio delle funzioni e dei servizi comunali in
ambito territoriale sovracomunale mediante convenzioni tra i
Comuni. Tali difficoltà applicative sono in parte di carattere
generale e riconducibile ai seguenti fattori: opposizione
all'effettiva attivazione degli uffici associati per resistenza
degli amministratori locali; carenza e fuga di personale
qualificato negli Enti locali a causa sia dell'aggravio di lavoro,
sia del malcontento del personale conseguenti alla costituzione
degli uffici associati; esigenza di un maggior supporto agli Enti
locali nell'attuazione della riforma. Sono poi segnalati numerosi
problemi più circoscritti che richiedono interventi normativi
puntuali e atti amministrativi specifici, come, ad esempio, le
difficoltà nell'effettuazione di appalti unici, le problematiche
legate alla disciplina dei segretari degli Enti locali, in
particolare per la difficoltà di servire troppi Comuni e per la
compresenza di più segretari in alcuni ambiti, le problematiche
connesse all'attività di accertamento e riscossione volontaria
delle entrate tributarie da parte delle
Unités
ai
sensi dell'art. 16, c. 1, lett. e), della l.r. 6/2014, la carenza
di potere sanzionatorio delle
Unités
in caso di violazione
delle norme regolamentarie dei servizi comunali gestiti in forma
associata per il tramite delle stesse, le difficoltà
nell'individuazione delle attività ricomprese nelle funzioni e nei
servizi comunali da esercitare nelle diverse forme associative
obbligatorie. Questi sono alcuni dei problemi evidenziati dagli
Enti locali nell'applicazione della legge n. 6/2014, a cui si
aggiungono le richieste formulate dal Consiglio permanente degli
Enti locali e dai diversi Comuni rispetto al personale e alla sua
gestione.
Domanda n. 2: "
quale sia al momento la situazione delle
convenzioni in essere e se la legge 6 è stata rispettata"
.
Per quanto riguarda la seconda domanda, l'ultimo
monitoraggio ufficiale effettuato risale al 2017 ed è
ufficializzato nel provvedimento dirigenziale n. 4161 del 14 agosto
2017. A tale data risultava totalmente inadempiente per non avere
approvato al 31 dicembre 2016 alcuna delle convenzioni attuative
della legge in discussione, l'ambito territoriale sovracomunale
costituito dai Comuni di Gaby, Gressoney-La-Trinité,
Gressoney-Saint-Jean, Issime aveva approvato solo la convenzione
quadro. Parzialmente inadempienti per non aver approvato almeno
quattro convenzioni attuative, risultavano invece essere due ambiti
territoriali sovracomunali e precisamente quello costituito tra i
Comuni di Lillianes, Perloz e Fontainemore e quello costituito tra
i Comuni di Châtillon e Saint-Vincent, che al 30 aprile 2017 non
avevano approvato la convenzione attuativa relativa all'edilizia
pubblica e privata e alla pianificazione urbanistica. Se questo era
il quadro fino ad alcuni giorni fa, come i proponenti sanno
sicuramente, la sentenza n. 33 del 19 depositata alla Corte
costituzionale ha però bloccato una norma giudicandola troppa
rigida, quindi la Corte costituzionale ha cassato l'obbligo di
associazione fra i Comuni con più di 5000 abitanti e 3000 se si
tratta di Comuni montani. Questa sentenza doveva essere
approfondita e sarà sicuramente oggetto di analisi nel tavolo
tecnico politico che sta predisponendo le linee guida, perché
prevista, come si sa, dalla riforma del Testo unico degli Enti
locali. Nella sua interrogazione non mi chiede che cosa si pensa di
fare, però, di fronte a queste non attivazioni della legge e
soprattutto alla sentenza della Corte costituzionale, in accordo
con il CELVA, che ha già nominato dei suoi esperti a un tavolo
tecnico, bisognerà ritornare chiaramente su questo testo quanto
prima o, se non altro, non appena si sarà chiarita la sentenza
della Corte costituzionale e le sue modalità di applicazione. Il
discorso sarà chiaramente di rivedere la legge n. 6, partendo da un
tavolo tecnico tra CELVA e Amministrazione regionale, chiaramente
con la dottoressa Vallet.
Presidente
- Per la replica, la parola al collega
Gerandin.
Gerandin (MOUV') -
Lungi da me dire che tutto è andato
bene con la legge n. 6: ecco perché le problematiche che lei ha
detto sono problematiche conosciute, questo è indubbio.
L'interrogazione... prima di tutto la ringrazio perché mi ha detto
anche un po' quali erano le intenzioni, non gliele ho chieste,
perché sennò sarebbe stata un'interpellanza; mi sono limitato
all'interrogazione, non potevo chiedere... però la ringrazio per
aver detto le intenzioni. È chiaro che la sentenza dove viene
introdotto questo principio sul discorso della gestione associata
necessita sicuramente di un approfondimento. Certamente dovrà
essere alla base anche della scelta che farà la Valle d'Aosta in
merito all'organizzazione della gestione associata dei servizi.
Ricordo solo al Presidente che abbiamo competenza esclusiva in
materia di Enti locali. Ci tocca pertanto parzialmente il discorso,
perché noi potremmo fare liberamente altri tipi di scelte. È chiaro
che una sentenza di questo genere va valutata e approfondita.
La mia preoccupazione era legata soprattutto al fatto che, come
lei mi ha confermato, non tutti avevano rispettato i tempi, le
scadenze. Qualcuno proprio se n'era bellamente fregato, nel senso
che non ci aveva neanche provato. Qualcuno lo ha fatto
parzialmente, però quello che più mi preoccupava è questa... non
solo il fatto di dire: "non tutti l'avevano applicato e
qualcuno...". In questo momento si legge a piene pagine di
convenzioni che vengono sciolte o almeno la volontà di sciogliere
delle convenzioni; tra l'altro, anche in Comuni non piccoli, si
parla di Saint-Pierre e Sarre, si parla di Fénis e Saint-Marcel. Mi
interessava capire pertanto un po' l'atteggiamento del Governo
regionale, perché, a fronte di un non omogeneo comportamento da
parte degli enti, a mio parere, in attesa di una definizione della
nuova proposta di gestione associata, sarebbe ancora più grave che
qualcuno si ritenesse libero di sciogliere queste convenzioni, lo
dico perché leggo una frase virgolettata del Presidente Manes che
dice: "
l'Unione dei Comuni si basa su convenzioni che
disciplinano funzioni e servizi e, sì, queste convenzioni possono
essere sciolte
"
.
Ci andrebbe quanto meno una presa di
posizione in questo senso, nel senso di dire:
"
se
sciogliamo tutto in attesa di avere una soluzione, non andiamo
nella giusta direzione
", pertanto, probabilmente, sarebbe più
corretto: "ci sono difficoltà, vanno corrette, abbiamo intenzione
di intervenire", ma in questo momento, almeno per quello che
riguarda quelle convenzioni in essere, davvero ci terrei che ci
fosse una presa di posizione da parte del Governo, perché se poi ci
sono le leggi, uno fa e disfa come meglio crede... Mi dispiace.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK