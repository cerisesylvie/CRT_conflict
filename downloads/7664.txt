Consiglio Regionale della Valle d'Aosta - Oggetto del Consiglio n. 752 del 25 ottobre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 752 del 25 ottobre 1989 - Resoconto
OGGETTO N. 752/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le comunicazioni della
Presidenza inquadrano l'attività del Consiglio regionale e degli
organi consiliari dal 4 ottobre in poi.
Disegni di legge presentati:
Proposta di legge n. 114,
presentata dai Consiglieri
Riccarand, Tonino, Bajocco, Chenuil, Dolchi e Mafrica, in data 10
ottobre 1989 concernente: "Disciplina della procedure di
valutazione dell'impatto ambientale" (1a e 2a Commissione)
Disegno di legge n. 115,
presentato dalla Giunta
regionale in data 16 ottobre 1989, concernente: "Rifinanziamento
della legge regionale 15 maggio 1974, n. 13 e successive
modificazioni: provvedimenti intesi a favorire la più ampia
informazione sull'attività della Regione" (1a Commissione)
Disegno di legge n. 116,
presentato dalla Giunta
regionale in data 1 6 ottobre 1989, concernente: "Completamento di
interventi inclusi nei programmi di cui alla legge regionale 18
agosto 1986, n. 51 (FRIO) e successive modificazioni, per i trienni
1986/88, 1987/89 e 1988/90" (1a e 2a Commissione)
Disegno di legge n. 117,
presentato dalla Giunta
regionale in data 16 ottobre 1989, concernente: "Interventi
finanziari a favore di enti pubblici territoriali per l'acquisto di
beni immobili tramite procedure espropriativa" (1a Commissione)
Disegno di legge n. 118,
presentato dalla Giunta
regionale in data 16 ottobre 1989, concernente: "Aumento della
spesa annua per l'applicazione della legge regionale 21 ottobre 1
986, n. 55, recante disposizioni per agevolare il funzionamento
delle scuole gestite da istituti ed enti morali" (5a e 1a
Commissione)
Si comunica che i seguenti disegni di legge sono divenuti
esecutivi ai sensi dell'ultimo comma dell'art. 31 dello
Statuto:
Disegno di legge n. 79,
approvato dal Consiglio regionale
in data 25 settembre 1989, con provvedimento n. 721/IX recante:
"Riapprovazione ai sensi dell'ultimo comma dell'art. 31 dello
Statuto speciale della legge regionale: Norme per l'istituzione
dell'area protetta del Mont Avic"
Disegni di legge n. 32 - 46,
approvati dal Consiglio
regionale in data 25 settembre 1989 con provvedimento n. 724/IX
recante: "Riapprovazione ai sensi dell'ultimo comma dell'art. 31
dello Statuto speciale, della legge regionale: Coltivazione di cave
e torbiere e relative polizia mineraria"
Disegno di legge n. 100,
approvato dal Consiglio
regionale in data 4 ottobre 1989, con provvedimento n. 748/IX
recante: "Riapprovazione, ai sensi dell'ultimo comma dell'art. 31
dello Statuto speciale, della legge regionale: Norme risultanti
dalla discipline prevista dall'accordo per il triennio 1988/90
relativo al personale regionale". Ricordo che il Consiglio, nella
sue ultima adunanza, aveva incentrato in modo particolare la sue
attenzione su quest'ultimo punto.
In data 17 ottobre 1989 il Presidente del Consiglio dei Ministri
ha presentato ricorso alla Corte Costituzionale per la
dichiarazione di illegittimità costituzionale della legge regionale
concernente: "Concessione di contributi per la realizzazione di
impianti di risalita e di strutture ad essi funzionalmente
connesse". Tale legge era stata approvata dal Consiglio regionale
in data 5 luglio 1989, rinviata dal Presidente della Commissione di
Coordinamento e riapprovata, ai sensi dell'ultimo comma dell'art.
31 dello Statuto in data 4 ottobre 1989 con provvedimento n.
747/IX.
Deliberazioni vistate: n. 17
Riunioni:
- Ufficio di Presidenza: 1
- 1a Commissione: 1
- 3a Commissione: 1
- 4a Commissione: 1
- 5a Commissione: 1
- Commissione speciale per le riforme istituzionali: 2
L'Assessore alla Sanità ed Assistenza sociale ha trasmesso con
lettera in data 3 ottobre 1989 copia della deliberazione della
Giunta regionale n. 2967 del 24 marzo 1989, concernente: Legge 8
aprile 1988, n. 109 - Decreto Ministero della Sanità 13 settembre
1988: determinazione dei posti letto e delle dotazioni organiche di
personale delle unità operative di degenza e dei connessi servizi
ospedalieri di supporto dei presidi ospedalieri della Regione della
Valle d'Aosta.
L'Assessore ha informato che è in corso sia la determinazione
del riparto fra le Regioni della quota del Ministro concernente il
suddetto piano, sia la definizione dei criteri per la realizzazione
delle strutture sanitarie residenziali per anziani non
autosufficienti non assistibili a domicilio o nei servizi
semiresidenziali, che rientrano nell'ambito del suddetto piano di
investimento e del processo di programmazione avviato con il
provvedimento in oggetto.
In data 12 ottobre 1989 la Signora Anna Adorni Balla, residente
in Aosta, anche in qualità di Presidente della Sezione Valdostana
dell'Unione per la Lotta contro l'emarginazione sociale (ULCES), ha
presentato a questa Presidenza una petizione popolare, sottoscritta
da 1963 cittadini valdostani, contenente richieste per il
miglioramento dei servizi sanitari a favore di anziani cronici non
autosufficienti.
La presentatrice ha presentato, a dimostrazione del possesso dei
requisiti richiesti dal primo comma dell'articolo 36 del
Regolamento interno, il certificato di residenza in Valle
d'Aosta.
Ai sensi del terzo comma dell'articolo 36 del Regolamento
l'Ufficio di Presidenza del Consiglio dovrà decidere sulla
ricevibilità e ammissibilità della petizione avviandone
l'istruttoria. L'argomento è stato posto all'ordine del giorno
della prossima riunione dell'Ufficio di Presidenza, convocato per
le ore 16,00 di lunedì 30 c.m.
Il Gruppo Amnesty International "Bassa Valle d'Aosta" ha
espresso i più sentiti ringraziamenti per la recente approvazione,
da parte del Consiglio regionale, della risoluzione di condanna
della pena di morte e di solidarietà con il loro movimento, che
pone tra i compiti istituzionali prioritari quello di lottare per
l'abolizione della pena capitale.
La Comunità Montana Monte Rosa ed il Comune di Perloz hanno
fatto pervenire a questa Presidenza deliberazioni relative a
richiesta di intervento in merito alle determinazioni dell'ENEL di
automazione dei controlli sulla diga di Guillemore, sita in Comune
di Issime.
Gli atti sono depositati in segreteria a disposizione dei
Consiglieri che intendano consultarli.
La Conferenza dei Presidenti dell'Assemblea e dei Consigli delle
Regioni e delle Province Autonome, nella riunione svoltasi a Bari
il 20 ottobre u.s., ha approvato una mozione in ordine ai rapporti
tra lo Stato centrale, le Regioni e il mondo delle Autonomie
locali, con riferimento ai problemi connessi con la riforma
istituzionale.
La Conferenza ha approvato, inoltre, al termine del dibattito
sull'autonomia organizzativa, funzionale e contabile dei Consigli,
una mozione per affermare l'esigenza di inserimento negli Statuti
della norma che sancisca il ruolo autonomo del personale dei
Consigli stessi.
Gli atti sono depositati in Segreteria a disposizione dei
Consiglieri che intendano consultarli. E' probabile che sarà
convocata un'apposita Conferenza dei Capigruppo che prenda in esame
la risoluzione della Conferenza dei Presidenti dei Consigli e
valuti la possibilità di inserirla all'ordine del giorno del
prossimo Consiglio regionale.
Ha destato profonda impressione in Valle la notizia del tragico
incidente stradale verificatosi lungo l'Autostrada del Sole, presso
Arezzo, nel quale è stato coinvolto un torpedone di pellegrini
valdostani, molti dei quali sono rimasti feriti, mentre l'autista,
Antonio Ferrari, è deceduto. Alla famiglia dello scomparso
rinnoviamo le nostre condoglianze, mentre ai feriti formuliamo
l'augurio di una loro pronta guarigione.
Nei giorni scorsi ho ricevuto in visita di commiato il Generale
Sergio Omnis, Comandante della Regione Militare Nord-Ovest, che è
stato destinato ad altri incarichi. A lui ho espresso i miei
saluti, nonché quelli del Consiglio regionale.
Formulo, infine, all'Assessore all'Industria, Commercio,
Artigianato e Trasporti, Lanivi, le più vive felicitazioni per la
nascita della sua primogenita Roberta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK