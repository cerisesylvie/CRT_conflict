Consiglio Regionale della Valle d'Aosta - Oggetto del Consiglio n. 3613 del 9 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3613 del 9 maggio 2024 - Resoconto
OGGETTO N. 3613/XVI - Ritiro di mozione: "Impegno del Governo
regionale per l'installazione di una webcam nella valle di
Champdepraz da inserire nell'apposita sezione del sito
www.lovevda.it".
Bertin (Presidente) -
Punto n. 42. Consigliere Brunod ne
ha facoltà.
Brunod (RV) -
Abbiamo rilevato che sul sito istituzionale
www.lovevda, all'interno della sezione di riferimento, si ritrovano
tutta una serie di webcam presenti sul territorio regionale.
Tenendo conto che nella relativa sezione vengono riportate le
seguenti informazioni: "La Valle d'Aosta in diretta webcam. Volete
dare uno sguardo in diretta alle località turistiche della Valle
d'Aosta? Siete nel posto giusto, osservate cosa succede sulla
Piazza di Aosta, controllate l'innevamento delle principali
stazioni sciistiche e verificate le condizioni meteo in tempo
reale. Scorrete le immagini per scegliere dove praticare il vostro
sport preferito o la destinazione per la prossima gita fuori porta
e prenotate la vostra vacanza".
Abbiamo constatato che: a oggi sono presenti, all'interno di
questa sezione, 30 webcam (ovviamente questo quando abbiamo
presentato l'iniziativa - perché poi dipende dai periodi,
probabilmente in certe località per problemi tecnici a volte
possono essere 29-31, quindi questo più o meno è il numero
indicativo); la prima foto rappresenta la cartina generale di tutte
le webcam presenti sul territorio regionale; attraverso tali webcam
sono rappresentati tanti diversi settori, tipo impianti sciistici,
monumenti, castelli, piazze, montagne e altro; almeno ogni webcam
rappresenta una vallata/località della nostra regione.
Rileviamo che l'unica vallata a oggi non rappresentata con una
webcam sul sito regionale di riferimento sarebbe la vallata di
Champdepraz, tenendo conto che proprio in questo territorio, come
già diverse volte abbiamo detto, è nato nell'89 l'ente Parco
naturale Mont Avic, dove tutt'oggi vi è la sede e che nella
frazione di Covarey, cioè nella parte alta del paese, vi è anche la
presenza del centro visitatori dell'Ente Parco.
Evidenziamo che sul sito www.montavic nella sua parte bassa,
sotto la sezione intitolata "Il Parco", si ritrova una sezione
webcam che rimanda al sito della Regione, quindi a oggi non vi sono
webcam attive dell'Ente Parco visibili in questa sezione.
Riteniamo quindi che il posizionamento di una webcam nella
frazione Covarey(dove si trova il Centro visitatori) con un
possibile orientamento verso la montagna simbolo del Parco,
potrebbe essere un'ottima opportunità per promuovere, valorizzare e
far conoscere ancora più le meravigliose bellezze di questo angolo
della nostra regione - in diverse occasioni, anche in quest'aula,
si è parlato dell'ente, delle sue potenzialità e delle sue risorse
- oltre sicuramente per fornire importanti indicazioni delle
condizioni meteo anche di questa vallata che, a oggi, non è ancora
rappresentata con una webcam all'interno del portale di riferimento
regionale. Ribadiamo la necessità, proprio oltre al discorso
turistico, anche per un discorso di poter beneficiare di queste
webcam, per dare delle prime indicazioni per quanto riguarda le
condizioni meteo presenti sul territorio.
S'impegna quindi il governo regionale a effettuare gli
approfondimenti necessari per arrivare a una possibile
installazione di una webcam nella frazione di Covarey, in modo tale
che anche la vallata di Champdepraz, e in modo particolare il Parco
naturale Mont Avic, possano essere rappresentati con una webcam
all'interno della relativa sezione del sito istituzionale della
Regione Valle d'Aosta
Presidente -
La discussione generale è aperta. Vi sono
interventi? Non vi sono interventi. La discussione generale è
chiusa. Per il Governo replica l'assessore Grosjacques, ne ha
facoltà.
Grosjacques (UV) -
Come sottolineato dal collega Brunod,
indubbiamente la webcam costituisce un ottimo strumento per la
veicolazione in diretta di informazioni di diversa natura a tutti
coloro che, a qualsiasi titolo, decidano di recarsi in un
determinato luogo della nostra regione per promuovere i principali
attrattori che connotano l'offerta turistica della Valle
d'Aosta.
A questo proposito, l'Assessorato ha investito parecchio in
questa sezione, sia con webcam dirette sia attraverso l'ospitalità
di webcam gestite da altri soggetti, e il riscontro è decisamente
positivo in quanto la sezione webcam è tra quelle maggiormente
frequentate.
A questo proposito le devo dire che in alcune occasioni
d'incontro con il Presidente del Parco del Mont Avic, in
particolare nella valutazione, nell'esame di progetti turistici
interessanti la Bassa Valle, lo stesso Presidente mi ha proposto
l'inserimento delle due webcam che oggi sono attualmente
posizionate una lato Champorcher a Cimetta, all'arrivo
dell'impianto, e l'altra a Prà Oursie, proponendo anche
l'installazione, esattamente come lei ha richiesto, di una webcam
in località Covarey.
Il Presidente mi ha comunicato che è in fase d'installazione
anche quella di Covarey, per cui le chiedo il ritiro della mozione
in quanto il Parco ha già comunicato - e siamo in attesa della
formalizzazione della richiesta - di poter inserire nella sezione
dedicata del sito "lovevda" le telecamere, anche se a Champorcher
ce n'è già posizionata una in località Laris, quindi si
posizionerebbero una o tutte e due quelle posizionate nel vallone
di Chevrère, esattamente come da sua richiesta.
Presidente -
Consigliere Brunod ne ha facoltà.
Brunod (RV) -
. Ringrazio l'Assessore per questa risposta,
è una risposta semplice ma comunque da un punto di vista tecnico
molto apprezzabile.
Anche se ricopriamo due ruoli diversi, molte volte sui diversi
argomenti riusciamo a fare sintesi e andare nella stessa direzione,
quindi questo credo che sia l'aspetto più positivo e migliore,
perché comunque il fine delle cose è raggiungere l'obiettivo.
Noi, dalla nostra parte, come minoranza cerchiamo di sollecitare
attraverso diversi argomenti per migliorare le cose e quindi credo
che oggi la sua risposta vada proprio in questa direzione su un
tema che, negli anni passati quando ero in amministrazione comunale
di Champdepraz, avevo già portato all'attenzione, poi per diverse
situazioni c'erano dei problemi magari da un punto di vista tecnico
che non permettevano di raggiungere quest'obiettivo... sono
ritornato sull'argomento anche quando sono stato nell'Ente Parco
del Mont Avic e finalmente oggi apprendiamo dalla sua risposta che
stiamo arrivando al termine di questo percorso, quindi con
obiettivo raggiunto.
Ringraziamo molto perché dopo essere riusciti con l'ex
Assessore, la collega Consigliera Minelli, a inserire
l'individuazione del Parco sull'autostrada, oggi otterremo anche
l'inserimento su webcam istituzionale VDA di questa zona molto
importante e interessante della nostra regione, quindi nessun
problema e ritiriamo la mozione.
Presidente -
La mozione è ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK