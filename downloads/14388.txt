Consiglio Regionale della Valle d'Aosta - Oggetto del Consiglio n. 925 del 5 ottobre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Bonifica, miglioramenti e riordino fondiario
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 925 del 5 ottobre 1994 - Resoconto
OGGETTO N. 925/X - Autorizzazione al "Consorzio di
miglioramento fondiario canali riuniti Crépellaz, Trois-Villes e
Mazod" per la realizzazione di una vasca su un terreno di proprietà
regionale sito in Comune di Quart e costituzione diritti reali.
Introito di somma.
Deliberazione - Il Consiglio
Vista la nota presentata in data 12 aprile 1994 dal "Consorzio
di miglioramento fondiario canali riuniti di Crépellaz,
Trois-Villes e Mazod", con sede in Quart, relativa alla richiesta
di autorizzazione per la costruzione di una vasca interrata di
carico dell'impianto di irrigazione a pioggia del canale Trois
Villes su un terreno di proprietà regionale sito in Comune di
Quart, distinto al Catasto Terreni al Foglio 11 con le particelle
nn. 74 e 75;
Atteso che la Regione fa parte del detto Consorzio e che
l'esecuzione dei lavori relativi all'impianto di irrigazione del 2°
lotto viene realizzata direttamente dall'Amministrazione regionale,
a seguito di licitazione privata aggiudicata con deliberazione
della Giunta regionale n. 10274 del 10 dicembre 1993 alla ditta
"Padana Strade S.r.l.";
Ricordato che l'opera che verrà realizzata, per il principio
dell'accessione, rimarrà di proprietà regionale ed è pertanto
necessario regolare i rapporti futuri tra Regione, proprietaria del
fondo e della vasca, e il Consorzio utente;
Vista la nota del Servizio affari generali e legali della
Presidenza della Giunta in data 13 maggio 1994 con la quale veniva
richiesto un parere all'ufficio patrimoniale dell'Assessorato del
bilancio e delle finanze, indicando le condizioni per concedere
l'autorizzazione, nonché la regolamentazione dell'uso della vasca e
le servitù da costituire, al fine di renderle opponibili ad
eventuali futuri acquirenti della proprietà regionale;
Atteso che l'ufficio patrimoniale con nota in data 26 maggio
1994 ha espresso il proprio parere favorevole, ritenendo opportuno
richiedere un corrispettivo "una tantum" per le servitù di
attraversamento delle condutture e per l'uso della vasca;
Preso atto che il Consorzio con nota in data 7 luglio 1994 ha
dichiarato di accettare le proposte di questa Amministrazione
regionale;
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di autorizzare la costruzione di una vasca interrata di
carico dell'impianto di irrigazione a pioggia del canale Trois
Villes, sul terreno di proprietà regionale sito in Comune di Quart,
distinto al Catasto Terreni al Foglio 11 con i mappali nn. 74 e 75,
con misure esterne di circa metri 9,30x6,60, secondo le modalità e
dimensioni progettuali, il tutto come meglio risulta evidenziato
nella planimetria allegata alla presente che ne costituisce parte
integrante e sostanziale, a servizio del "Consorzio di
miglioramento fondiario canali riuniti Crépellaz, Trois-Villes e
Mazod", con sede in Quart;
2) di stabilire che l'opera realizzata, per il principio
dell'accessione ex articolo 934 codice civile, sarà di proprietà
regionale e che il Consorzio succitato dovrà rinunciare, per quanto
possa occorrere, a chiedere un eventuale indennizzo alla Regione ex
articolo 936, 2° comma, codice civile;
3) di concedere l'uso della vasca di cui al precedente punto 1)
al Consorzio di cui trattasi, esclusivamente per l'impianto di
irrigazione del canale Trois Villes;
4) di costituire a carico del terreno di proprietà regionale
distinto con i mappali nn. 74 e 75 del Foglio 11, a favore del
Consorzio ed a vantaggio di tutti i terreni di proprietà dei
consorziati, una servitù di passaggio interrato per
l'attraversamento delle condutture di carico e scarico di acqua
della vasca, lungo il tracciato evidenziato nella planimetria
allegata, nonché una servitù di passaggio pedonale per il controllo
e la manutenzione ordinaria e straordinaria della vasca e delle
condutture dell'impianto di irrigazione;
5) di stabilire che il Consorzio dovrà sostenere tutte le spese
di manutenzione ordinaria e straordinaria della vasca e
dell'impianto e dovrà sollevare la Regione, o suoi aventi causa, da
eventuali danni derivanti dalla vasca o dall'impianto, causati a
persone o cose;
6) di stabilire il corrispettivo per l'uso della vasca e per la
costituzione delle servitù di cui ai precedenti punti in Lire
150.000 (centocinquantamila);
7) di introitare la somma di Lire 150.000 (centocinquantamila)
al capitolo 8600 ("Canone di locazione di terreni e fabbricati")
del bilancio di previsione della Regione per l'anno 1994;
8) di stabilire che tutti i diritti di cui alla presente
deliberazione si estingueranno automaticamente nel caso in cui
venga mutato l'uso della vasca o la medesima non serva più alle
finalità del Consorzio o quest'ultimo, per qualsiasi ragione, venga
posto in liquidazione o cessi la propria attività;
9) di onerare il Consorzio di tutte le spese di stipulazione e
registrazione ed ogni altra inerente dell'atto di costituzione dei
diritti di cui trattasi;
10) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Planimetria
(...omissis...)
Presidente -
Qualcuno chiede la parola? Se nessuno
chiede la parola possiamo passare alla votazione.
Presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK