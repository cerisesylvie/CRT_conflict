Consiglio Regionale della Valle d'Aosta - Oggetto del Consiglio n. 2213 del 4 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2213 del 4 giugno 1991 - Resoconto
OGGETTO N. 2213/IX Comunicazioni del Presidente del
Consiglio.
Presidente
Le comunicazioni in oggetto riguardano
l'attività del Consiglio e dei suoi organi dal 22 maggio in
poi.
Disegni di legge presentati:
Disegno di legge n. 299, presentato dalla Giunta regionale in
data 24 maggio 1991: "Promozione di una fondazione centro di studi
storico-letterari Natalino Sapegno" (V e II Commissione)
Disegno di legge n. 300, presentato dalla Giunta regionale in
data 28 maggio 1991: "Interventi finanziari a favore dei Comuni per
il ripristino delle pavimentazioni delle strade manomesse,
nell'am-bito del piano di metanizzazione regionale (II
Commissione)
Disegno di legge n. 301, presentato dalla Giunta regionale in
data 30 maggio 1991: "Disciplina della gratuità dei trasporti,
delle tariffe preferenziali agevolate e dei servizi integrativi di
trasporto. - Integrazioni e modifiche della legge regionale 15
luglio 1982, n. 32 e successive modificazioni".
Disegni di legge vistati:
Disegno di legge n. 267: Modifiche della legge regionale 18
agosto 1986, n. 51: "Istituzione del fondo regionale investi­menti
ed occupazione (FRIO)".
Disegni di legge non vistati:
Disegno di legge n. 250: "Disciplina dell'attività di guida
turi­stica ed accompagnatore turistico".
Deliberazioni vistate:
n. 8.
Deliberazioni non vistate:
Con lettera in data 30 maggio 1991 il Presidente della
Commissione di Coordinamento ha richiesto chiarimenti sulla
deliberazione n. 2142/IX in data 8 maggio 1991: "Proposta di
regolamento di attuazione della legge regionale 9 agosto 1989 n.
64, recante disciplina del rapporto di lavoro a tempo
parzia­le".
Riunioni:
Ufficio di Presidenza: 1
II Commissione: 3
V Commissione: 1
II e III Commissione in seduta congiunta: 1
II e IV Commissione in seduta congiunta: 2
II, IV e V Commissione in seduta congiunta: 1
La Section Valdôtaine de l'Union internationale des
journalis-tes et de la presse de langue française, a envoyé à la
Présidence du Conseil régional un document pour exprimer son avis
contraire au déplacement du siège de la Section au dernier étage du
bâtiment dit: "Assistenziale Cogne".
Une copie du document est déposée à l'archive de la Présidence
du Conseil.
In data 23 maggio 1991 è pervenuto a questa Presidenza un
pro-getto di fattibilità per la soluzione dei problemi di
inquinamento da veicoli in movimento, in sosta e da sciatori al
Breuil-Cervinia di Valtournenche, con possibilità di incremento
dell'affluenza di scia-tori sulle piste, presentato dall'ing. Carlo
Salghetti Drioli di Castiglioncello.
Copia del progetto è stata trasmessa, per opportuna conoscen­za,
ai Presidenti delle Commissioni consiliari III e V.
Il Comitato per la salvaguardia del territorio di Courmayeur ha
trasmesso a questa Presidenza un documento con il quale chiede, in
relazione all'ipotesi di raddoppio del Traforo del Mon-te Bianco,
che venga riesaminato il progetto del tratto auto-stradale
Morgex-Courmayeur e siano avviati gli studi per valu-tare tutte le
possibilità di attraversamento della catena alpina mediante
soluzioni combinate strada-rotaia.
Copia del documento è stata inviata, per opportuna conoscen­za,
ai Presidenti delle Commissioni consiliari III e IV.
Colleghi Consiglieri, è deceduto nella mattinata di mercoledì,
29 maggio, l'ex Consigliere regionale Giovambattista Parisi, eletto
nella lista del MSI-DN, nella VI Legislatura, dal 10 giu­gno 1973
al 24 giugno 1978.
Parisi era stato in precedenza, dal 7 giugno 1970 fino al
mo­mento della sua elezione in Consiglio regionale, Consigliere
comunale di Aosta.
Nel giugno del 1973, per la prima volta dalla Liberazione,
ve­niva eletto in Consiglio regionale un rappresentante del MSI.
Nello stesso giorno, per la prima volta, veniva eletto alla
Presidenza del Consiglio, nella mia persona, un esponente
co­munista.
Ho ricordato e ricordo questo fatto perché in momenti
partico­larmente difficili, con scontri politici a volte acuti, con
tensioni allora evidenti, il Consigliere Parisi ha saputo portare
un suo apprezzato contributo di equilibrio e di correttezza nel
dibattito democratico e nella salvaguardia del prestigio
dell'istituzione.
Gli ho dato atto più volte, e rinnovo questi sentimenti oggi,
nel momento in cui formuliamo alla famiglia cordoglio e rimpianto
per il suo decesso, che mai lo scontro politico è divenuto rissa in
questa sala, anche per il senso di signorilità e responsabilità
fornito dal Consigliere Parisi.
Ricordavamo questo fatto poche settimane or sono, quando l'ho
incontrato sotto i portici di questo palazzo, e non pensavo certo,
vedendolo sì anziano, ma ancora prestante, che dovesse giun­gere
così rapidamente al decesso.
Penso di interpretare i sentimenti di tutti i colleghi
rinnovando oggi le condoglianze del Consiglio regionale.
Abbiamo ancora dei lutti, perché una domenica di festa si è
improvvisamente trasformata in una giornata di lutto per quattro
famiglie valdostane. Un tragico incidente stradale ha privato i
genitori, i parenti e gli amici dell'affetto di quattro giovani
che, con la gioia di vivere tipica della loro età, avevano deciso
di trascorrere una giornata in lieta compagnia.
Ai famigliari di Paola Baudin, Fabrizio Romano, Giorgio Hérin e
Rudy Subet vadano le commosse condoglianze del Consiglio regionale
della Valle d'Aosta.
Ha chiesto la parola il Consigliere Andrione; ne ha facoltà.
Andrione (UV)
Vorrei associarmi alle parole del
Presidente del Consiglio in memoria del Consigliere Giovambattista
Parisi. La sua genti­lezza, il suo tratto, la sua signorilità, già
ricordata dal Presidente del Consiglio, ne hanno fatto un
Consigliere partico­larmente apprezzato anche da quelli che allora
erano in mag­gioranza, essendo lui in minoranza, e le cui parole
avevano un peso per il suo equilibrio e per il suo impegno
morale.
Vorrei anche ricordare che aveva sopportato con grande dignità
una prova difficile, imputato come fu, per un caso di omonimia; ma
anche in quel caso aveva dimostrato di essere all'altezza di una
situazione particolarmente dolorosa.
Je voudrais également m'associer aux paroles du Président du
Conseil pour le deuil qui a frappé quatre familles valdôtaines,
dans des circonstances particulièrement tragiques.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK