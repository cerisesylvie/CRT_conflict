Consiglio Regionale della Valle d'Aosta - Oggetto del Consiglio n. 2831 del 21 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2831 del 21 giugno 2007 - Resoconto
OGGETTO N. 2831/XII - Iniziative transfrontaliere per il
coordinamento di forme di assistenza traumatologica in campo
sciistico. (Interpellanza)
Interpellanza
Tenuto conto che il nostro territorio, orograficamente
complesso, pone non poche difficoltà all'erogazione dei servizi
sanitari territoriali, ed in particolare rende complessa
l'organizzazione dei presidi di emergenza a tutela delle attività
legate alla montagna, come lo sci e l'alpinismo;
Evidenziato che le stesse problematiche sono vissute
nell'Alta Savoia, che gode di un importante presidio in campo
traumatologico nella località di Chamonix;
Sottolineato che, al fine di un'ottimizzazione dei servizi
sanitari territoriali, è possibile e auspicabile un maggior
coordinamento tra le strutture sanitarie di Sallanches e Chamonix
con quelle della Valdigne, scelta che consentirebbe di evitare
doppioni, di innalzare la qualità e di consentire uno stimolante
confronto tra due diversi sistemi sanitari;
i sottoscritti Consiglieri regionali
Interpellano
il Governo regionale per sapere se intenda:
1) aprire un confronto con le autorità sanitarie francesi
dell'Alta Savoia per verificare la possibilità di un forte
coordinamento nell'assistenza traumatologica in campo sciistico e
alpino nell'area del Monte Bianco, al fine di ridurre i costi e
incrementare la qualità, utilizzando appieno il Traforo del Monte
Bianco che rende Chamonix molto più facilmente raggiungibile dalle
funivie del Monte Bianco e dalla Val Veny, in Courmayeur;
2) confrontarsi, nello stesso tavolo, al fine di coordinare
anche altre attività sanitarie e territoriali: diagnostica per
immagine, odontoiatria, consultori familiari ecc...;
3) organizzare incontri di confronto fra l'USL della Valle
d'Aosta e l'autorità sanitaria dipartimentale dell'Alta Savoia al
fine di identificare percorsi comuni indispensabili
all'innalzamento della professionalità degli operatori.
F.to: Sandri - Fontana Carmela
Presidente
- La parola al Consigliere Sandri.
Sandri (GV-DS-PSE)
- Nelle settimane scorse ho avuto
occasione di incontrare dei Consiglieri regionali della Regione
Rhône-Alpes, fra l'altro mi auguro che l'Ufficio di Presidenza
organizzi prossimamente un incontro fra i 2 Consigli regionali o
quanto meno fra 2 delegazioni dei 2 Consigli regionali, Val d'Aosta
e Rhône-Alpes, sarebbe molto utile, e all'interno di quell'incontro
è emersa una constatazione banale, ma significativa, che tutti e 2
i versanti sia il sottoscritto che gli altri Consiglieri regionali
vedevano quanto meno Courmayeur, da un lato, e Chamonix,
dall'altro, come dei "culs de sac" dal punto di vista organizzativo
nei vari settori. Abbiamo allora cominciato a ragionare sul fatto
che l'Europa esiste e che non è il Traforo del Monte Bianco una
divisione fra le 2 Comunità, ma è un punto di congiungimento; però
ci siamo anche resi conto come in vari settori, compreso quello
sanitario, ragioniamo come se vi fossero delle frontiere
invalicabili. L'ho detto perché è una constatazione che faccio
anche sul sottoscritto, quindi abbiamo un po' l'idea di avere dei
vecchi punti di riferimento. In tale prospettiva si lamentavano di
questa difficoltà che da vari anni affligge l'Ospedale di Chamonix
che è stato profondamente ridimensionato nelle sue potenzialità e
noi abbiamo pari difficoltà di garantire una presenza di un centro
traumatologico di buon livello a Courmayeur. L'idea allora era di
capire se da un confronto fra le 2 Comunità e fra le 2
amministrazioni, sanitaria e politica, si potesse arrivare a un
coordinamento e a un'ottimizzazione delle strutture, in modo da
dare la massima risposta con i minori costi. Questo, associato a
qualche riflessione, ad esempio, ai molti Valdostani che vanno a
farsi le cure odontoiatriche a Chamonix, piuttosto che gli abitanti
di Chamonix che avrebbero molto più comodo utilizzare il
Poliambulatorio di Morgex che non dover andare a Bonneville per
certi esami, o a Sallanches, sono segnali che ci sono delle
possibilità di coordinamento efficiente fra i 2 versanti del Monte
Bianco; quindi ci chiedevamo quali erano in questo settore gli
intendimenti del Governo regionale.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- On a regardé avec beaucoup d'attention
l'hypothèse de M. Sandri, qui est une hypothèse à étudier:
l'hypothèse du Mont Blanc de la santé. C'est joli à dire, mais
c'est difficile à réaliser, parce qu'avant tout il y a un règlement
international qui ne permet pas maintenant - c'est le décret du 3
novembre 1999 - à un étranger de s'adresser aux services de l'autre
Etat, sauf que par l'urgence, mais sans une demande ou un permis de
son unité. C'est difficile alors - on a déjà expérimenté cela - de
faire des accords entre des Pays différents, c'est difficile même
de faire des accords entre les Régions d'Italie, on était en train
de signer avec M. Valpreda avec le Piémont, mais à cause de sa
maladie maintenant il n'y a plus de Ministre de la santé en Piémont
et cela ne nous a pas encore permis d'arriver à un règlement.
Deuxièmement vous savez que les Français aiment beaucoup
s'organiser entre eux, alors les Italiens quelques fois vont se
faire soigner en France, puisque cela coûte moins cher, mais vous
savez qu'il n'y a pas de mobilité de Français vers l'Italie. J'ai
travaillé 3 mois dans un hôpital à Paris au Saint-Antoine et là
c'était un bon centre, mais avec un super ego terrible! Et là
c'était difficile de faire comprendre que même en Italie on faisait
des opérations semblables, et cetera. Vous savez que les Français
ont des éponymes français pour toutes les interventions qui ont un
nom anglais et alors c'est difficile une collaboration. Il y a une
collaboration culturelle, nous avons organisé pendant des ans les
rencontres franco-italiens de chirurgie à Courmayeur, on a des
projets culturels avec eux, un projet de collaboration sur le
secours alpin et un projet culturel qui s'appelle "Medmont", qui
marche bien, mais c'est un projet culturel sur les bonnes pratiques
de secours en montagne. Nous avons avec beaucoup de fatigue signé
un accord avec la Suisse pour l'hélicoptère qui venait du Plateau
Rosa en Italie, mais l'hélicoptère italien ne pouvait pas aller en
Suisse récupérer les blessés italiens. Il y a une difficulté
objective de faire des accords. En conclusion, le mariage on peut
le faire si on est en deux et là la France ne semble pas disponible
à un accord avec l'Italie d'échange au pair.
A la fin vous avez dit la nouvelle très importante: qu'il n'y a
pas plus d'hôpital à Chamonix, ils ont transféré tout leur hôpital
à Sallanches et le centre traumatologique même, ils ont seulement
une place de premier secours, qui se ferme à 8 heures du soir et
qui ne donne pas la possibilité de soigner des malades complexes;
celle-ci est une nouvelle qui donne des difficultés à cette
possible rencontre. L'Europe c'est à bâtir même dans la santé, mais
il y a une difficulté à faire ce mariage avec la France, qui n'a
pas une considération envers le système sanitaire italien.
Presidente
- La parola al Consigliere Sandri.
Sandri (GV-DS-PSE)
- Che vi fossero delle difficoltà non
avevo dubbi, proprio perché è una mentalità europea da acquisire,
ma soprattutto è da acquisire dalle Regioni di montagna. Da
Chamonix a Sallanches ci vanno minimo una ventina di minuti quando
va bene, probabilmente tramite elicottero, in montagna, al posto
che scendere a Sallanches, se si scendesse a Courmayeur o a Morgex
forse si farebbe prima, o viceversa da Courmayeur verso Aosta,
piuttosto che verso Chamonix. Pur di fronte a tali difficoltà,
credo che si debba intraprendere la strada della collaborazione e
questa parte anzitutto dalla conoscenza, quindi spero che
l'Assessore richiami l'USL della Val d'Aosta a fare degli incontri
con i suoi omologhi francesi dell'Alta Savoia per capire se ci sono
degli spazi di collaborazione. D'altra parte questo è un
interessante tema su cui confrontarsi con il Governo nazionale,
perché non ha nessun senso impedire ai cittadini valdostani di
utilizzare le strutture pubbliche, ad esempio, il Pronto soccorso
di Chamonix o ai Francesi di non potersi fare un'ecografia a
Morgex. Questo, fra l'altro, consentirebbe delle economie di scala
molto interessanti, perché dobbiamo tenere conto che a Chamonix vi
sono 15mila abitanti fissi durante l'anno con punte di 50-60mila,
che potrebbero essere un'interessante clientela per le strutture
sanitarie dell'alta Valle. Questo è un piccolo spiraglio che
cerchiamo di aprire, speriamo che sia compreso e si cerchino tutte
le collaborazioni per riuscire ad arrivare a questo. La riapertura
di un forte centro traumatologico a Chamonix o a Courmayeur
potrebbe essere l'obiettivo finale di tale collaborazione e,
essendoci in questo momento quello di Courmayeur attivo rispetto a
quello di Chamonix, potrebbe essere una forma di attrazione per
rompere finalmente quell'inveterato uso che i Francesi non vengono
a farsi curare in Italia, magari potremmo essere noi i
"rompighiaccio" di questa inversione di tendenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK