Consiglio Regionale della Valle d'Aosta - Oggetto del Consiglio n. 1877 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1877 del 6 ottobre 2022 - Resoconto
OGGETTO N. 1877/XVI - Interpellanza: "Iter per la definizione
e approvazione del piano regionale di decarbonizzazione finalizzato
all'obiettivo del fossil fuel free per il 2040".
Bertin (Presidente) -
Se siete d'accordo, facciamo ancora
un'interpellanza prima di chiudere i lavori del matino. Punto n.
32. Per l'illustrazione, la consigliera Minelli.
Minelli (PCP) -
Inizio l'illustrazione di
quest'interpellanza subito dopo la risposta del Presidente, nonché
Assessore
ad interim
, riguardo all'iniziativa dei colleghi,
che ha dato delle informazioni importanti e che non sono slegate
dal discorso di questa iniziativa, quindi io apprendo con favore di
quest'interlocuzione con l'assessore Gabusi e della conferma della
Regione Piemonte di sostenere il progetto di elettrificazione.
Chiaramente la questione delle compensazioni chieste dal Comune di
Ivrea è importante, e anche logica a mio avviso, al di là di quelle
che possono essere delle richieste esagerate.
Mi fa anche piacere vedere che c'è un'evoluzione nel pensiero
dei colleghi, perché eravamo partiti su una questione legata
all'impossibilità di avere dei finanziamenti per l'eletrificazione,
poi sulla tecnologia a idrogeno, adesso parliamo di una tecnologia
che in realtà non è tanto per i trasporti ma quanto per l'indotto,
che è importante perché si parla del futuro della Valle
d'Aosta.
Quindi sono considerazioni interessanti, ma particolari.
Riparto dall'ordine del giorno che era stato approvato in
Consiglio regionale all'unanimità il 18 dicembre del 2018. Un
ordine del giorno che ha una forte rilevanza politica, che non si è
certo affievolita negli anni, al contrario. Sono passati quattro
anni da quell'approvazione ma la situazione purtroppo a livello di
decarbonizzazione non è migliorata, la questione climatica è sempre
più al centro di un'attenzione generale e la decarbonizzazione dei
consumi energetici è un imperativo categorico che è diventato
ancora più presente.
Quell'ordine del giorno del 2018 indicava un obiettivo chiaro e
sfidante, cioè agire in modo che entro il 2040, perché questa era
la data, che anticipava quella prevista a livello europeo, la Valle
d'Aosta abbandoni l'uso di combustibili fossili in tutti i settori
della società valdostana. L'ordine del giorno, lo ricordo,
individuava come primo passo per perseguire quell'obiettivo la
redazione e l'approvazione delle linee guida per la
decarbonizzazione, cioè una
road map
contenente le
indicazioni principali, non già tutta la strategia.
Quel documento è stato poi redatto nel corso del 2019-2020, con
tutti i problemi che ci sono stati, e il 22 febbraio 2021, con la
delibera 151, la Giunta regionale lo ha approvato. Nella prefazione
del testo che è allegato alla delibera, c'è scritto: "La road map,
una volta approvata dal Consiglio regionale, troverà attuazione in
provvedimenti applicativi che assumeranno le caratteristiche di una
vera e propria strategia regionale"; cito da pagina 3 del
documento. Poi ci sono degli altri documenti, come anche il disegno
di legge sulle comunità energetiche rinnovabili che è stato
assegnato alle Commissioni, in cui si rimanda giustamente a quella
road map, a quelle linee guida che peraltro però non sono state
approvate.
Il percorso doveva essere, ed era scritto in quell'ordine del
giorno, rapido e incisivo ma, al di là delle interruzioni dovute
all'amministrazione controllata del 2020, eccetera, a noi pare che
le cose non stiano però andando esattamente come sarebbe opportuno,
ed è il motivo per cui abbiamo presentato questa interpellanza, che
vuole essere un modo per fare il punto della situazione ma anche
una sollecitazione per agire.
Quella road map dopo varie richieste, è stata poi finalmente
oggetto di un'illustrazione in III e in IV Commissione il 17 giugno
del 2021, è decorso però da allora più di un anno e non è stata
portata all'approvazione del Consiglio regionale. Eppure noi
riteniamo che quest'approvazione sia un atto necessario, perché la
road map, in relazione alla sua valenza strategica, come del resto
è stato sottolineato anche da vari interventi in aula in quella
riunione di Commissione di oltre un anno fa, ha un livello più alto
rispetto a tutta una serie di piani programmatori che si stanno
predisponendo; penso al Piano energetico regionale, prima di tutto,
e anche a testi di legge, e ne ho citata un poco fa.
Se l'obiettivo generale è l'abbandono a breve dell'utilizzo dei
combustibili fossili, questo ha un'incidenza enorme su tutti i
piani di settore e non solo, anche su tutte le politiche regionali,
non soltanto sull'energia e sui trasporti, ma anche sull'edilizia,
sull'urbanistica e via di questo passo.
La prima domanda posta dall'interpellanza riguarda quindi la
mancata approvazione del documento della road map da parte del
Consiglio e chiede che cosa intenda fare la Giunta, affinché il
Consiglio infine discuta e approvi quest'importante documento. È
un'approvazione che, a nostro avviso, metterebbe un punto fermo,
confermando quell'opzione del 2018, ma che comunque sarebbe
soltanto un piccolo passo, perché poi dalle linee guida bisogna
passare a un vero e proprio piano per uscire dal
Fossil Fuel
Free
: un piano che indichi ovviamente nel dettaglio che cosa
bisogna fare nel settore dei consumi civili e domestici, per
abbandonare il gasolio e i combustibili gassosi; nel settore dei
trasporti, per abbandonare il più possibile l'utilizzo di prodotti
petroliferi; nell'industria, in prospettiva, per abbandonare i
combustibili fossili. È vero, si tratta di una riconversione che ha
una portata enorme, però, visto che è una cosa così importante, ci
vuole l'indicazione di una tempistica che sia rigorosa, altrimenti
quest'obiettivo del 2040, questa scadenza del 2040, non sta in
piedi.
La seconda domanda che poniamo, intende verificare se si stia
già lavorando a questo piano di decarbonizzazione e, in attesa di
un piano organico, capire e comprendere se ci sono dei
provvedimenti che stanno per essere assunti.
La terza domanda dell'interpellanza riguarda la percentuale dei
consumi energetici complessivi che ora viene coperta con i
combustibili fossili in tutti i settori della società valdostana.
Nel 2017, perché i dati che avevamo a disposizione erano solo
quelli, la percentuale era del 63 percento di combustibili fossili
e del 37 percento di FER, di fonti energetiche rinnovabili. Quello
che sarebbe interessante capire è a che punto siamo oggi. Si sta
procedendo con un buon ritmo verso l'azzeramento dei combustibili
fossili, verso quest'obiettivo del Fossil Fuel Free, oppure la
marcia è troppo lenta e la scadenza del 2040 è in forse?
Infine, l'ultima domanda riguarda le priorità. Sono stati
individuati i settori e le misure che si ritengono prioritarie? Ad
esempio, nella road map si propone - a pagina 34, c'è scritto così
- un pacchetto normativo per vietare l'immatricolazione di
automobili a sola combustione interna entro il 2030. Se c'è scritto
questo, e siamo nel 2022, quasi 2023, questo pacchetto normativo è
stato predisposto, sta per essere varato? La stessa cosa potrebbe
valere per altri settori, perché questo è soltanto un esempio.
Io spero che vengano dal Governo delle risposte rassicuranti,
sia nell'indicazione di una tempistica per l'approvazione in
Consiglio regionale della road map, sia sui tempi di redazione del
piano della decarbonizzazione, nonché delle indicazioni, questo sì
positive, sui risultati che abbiamo già raggiunto in questi anni e
di cui non siamo a conoscenza, nell'auspicio che indichino che la
Valle d'Aosta è indirizzata sulla buona strada per raggiungere
quell'obiettivo che si è data quattro anni fa all'unanimità.
Presidente -
Si è prenotato il consigliere Perron.
Perron (LEGA VDA) -
Chiedo di poter intervenire
rapidamente per fatto personale, visto che c'è una manipolazione un
po' di quello che viene detto.
Nessuno ha cambiato idea sulla questione idrogeno,
assolutamente, ma penso che in politica bisognerebbe avere una
visione un po' più larga delle cose e non al proprio angolino. Se
un investimento viene fatto e magari costa di più nel breve, ma
produce degli sviluppi in campo lavorativo di indotto e di
prospettive per l'intera Valle d'Aosta, ha un senso valutarlo ad
ampie vedute. Questo è quello che abbiamo sempre detto e che
chiunque può dire.
Tra l'altro continuo, così mi tolgo questo sassolino dalla
scarpa per i continui attacchi sui
social
che avvengono a un
livello bassissimo...
Presidente -
Consigliere...
Perron (LEGA VDA) -
... mi faccia dire, perché è proprio
sul tema! Quando leggo "Le perle del centro destra" scritto da voi,
su questo tema - me lo faccia dire Presidente, due secondi! - in
cui si dice che la Valle d'Aosta deve giocare un ruolo di
primissimo piano nella politica energetica nazionale, che vedrà nel
2030 quasi il 50 percento dei consumi energetici nazionali,
Presidente -
Consigliere, non è un fatto personale!
Perron (LEGA VDA) -
... non significa che noi non
vogliamo la
Fossil Fuel Free
. Significa che in Italia si
andrà verso un aumento anche dell'idroelettrico e noi vogliamo
esserne protagonisti.
Se non conoscete le cose di cui parlate, licenziate quelli che
vi scrivono i
post
su
Facebook
!
Presidente -
Il fatto personale deve limitarsi ai fatti
che avvengono nel Consiglio. Consigliera Minelli, ne ha
facoltà.
Minelli (PCP) -
Solo per capire, perché a questo punto
diventa veramente difficile ragionare su quello che è un fatto
personale. Se in quest'aula si può chiedere la parola per fatto
personale e per riferirsi a tutto ciò che esula da quello che si
sta dicendo e facendo in quest'aula, come citare
post
che
sono stati fatti legittimamente da chi li ha scritti, io mi chiedo
dove andremo a finire.
Quindi non replico e non chiedo di parlare per fatto personale,
ma chiedo a lei, Presidente, una gestione diversa dell'aula, perché
di questo passo allora la prossima volta mi alzo e faccio tutto un
discorso molto ampio su tutto ciò che viene utilizzato dall'altra
parte dell'aula! Se andiamo avanti così...! Mettiamoci solo
d'accordo, perché se è possibile, lo faremo ogni qualvolta!
Presidente -
Come ho evidenziato, il fatto personale deve
rimanere nell'ambito della discussione e credo che il consigliere
Perron volesse precisare una posizione sua. Poi, però, ha
introdotto degli elementi esterni, come ho evidenziato, che non
erano da introdurre; altri soggetti e altri contesti che
altrimenti, evidentemente, porterebbero a una situazione non più
gestibile.
Consigliere Manfrin per mozione d'ordine, poi la chiudiamo
qui.
Manfrin (LEGA VDA) -
Solo per dare lettura del
Regolamento, che all'articolo 57 nel fatto personale prevede che:
"É fatto personale l'essere intaccato nella propria condotta o il
sentirsi attribuire opinioni contrarie a quelle espresse", cosa che
è avvenuta. Lei non ha poi letto bene il Regolamento, perché c'è
anche un richiamo per esempio all'aderenza a quelle che sono le
iniziative: mi pare che lei ieri sia andata un po' fuori tema su
una mozione, parlando della sua interpellanza che non c'entrava un
fico secco; nessuno l'ha interrotta, quindi quello che lei voleva
fare e vorrà fare in futuro, lo ha già fatto, non si preoccupi.
Presidente -
Sottolineo ancora una volta che il
consigliere Perron aveva il diritto di precisare la sua posizione,
non quello di introdurre nuovi elementi, che poi, come si vede,
allungano ancora di più una situazione che dev'essere limitata e
circoscritta.
Il presidente Lavevaz ne ha facoltà. Risponda, grazie, e mi
scusi per il ritardo.
Lavevaz (UV) -
Rispetto ai contenuti dell'interpellanza,
in particolare alle prime due domande, gli uffici competenti
ricordano che in effetti il 17 giugno 2021 è stato presentato alle
Commissioni consiliari III e IV il documento "Road map per una
Valle d'Aosta Fossil Fuel Free al 2040", approvato dalla Giunta
regionale con deliberazione n. 151 del 22 febbraio 2021, ma che il
riferimento contenuto nelle premesse, circa l'approvazione da parte
del Consiglio regionale, è in sostanza un refuso in quanto per il
documento in questione, per la sua stessa natura, e come richiesto
dall'ordine del giorno del 18 dicembre 2018, non è richiesta
l'approvazione da parte del Consiglio regionale. Al Consiglio
regionale saranno invece sottoposti per l'approvazione i piani
attuativi della
road map Fossil Fuel Free
2040. La road map
rappresenta infatti la cornice di riferimento, come lei ha
ricordato, in cui si inseriranno una molteplicità di piani di
programmi di settore, che sinergicamente e trasversalmente
perseguiranno obiettivi di sostenibilità, ivi compreso quello della
decarbonizzazione.
Il principale piano di riferimento, per perseguire gli obiettivi
di decarbonizzazione, sarà il PEAR, Piano energetico ambientale
regionale, in fase di redazione e i cui contenuti traguarderanno
l'obiettivo definitivo di decarbonizzazione al 2040. Altri piani
concorreranno, per la parte residua delle emissioni imputabili ai
settori residuali, a perseguire il risultato atteso.
Rispetto alla terza domanda, quale sia attualmente la
percentuale dei consumi energetici complessivi in Valle d'Aosta
coperti con l'utilizzo di combustibili fossili, i dati energetici
del territorio regionale aggiornato al 2019 sono riportati nel
documento monitoraggio PEAR 2011-2020, in particolare all'allegato
1, "Bilanci energetici regionali 2007-2019", pubblicato sul sito
Internet dell'Amministrazione regionale nella sezione energia,
pianificazione energetica regionale, al quale si rimanda per
maggiori dettagli. I consumi finali netti al 2019, ovvero i consumi
finali lordi al netto delle perdite di rete, sono pari a 4515
Gigawatt/ora, di cui 2983 Gigawatt/ora di consumi da fonte fossile
(gasolio, benzina, GPL, eccetera) e 1532 Gigawatt/ora di consumi da
fonti energetiche rinnovabili: solare termico, quota rinnovabile
delle pompe di calore, quota rinnovabile del calore prodotto dalle
centrali di teleriscaldamento, biomasse, legnose, energia
elettrica, eccetera. Pertanto, al 2019 il 66 percento dei consumi
finali netti è costituito da fonti fossili e il 34 percento da
fonti energetiche rinnovabili.
Rispetto alla quarta domanda, in quali settori si intende
prioritariamente concretamente intervenire, qua i settori
evidentemente, come evidenziato nella road map stessa, sono
sostanzialmente due: il settore civile e il settore dei trasporti.
Le azioni concernenti il settore civile, saranno sviluppate, come
accennato, nell'ambito del PEAR, mentre le azioni relative al
settore dei trasporti saranno sviluppate, come lei sa, per la
componente del trasporto pubblico nel piano dei trasporti.
Va necessariamente ricordato peraltro che le politiche di
mitigazione al cambiamento climatico sono tendenzialmente definite
a livello statale e comunitario. In tal senso alcune azioni spesso
determinanti non sono governate a livello locale, cito ad esempio
nel settore civile gli incentivi del 110 percento o la decisione di
cessare la produzione dei veicoli con motori termici al 2035,
politiche che incideranno sensibilmente e positivamente nel
perseguimento dell'obiettivo regionale, superando di fatto, grazie
agli incentivi statali, talune criticità che avrebbero potuto
insorgere ricorrendo alle sole risorse regionali.
Quello che ritengo doveroso, in chiusura dell'interpellanza, è
che sia necessario nei prossimi anni, come si sta facendo, porre
maggiore attenzione alle politiche di adattamento al cambiamento
climatico, più che alle mitigazioni che, come ho detto, afferiscono
a dinamiche più globali. Credo che, in particolare la crisi del
settore idrico dell'ultima stagione estiva, siano stati dei segnali
evidenti della criticità e della necessità di calibrare
attentamente le risorse energetiche regionali - energetiche e
naturali, diciamo così - nella direzione che credo sia necessaria
di minimizzare in qualche modo gli effetti diretti di questi
cambiamenti sul nostro territorio. Come abbiamo sempre detto, una
questione è la mitigazione che afferisce a una logica più generale,
una cosa diversa è invece l'adattamento che invece spetta più ai
territori.
Presidente -
Per la replica, la consigliera Minelli.
Minelli (PCP) -
Comincio con il dire che non ho per nulla
travalicato quello che potevo fare, né ieri né oggi, perché mi sono
espressa all'interno di una discussione; peraltro era stato proprio
detto in Conferenza dei Capigruppo che si poteva discutere nel
dibattito sulla mozione, e vado avanti sulle domande...
Presidente -
Andiamo avanti, anche perché altrimenti
facciamo...
Minelli (PCP) -
Lei ha permesso anche un'altra cosa,
allora qui permettiamo di tutto, ma vado avanti sulle risposte del
Presidente della Regione.
Lei dice, Presidente, che gli uffici, riguardo a quella pagina 3
della
road map
, dicono che si è trattato di un refuso. No,
non si è trattato di nessun refuso. Perché so benissimo quando
abbiamo passato quella delibera: l'allegato alla delibera era
quello e non c'era nessun refuso, era proprio quello che si
intendeva. Sì, lei dice "Il refuso nel dire che dev'essere
approvato dal Consiglio", ma si riferisce a un refuso nella Road
map, in cui si dice espressamente che dev'essere approvata dal
Consiglio, perché non era previsto nell'ordine del giorno del 2018
che si approvasse la road map da parte del Consiglio.
Le ho già detto prima che questo documento ha un'importanza
strategica tale per cui è invece necessaria un'approvazione del
Consiglio. È un atto necessario, a nostro avviso, perché questa
road map, proprio in relazione alla sua valenza, ha un livello
superiore rispetto a tutta un'altra serie di piani che si stanno
predisponendo, perché dà le linee guida!
Lei dice anche a un certo punto, per quello che riguarda i passi
che si devono compiere e il piano di decarbonizzazione a cui io ho
fatto riferimento, che sarà il PEAR a occuparsi di questo. Io
ricordo che in quell'illustrazione in Commissione, il coordinatore
del dipartimento ambiente, nella presentazione della road map, ha
parlato chiaramente di strategia per la decarbonizzazione e di
strategia per gli adattamenti; lei adesso mi sta parlando riguardo
a proposte di adattamenti, che sono più dei territori, la
mitigazione è più legata a norme nazionali, generali, eccetera. La
strategia di decarbonizzazione è una cosa che noi dobbiamo mettere
in piedi! E quel documento invece che è già stato presentato, che
abbiamo visto essere la strategia di adattamento ai cambiamenti
climatici, è una cosa diversa; basta leggerlo per rendersi conto
che non riguarda la decarbonizzazione. Quello è un altro argomento,
e ci vuole, ma io avevo insistito già molto tempo fa sul fatto
della necessità di un piano, che io avevo definito piano clima
sull'esempio di quello di Bolzano.
Nella strategia di adattamento ai cambiamenti climatici, e
sottolineo la parola "adattamento", perché è lei che ha fatto
riferimento a quello come responsabilità dei territori, lì si parla
di agricoltura, di turismo, di foreste, di acqua, e non si parla di
settori che sono, ma lo ha detto lei, fondamentali per quello che
riguarda l'utilizzo dei combustibili fossili verso cui dovremo
andare a un'abolizione, cioè i trasporti e l'edilizia che sono due
settori chiave per la decarbonizzazione. Quindi nella strategia -
ma lo ha detto anche il Presidente, ed è ovvio perché ci sono i
consumi - per l'adattamento ai cambiamenti climatici, questi due
settori non sono neanche presi in considerazione.
Voce fuori microfono.
Attenzione: per la mitigazione lei ha fatto riferimento a norme
che sono più generali, ma anche noi possiamo intervenire su quelle,
ma non se ne parla in quella strategia!
Sulla terza domanda, lei ha dato alcuni dati: li ha definiti in
Gigawatt/ora, poi però ha dato una percentuale, è l'unica che ha
dato e io non sono riuscita a calcolare le altre, ma comunque la
percentuale dell'utilizzo, se ho capito bene, delle fonti fossili
al 2019, perché c'è stato questo aggiornamento del dato, è del 66
percento. Quindi, è del 66 percento contro il 63 percento di due
anni prima: vuol dire che dal 2017 al 2019 abbiamo pure peggiorato,
mentre ci siamo dati un obiettivo di andare al
Fossil Fuel
Free
nel 2040. Se in due anni peggioriamo, c'è un problema!
Finisco rapidamente, lei ha dato delle risposte che, a mio
avviso, non danno una tempistica adeguata e ribadisco che ci vuole
un'organizzazione degli interventi più seria, perché non stiamo
facendo quello che è necessario. Siamo rimasti a delle
enunciazioni! E io continuo a pensare che nel 2018, quando sono
state votate, per qualcuno erano puramente delle enunciazioni, e
così andremo avanti. Se non ci muoviamo, quest'obiettivo del Fossil
Fuel Free al 2040 ce lo scordiamo, ma ce lo scordiamo
veramente!
Presidente -
Con questo punto all'ordine del giorno, si
interrompono i lavori di questa mattina del Consiglio. Il Consiglio
è aggiornato alle ore 15:00.
---
La seduta termina alle ore 13:07.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK