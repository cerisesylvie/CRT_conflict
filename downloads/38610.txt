Consiglio Regionale della Valle d'Aosta - Oggetto del Consiglio n. 2123 del 24 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2123 del 24 maggio 2016 - Resoconto
OGGETTO N. 2123/XIV - Interrogazione: "Situazione operativa
dell'asilo nido aziendale dell'Asl".
Viérin M. (Presidente)
- Punto n. 8 dell'ordine del
giorno. La parola all'Assessore Fosson.
Fosson (UV) -
Come premessa di questo problema vorrei
precisare che il nido aziendale dell'Asl è nato nel 2002, e questo
proprio per la specificità del personale che lavora, per una
turnistica particolare, per un personale che non viene solo da
Aosta e dintorni. Il progetto allora si chiamava
Projet bébé
e l'avvio e la continuazione nei primi anni è stato reso possibile
proprio attraverso un finanziamento di progetti specifici europei e
poi di finanziamenti statali che ora non esistono più. Dal 1 marzo
2006 il nido è gestito direttamente dall'azienda, il personale è
interinale, non è presente in pianta organica, non è assunto, ma
comunque costituisce nella sua specificità e organizzazione un
problema chiaramente da risolvere in altro modo.
Il disavanzo dei costi-ricavi è previsto per quest'anno di 200
mila euro. La quota di compartecipazione delle famiglie è calcolata
in base ai parametri previsti dalla delibera regionale. Nel nido
aziendale cambia però l'articolazione oraria e la flessibilità - è
uno dei nidi che ha sperimentato per primo proprio una flessibilità
degli orari - per cui le cifre sono diverse rispetto agli altri
nidi; chiaramente vengono calcolate secondo l'Isee e sarebbero
uguali se gli orari fossero uguali. Vi sono 24 bambini e i posti
sono sempre occupati.
In data 28 aprile l'azienda rappresentava per iscritto la
problematica all'Amministrazione regionale sottolineando in modo
concreto la positività dell'esperienza del nido aziendale. Con
questa lettera in particolare si sottolineava la specificità del
lavoro per cui 12 persone che avevano i bambini al nido avevano
rinunciato al
part time
- uno dei criteri per accedere al
nido aziendale - e la positività nel mantenere i turni; inoltre
veniva rappresentata la diponibilità delle famiglie ad aumentare la
partecipazione alle spese, anche con una quota fissa che vada oltre
la flessibilità degli orari, come avviene ora nei nostri nidi, e si
chiedeva, al termine di questa lettera, un'indicazione sulla
continuazione dell'esperienza.
L'Amministrazione regionale, con lettera in data 10 maggio,
prima che fosse effettuata e conclusa la raccolta di firme che è
comunque significativa, scriveva: "il Governo, mio tramite, esprime
il parere favorevole al mantenimento dell'asilo nido, considerando
importante per il buon funzionamento dell'azienda, e quindi del suo
personale e quindi per il mantenimento dei servizi, tale
organizzazione almeno per un anno ancora, tempo necessario - si
scrive alla fine della lettera - per rivedere intanto i costi".
L'affitto dei locali esterni incide per il 15 percento, quindi è
per cercare di vedere se nell'ambito per esempio del Beauregard ci
sono degli spazi possibili per evitare questi costi trasferendo il
nido lì, di prevedere periodi di chiusura come gli altri nidi e di
esaminare entro l'anno - non certo in questo breve tempo - altre
forme gestionali proprio con lo stesso personale che da tempo vi
lavora con ottima qualità.
La risposta è quindi positiva: l'azienda a breve darà con le sue
procedure questo annuncio del mantenimento del nido aziendale,
almeno per un anno, per le ragioni annunciate, lavorando però sin
da subito sulle problematiche da risolvere.
Président -
La parole au collègue Fabbri.
Fabbri (UVP) -
Mi pare di capire che sia un allarme
rientrato, almeno per un anno, ed è un'ottima notizia, anche perché
purtroppo questo allarme comparso sui
media
aveva messo un
po' in fibrillazione tutto un sistema.
Come lei ha giustamente ricordato, quello della sanità è già un
sistema estremamente complesso da gestire e il mantenimento
dell'asilo nido aziendale va proprio in quest'ottica, proprio per
mantenere in attività tutto il personale estremamente utile ed
estremamente specializzato. Pertanto è importante che le cose
continuino a funzionare. I vantaggi li conoscevamo: la vicinanza
della sede lavorativa; la flessibilità dell'orario applicato in
questo asilo, a maggior ragione questo è un esempio di come la
flessibilità in questi asili nido sia molto importante anche per
incentivarne l'uso; l'apertura costante durante tutto l'anno; la
qualità elevata. I vantaggi sono talmente riconosciuti anche da
coloro che ne usufruiscono che addirittura si sono detti
disponibili a concorrere alla risoluzione dei problemi economici
della gestione dell'asilo.
La notizia che lei ci ha dato è una buona notizia; speriamo che
nel tempo di un anno si riescano a superare tutte le difficoltà e
che la qualità del servizio venga mantenuta. Ha parlato di
flessibilità e di esigenze molto particolari di questo asilo nido,
per cui invitiamo sia la struttura regionale che la struttura
dell'Asl a far sì che questi tipi di servizi vedano non solo
l'aspetto economico nudo e crudo, l'aspetto ragionieristico, ma
anche l'aspetto dell'economicità in genere del mantenimento di
questi servizi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK