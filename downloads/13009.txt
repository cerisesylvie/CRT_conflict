Consiglio Regionale della Valle d'Aosta - Oggetto del Consiglio n. 3965 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3965 del 25 novembre 1992 - Resoconto
OGGETTO N. 3965/IX Situazione dell'ordine pubblico al Pronto
Soccorso dell'Ospedale di Aosta.
(Interrogazione)
Interrogazione Continua ad essere grave ed insostenibile la
situazione dell'ordine pubblico al Pronto Soccorso dell'Ospedale di
Aosta.
Lo scrivente aveva già presentato in merito un'interrogazione
cui l'Assessore aveva risposto di volere in tempi brevi provvedere,
in accordo con le autorità di pubblica sicurezza, alla
realizzazione di un posto di polizia 24 ore su 24.
Nulla è stato fatto.
Nei giorni scorsi un'infermiera è stata aggredita.
Si interroga la giunta per sapere quando si aspetta per far
qualcosa.
Questa interrogazione è fatta con parecchia rabbia. Lo si tenga
presente.
F.to Gremmo.
PresidenteHa chiesto la parola l'Assessore alla Sanità ed
Assistenza sociale, Cout.
Cout (PCI-PDS)
In seguito già alla prima interrogazione
del Consigliere Gremmo, l'Assessorato aveva indirizzato al
Presidente della Giunta, al Questore di Aosta, all'Amministratore
straordinario dell'USL ed al Primario del Pronto Soccorso, una
lettera in cui si evidenziava questa situazione. Abbiamo avuto una
risposta da parte del Presidente della Giunta dove veniva
comunicato che si era concordato sulla necessità che le forze
dell'ordine già presenti dalle ore 8 alle ore 14 si impegnassero a
transitare a turno con una pattuglia della polizia di Stato e una
dei Carabinieri, almeno ogni mezz'ora, nei pressi del Pronto
Soccorso. Il comitato ha altresì sottolineato la necessità che le
autorità sanitarie competenti verifichino la possibilità di
installare presso il Pronto Soccorso, un sistema di chiamata
collegato direttamente con le forze dell'ordine.
Mi risulta che i medici dell'ospedale si sono dichiarati
soddisfatti della soluzione.
Presidente
Ha chiesto la parola il Consigliere
Gremmo.
Gremmo (UAP)
Il Presidente Bich ha stanziato 144
milioni per ospitare persone della Bosnia presso la nostra Regione:
era stato chiesto il parere ai capigruppo e l'unico che ha espresso
un giudizio negativo sono stato io perché, con quella cifra, si
poteva installare in fretta, non il sistema di avvertimento rapido,
ma una guardiola fissa 24 ore su 24 per coprire in maniera totale
la giornata. La chiamata diretta con le forze dell'ordine non è
sufficiente per garantire la totale incolumità del personale in
quanto l'ultimo episodio avvenuto è successo nel giro di 5
minuti.
Non aspettiamo che si verifichi una nuova aggressione per
assumere provvedimenti.
Sono quindi insoddisfatto di questa soluzione e mi stupisco come
non si voglia affrontare in maniera pratica questo problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK