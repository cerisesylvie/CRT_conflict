Consiglio Regionale della Valle d'Aosta - Oggetto del Consiglio n. 2929 del 20 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2929 del 20 settembre 2017 - Resoconto
OGGETTO N. 2929/XIV - Interpellanza: "Mancata condivisione
delle notizie riguardanti il dossier Casinò con le commissioni
consiliari competenti".
Rosset (Presidente) -
Punto n. 18 dell'ordine del giorno.
Per l'illustrazione, ha chiesto la parola il consigliere
Guichardaz, ne ha facoltà.
Guichardaz (PD-SIN.VDA) -
Torniamo al metodo, parliamo di
condivisione, di trasparenza, di messa a disposizione delle
informazioni. Usando un brutto termine, parliamo di
"socializzazione" delle informazioni, delle procedure, degli
iter
e dei dati. Voi, colleghi della nuova maggioranza, del
"nuovo che avanza" - come ho scritto nella premessa
all'interpellanza e come vi piace rappresentarvi al di fuori di
questo Consiglio - non più tardi di sei mesi fa usaste, a pretesto
del cambio di maggioranza, il Casinò. Sembrava che su quel
dossier
si dovessero giocare i destini del mondo. Non solo
quelli della Valle d'Aosta. Ci avete tenuti incollati per mesi in
Commissione, anche durante le vacanze di Natale. Avete portato
decine d'iniziative in Consiglio, soprattutto il collega Chatrian,
sempre molto ben appoggiato dall'ineffabile Leonardo La Torre,
sempre molto operativo nelle retrovie, quando c'era da innescare
non solo il dibattito, ma tensioni e contrasti, anche tra alleati.
Sulla crisi del Casinò di Saint-Vincent sono state dette
un'infinità di parole, e ogni volta (soprattutto il collega
Chatrian) non perdeva occasione di rimproverare, di bacchettare i
vari Governi che si sono succeduti nel corso di questa legislatura,
accusandoli d'incapacità gestionale, di scarsa trasparenza, di
trattare il Casinò come fosse roba loro, roba nostra, una sorta di
porto franco, di proprietà personale di qualche assessore e
presidente. Questo era un po' il
refrain
di ogni intervento
che soprattutto il collega Chatrian faceva con il suo solito piglio
da mattatore. Il rimprovero più smaccato riguardava la mancanza di
adeguate informazioni sul prosieguo delle trattative sindacali,
sulle modalità gestionali, sui dati d'accesso, sugli introiti,
sulle spese. Devo dire che l'argomento Casinò fu molto ben usato
dal collega Chatrian, in ticket poi con l'ex Presidente della II
Commissione, e ultimamente con il redivivo Marquis, per creare
scompiglio dentro le maggioranze e alimentare la tensione tra
alleati. Diciamo che il dossier Casinò fu usato spessissimo come
pretesto per scombinare i fragili equilibri interni delle varie
maggioranze che si sono succedute in questa legislatura, per
rimanere in questa legislatura.
Si ricorderanno i colleghi i "pipponi" che ci facevano sui
bilanci, gli piaceva raccontare i numeri, far vedere che avevate
ben chiare in testa le criticità della Casa da gioco, che
studiavate come dei matti il dossier. Sin dall'inizio della
legislatura sembrava che si preparasse (soprattutto il collega
Chatrian) a prendere in mano, presto o tardi, il "Titanic Casinò",
talmente dava consigli ed evocava il "se ci fossimo noi". Si
atteggiava già il collega a "grande timoniere", quello che avrebbe
portato il Casinò fuori dalle secche. Vi ricordate, colleghi,
quando concludeva ogni intervento: "quando ci saremo noi, alzeremo
l'asticella della trasparenza. Questa diventerà una casa di vetro,
la gente saprà ogni verità". Un vero e proprio inno alla
condivisione, alla democrazia partecipata, alla ricerca, anzi
meglio, alla promessa della verità.
Bene, collega Chatrian, parlo a lei perché oggi ci occupiamo di
Casinò, ma pare che il metodo nuovo sia prerogativa un po' di tutta
la maggioranza, il collega Gerandin ce lo ha ricordato ancora
qualche volta alcuni giorni fa, ha parlato di mancanza di
condivisione, addirittura di nomine, diceva nell'ultimo Consiglio,
fatte in
camera caritatis
, come amava dire il collega
Chatrian "fra quattro amici al bar".
Questa iniziativa, quindi, si propone d'interpellare la sua
coscienza soprattutto, collega Chatrian. Non ci interessano oggi i
dati sul Casinò. Avremo modo di parlarne successivamente. Qui
vogliamo cogliere noi il pretesto del Casinò per interrogare la sua
coscienza, la vostra coscienza, colleghi della maggioranza,
affinché capiate voi per primi che la politica degli annunci, del
"noi siamo ciò che non siete voi", deve trovare seguito nelle
azioni, nei comportamenti, anche quelli individuali, altrimenti è
(e rimane) solo politica degli annunci. Chi nella maggioranza - e
lo chiedo ai colleghi della maggioranza - può dire che diavolo sta
succedendo dentro quel Casinò? Nelle chiacchierate che faccio con i
suoi compagni di maggioranza, collega Chatrian, (pare che non siamo
solo noi ad avere le informazioni dai giornali o da qualche cortese
sindacalista, che ogni tanto ci tiene aggiornati come può) anche
qualcuno dei vostri lamenta di non essere informato. Non dico
consultato, non voglio esagerare, ma anche solo informato. L'altro
giorno leggevo le dichiarazioni di Nogara, di un Nogara piuttosto
scocciato per come state conducendo la "partita Casinò". Mi fa
piacere rilevare che l'avarizia d'informazioni e la sensazione che
la situazione del
Casino de la Vallée
sia ancora grave e
complessa - queste sono le parole riportate dall'ANSA - non
riguarda solo la minoranza.
Collega Chatrian, avete fatto in questi sei mesi uno o due
passaggi in Commissione sul Casinò. Giusto per presentarci quella
stola di consulenti di Di Matteo, e di raccontarci un sogno. Mai un
dato, un'informazione sul prosieguo del piano di sviluppo. Qualcosa
è arrivato con la relazione sulla gestione annessa al bilancio
dell'esercizio al 31 dicembre 2016, e solo ieri ci è stata buttata
sul tavolo la prima relazione trimestrale di attuazione del piano
di ristrutturazione aziendale, che ho avuto modo di sfogliare
rapidamente, ma che lascia il tempo che trova, perché dipinge in
modo molto sintetico una situazione di fatto, senza che vi sia mai
stata una reale condivisione con l'istituzione consiliare per
spiegare almeno ciò che stava avvenendo dentro il Casinò, e come si
stavano sviluppando gli indicatori, che a breve, tra l'altro,
dovrebbero giustificare l'eventuale erogazione di un'altra
tranche
di 6 milioni entro fine settembre, e l'emissione di
un'ulteriore fideiussione bancaria di 5,7 milioni. Ora
l'interpellanza chiede semplicemente, colleghi, se pensate di aver
adempiuto ai vostri propositi di trasparenza e di condivisione, se
credete di aver effettuato i previsti e auspicati passaggi nelle
Commissioni competenti e in Consiglio. Se cioè quel cambio di
passo, che voi avevate innalzato a vessillo del cambiamento, è
effettivamente avvenuto o se, con la scusa del "lasciateci
lavorare, non abbiamo tempo da perdere in liturgie e spiegoni" (che
tra l'altro chiedevate a gran voce, quando eravate dall'altra
parte), avete invece optato per una gestione opaca e per nulla
condivisa.
Dalle ore 17:00 assume la presidenza il Vicepresidente
Fosson
.
Fosson (Presidente) -
Per la risposta, ha chiesto la
parola l'assessore Chatrian, ne ha facoltà.
Chatrian (ALPE) -
Questa interpellanza mi dà la
possibilità di fare qualche considerazione sulla situazione, sia
sulla forma che sulla sostanza. Per quanto riguarda la forma,
sempre in questi sei mesi ho cercato di mettere in evidenza (quanto
fatto per il Casinò) e ho cercato comunque di portarne a conoscenza
il Consiglio, anche in Commissione; il dibattito è avvenuto
principalmente il 24 maggio 2017, quando questo Consiglio ha
approvato il piano industriale e ha approvato il disegno di legge,
sempre seguendo quel percorso, quella via, quella voglia di
spiegare, di dimostrare cosa si sta facendo, ai sensi della legge
n. 2/2017. Legge n. 2/2017 che, votata quasi all'unanimità,
obbligava l'Amministrazione regionale ad approvare un piano di
ristrutturazione aziendale, ma soprattutto nell'articolo 4
obbligava il pubblico, l'Amministrazione regionale, vista la
situazione brutta, pesante della Casa da gioco, a ? comunque
successivamente a un'approvazione del piano di ristrutturazione
aziendale ? eventualmente sostenere il Casinò dal punto di vista
finanziario. Oltre a questo passaggio, che è fondamentale,
codificato e approvato da questo Consiglio, eravamo comunque sotto
quella campana, sotto quella procedura lanciata il 20 febbraio
2017: una procedura che avrebbe potuto licenziare 264
dipendenti.
Detto questo, insediatosi il nuovo Governo regionale in carica,
nominato il nuovo amministratore unico, all'interno dell'Assemblea
è stato dato all'amministratore unico un unico obiettivo: redigere,
ai sensi della legge n. 2, un piano sostenibile, un piano
credibile, un piano che avrebbe permesso di non licenziare neanche
una persona, ma che avrebbe creato le condizioni per ridurre i
costi che questa società, così come è messa, non poteva più
sostenere.
Durante i mesi di aprile e di maggio, tre sono stati gli
incontri in Commissione, e soprattutto si è svolto un incontro
plenario con le forze sindacali, il sottoscritto e il Presidente
della Regione, insieme a chi era interessato del Consiglio
regionale, prima di approvare a fine maggio il piano e soprattutto,
a sostegno del piano, il disegno di legge, con oltretutto tre
grosse novità. La grossa novità per poter rilanciare l'azienda
consiste negli aiuti, suddivisi in tre
tranche
a
condizione che siano raggiunti degli obiettivi e seguito un piano
approvato, in questo caso dal Consiglio regionale, e
successivamente mettendo nero su bianco, a seguito
dell'approvazione della legge n. 2/2017 (a febbraio), l'obbligo da
parte dell'azienda di redigere una relazione trimestrale che deve
certificare lo stato dell'arte, la fotografia, i risultati
raggiunti, le criticità ancora in essere, ma soprattutto quello
fatto all'interno dell'azienda.
Devo dire che questa iniziativa mi dà la possibilità di fare
qualche considerazione in più. Solo ieri è arrivata la relazione
trimestrale, riferita ad un periodo certo (giugno, luglio, agosto
2017). Prima del 15 settembre era praticamente impossibile
redigere, una relazione puntuale, attenta, che illustra cosa sta
capitando dal punto di vista gestionale e quali sono i risultati
che nei tre mesi vengono raggiunti o meno e quali le misure che
sono state messe in campo e le criticità che ci sono ancora da
risolvere. Sicuramente la situazione dell'azienda è ancora molto
complessa, molto difficile, ma dei primi segnali, dal punto di
vista gestionale, sono inseriti all'interno di questa relazione che
ieri tutti i Consiglieri regionali ?, dopo tre mesi dal giorno che
è stato approvato il piano industriale (a fine maggio 2017) ? hanno
avuto modo di leggere e di avere contezza di quello che si è fatto
e di quello che c'è ancora da fare.
Un altro punto importante è sicuramente legato alla procedura di
non licenziamento collettivo, superato con la sottoscrizione di un
accordo il 10 luglio 2017 ? declinato puntualmente all'interno
della relazione ? che ha permesso di revocare e avviare così, come
prevede il piano, una operazione di ristrutturazione dei costi del
personale, non licenziare nessuno e introdurre meccanismi di
flessibilità che dovrebbero consentire un recupero di produttività.
Nel dettaglio, l'accordo sottoscritto tra le parti crea le
condizioni e prevede un aumento delle giornate lavorative
attraverso: la riduzione in parte delle ferie e delle festività,
una penalizzazione nelle prime tre giornate di malattia, un orario
effettivo di lavoro, intervalli differenti nelle rotazioni ai
tavoli, oltre alla definizione, entro il 31 dicembre 2018, di un
nuovo assetto organizzativo e di un nuovo salario d'ingresso a
costi ridotti e a rinegoziazione dei super minimi e degli assegni
individuali. Per la rinegoziazione dei super minimi è già stata
avviata la verifica con i singoli dipendenti, e l'azienda conta di
calcolare gli esiti in termini di risparmio economico che questa
iniziativa produrrà, entro il 31 ottobre 2017. La relazione
oltretutto dà conto della necessità di strutturare l'azienda nelle
due posizioni apicali, che erano destrutturate: la parte
alberghiera e la parte del personale.
Per quanto riguarda invece i ricavi, la relazione evidenzia come
si sia registrata una chiara inversione di tendenza nei primi tre
mesi del 2017 (giugno/agosto 2017). Questo ha consentito di ridurre
il bisogno di liquidità, segnale che la società ritiene molto
importante dal punto di vista del sistema bancario, comunque ancora
in una grossa tensione. L'approvazione del piano e le sue prime
positive risultanze hanno avuto dei riflessi anche sul bilancio
dell'esercizio 2016, che discuteremo tra poco, approvato in
assemblea il 25 luglio 2017.
Nella sua relazione, la società di revisione KPMG ha certificato
la presenza dei requisiti di continuità aziendale. Fatto questo
tutt'altro che scontato, visto e considerato che ad oggi il
pubblico ha erogato esclusivamente 8 milioni di euro. In base ai
dati gestionali, l'andamento del
Saint-Vincent Resort
ha
visto un netto miglioramento della situazione economica nell'ultimo
periodo, in particolare nel trimestre giugno/agosto, rispetto allo
stesso periodo dell'anno 2016. Questo risultato è frutto
sicuramente di certe azioni che sono state fatte, è frutto di
azioni che sono state fatte nel
hôtellerie
, ed è frutto
comunque anche di una serie di misure messe in campo.
Analizzando il principale indicatore della Casa da gioco,
possiamo rilevare che a giugno il denaro cambiato è cresciuto
rispetto al precedente del 12 percento. A luglio lo stesso dato
segna comunque un più 3,4 e ad agosto un più 3. Ne deriva, quindi,
un aumento del circolante che, per la legge dei grandi numeri, sul
lungo periodo favorisce la Casa da gioco, rispecchiandosi in
maggiori introiti. Tornando, invece, al dato principale gestionale,
che è il dato del conto economico legato al margine operativo
lordo, perché - lo sappiamo - l'azienda è carica di ammortamenti, è
carica oltretutto anche di scelte fatte per il discorso "Fornero"
e, per quanto riguarda il trimestre in relazione (giugno/agosto)
dopo il piano approvato da questo Consiglio, è da notare che il
margine operativo lordo si attesta a 1,2 milioni di euro, rispetto
al meno 1,4 milioni dello stesso trimestre del 2016.
Concludo con un cenno all'attività su cui si concentrerà
l'azienda prossimamente. L'ultimo quadrimestre 2017 vedrà
necessariamente la prosecuzione delle attività d'implementazione
del piano e la riorganizzazione delle due strutture sulla base
direttive del piano in attuazione dell'accordo. L'albergo sarà
oggetto di una riorganizzazione che dovrà favorire il rilancio
della struttura e dell'area congressuale e, per quanto riguarda la
Casa da gioco, sono previsti interventi legati a una revisione
degli uffici amministrativi e del reparto giochi, legati agli esodi
"Fornero" previsti per il 2017 e tutto il 2018. Le trasformazioni
previste saranno esaminate in appositi incontri con le
organizzazioni sindacali che saranno convocate tra breve (la prima
settimana di ottobre), per affrontare un percorso destinato a
concludersi con un nuovo assetto. E per quanto mi riguarda e per
quanto ci riguarda, siamo a disposizione, nel più breve tempo
possibile, per venire in Commissione nei prossimi giorni, nelle
prossime settimane, non solo con l'amministratore unico e il suo
staff
, a illustrare, entrare nel dettaglio della relazione
che vi è stata data, ma soprattutto per poter affrontare le misure
e le azioni del prossimo futuro.
Dalle ore 17:07 riassume la presidenza il Presidente
Rosset
.
Rosset (Presidente) -
Per la replica, ha chiesto la
parola il consigliere Guichardaz, ne ha facoltà.
Guichardaz (PD-SIN.VDA) -
Assessore, lei si è portato
avanti, ha anticipato la discussione che faremo subito dopo. Io le
ho fatto una domanda molto più semplice, molto più elementare: le
chiedevo i motivi della mancata condivisione
in itinere
, se
il Governo ritiene di aver cambiato metodo e passo rispetto alle
modalità in uso dai Governi precedenti.
L'ho spiegato nell'introduzione, questa interpellanza era un
pretesto per capire "se lo fate o se lo siete", se siete convinti
di quello che fate o se lo fate volutamente, e lei non mi ha
risposto. Mi ha detto tutta una serie di belle cose, tra l'altro
cose scritte, rappresentate su documenti. Invece il colloquio, il
dialogo, l'interlocuzione è quella che in politica approfondisce i
temi, perché a me interessa poco leggere il sogno di Di Matteo o le
conclusioni di questo piano triennale di ristrutturazione. Poi se
voi volete, sulla base di quello, sganciare 8 milioni di euro, fate
pure. Quando questa roba qua parla che bisogna potenziare le
iniziative di
marketing
, parlando della boxe o di quelle due
cosette che sono state fatte, e voi sulla base di queste
indicazioni ritenete che sia possibile sbloccare 8 milioni di euro
più le fideiussioni, auguri! Fate pure! Ma non venite poi a
raccontare
post
, che noi eravamo dei cattivoni, che non
davamo dati e non avevamo strategie. Se questa è la strategia,
benissimo. Ma io non mi baso sulla strategia, a me non interessa
perché il tema verrà poi dibattuto successivamente. Io vi chiedevo,
se siete contenti di questo passo, di questo metodo!
Sul bilancio, la variazione di bilancio, avete chiuso in un
giorno e mezzo un processo che generalmente, quando c'erano i
cattivoni, durava un mese, un mese e mezzo. Su moltissimi argomenti
non venite in Commissione. Stamattina ho parlato dell'atto
aziendale, può essere stato un travisamento perché si pensa che ci
siano dei livelli diversi di consultazione, ma è una vostra
abitudine quella di credervi superiori agli altri, sufficienti, di
non dover perdere tempo in liturgie. Ma non sono liturgie, non è
una roba solo formale questa!
La presenza in Commissione, che è più faticosa, collega
Chatrian! Perché non ci sono le telecamere che la riprendono a dire
al popolo quanto siete stati bravi a risanare i conti del Casinò;
in Commissione si arriva con i dati, si ascolta le opposizioni, si
ascolta anche i colleghi di maggioranza, dopo di che si cerca di
approfondire. Non si approfondisce mica in dieci minuti di
dibattito consiliare, dove lei non si è rivolto a me, lei si è
rivolto alle persone fuori, perché non ha risposto a me. Ha
decantato per l'ennesima volta quello che per lei è un'immagine di
crescita, di sviluppo e un risultato. Per me non lo è, per esempio.
Però mi sarebbe piaciuto dirlo in Commissione. Mi sarebbe piaciuto
chiedere dei dati, mi sarebbe piaciuto interloquire con Di Matteo,
prima di vedere la relazione trimestrale, firmata tra l'altro nelle
prime due pagine proprio da Di Matteo. Cosa volete, che si firmi
una roba dove dice che ha fatto schifo, che ha fallito? È evidente
che ti dirà che la cosa è bellissima e che ci sono delle
prospettive di miglioramento.
Il collega Cognetta prima lo diceva, ci sono delle questioni
interne, che sono state il pretesto e il motivo per far cadere la
vecchia maggioranza. Se ci sono questi motivi, se l'idea era quella
del cambiamento, se non vi andava bene il metodo vecchio, che era
un metodo, secondo voi, di scarsa condivisione, ma il metodo nuovo
pensate che sia migliore? Era solo quella la domanda. Non arrivare
mai in Commissione con dei dati, non portarci mai l'amministratore
unico, quando prima di fare il cosiddetto "ribaltone" ce l'avete
fatta a fette per dei mesi, e ci siamo ritrovati anche di notte in
Commissione con tutti gli anziani direttori, uno più incavolato
dell'altro, perché ognuno aveva da togliersi i sassolini dalle
scarpe! Ci avete fatto fare questi passaggi che, per quanto mi
riguarda, sono stati dei passaggi utili che hanno imposto anche poi
una retromarcia rispetto per esempio a delle questioni che ci
avrebbero in quel caso responsabilizzato in una maniera che per
alcuni non andava bene. Ma voi cosa state facendo? Ma chi vi vede
in Commissione! Ma quando mai venite in Commissione? Io non so se
voi Di Matteo lo vedete tutti i giorni, io l'ho visto una volta
questo benedetto uomo. Ma avessimo fatto noi queste cose in sei
mesi, ci avreste fatto un mazzo tanto! Siete soddisfatti di questo
cambio di passo? La risposta semplice è: "sì o no"!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK