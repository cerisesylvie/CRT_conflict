Consiglio Regionale della Valle d'Aosta - Oggetto del Consiglio n. 3951 del 19 settembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3951 del 19 settembre 2024 - Resoconto
OGGETTO N. 3951/XVI - Interpellanza: "Riqualificazione
dell'area in località Marais nel Comune di Morgex".
Bertin (Presidente) -
Punto n. 52. Consigliere Lucianaz,
a lei la parola.
Lucianaz (RV) -
Merci Président, déjà mon chef de groupe
a parlé de l'aire de la sortie de l'autoroute de Morgex ; je suis
dans le même lieu et je veux parler justement du Marais de Morgex.
Donc, une aire abandonnée, presque totalement abandonnée, au bord
d'une route importante qui monte à Courmayeur, une voie de
communication internationale ; il y a, soit d'un côté, soit de
l'autre, une quantité de, disons, de broussailles, de vert, qui
n'est pas travaillé. Et bien, là, je vous parle d'une loi régionale
de 1999, qui prévoyait une dépense de 7 millions et demi d'euros
pour créer un écomusée dans cette aire, avec un parking, un
crapauduc, des étangs, un centre récréatif didactique ...on a
réalisé partiellement l'œuvre, on a créé un
centre de recherche qui est en concession, si je rappelle bien, du
Musée Régional des Sciences naturelles de Saint-Pierre.
On est encore là, on est encore là, l'aire n'est pas totalement
utilisée ; je rappelle comme, dans les notes que j'ai données,
qu'il y a un bois hydrophile, il y a la présence de plantes
caractéristiques des terrains humides, donc l'aulne blanc, le
saule, le peuplier, le rubus caesius, etcetera, etcetera...
C'est un marais avec Les Iles de Saint-Marcel qui est unique
dans le monde des zones humides et donc des réserves naturelles, il
y avait dans la même zone même une activité d'élevage de poissons,
de truites, je ne sais pas bien où l'on est.
Voilà, je rappelle encore la présence du canard colvert, la
gallinula chloropus ardea cinerea, c'est-à-dire l'airone cenerino,
l'ardea purpurea, etcetera, etcetera... donc une aire assez
importante pour ceux qui s'occupent de ces arguments.
Mes questions sont notées, vous les connaissez, vous me donnerez
réponse ; ce que j'ai envie de connaître c'est plutôt le danger de
l'installation des répéteurs de radio télécommunication qui, si
j'ai bien compris, sont prévus même dans ces mêmes zones ; il y a
des limitations pour les aspects environnementaux, mais je n'ai pas
bien compris si il y a la possibilité d'installer, même dans ces
zones assez difficiles, assez délicates, où il y a des oiseaux qui
viennent nidifier dans leur passage sur les Alpes et, voilà, si
vous savez me donner des réponses et des garanties qu'il n' y a pas
de souci quant au point des installations de la radio
télécommunication et des répéteurs.
Presidente -
Assessore Sapinet per la risposta.
Sapinet (UV) -
In base ai quesiti, un po' di storia. La
riserva naturale Marais di Morgex-La Salle è stata istituita nel
1992, parte del sito Natura 2000 IT1203010 zona umida di Morgex,
comprendente anche la vasta zona montuosa a monte della strada
statale 26 collegata alla riserva naturale attraverso appunto dei
corridoi ecologici, definiti dai canali e dai ruscelli.
Il valore naturalistico del Marais quale zona umida di piana
alluvionale, rifugio per le numerose specie di uccelli migratori a
ridosso delle Alpi, ha indotto l'amministrazione regionale a
istituire questa riserva e successivamente il sito Natura 2000,
appunto per assicurarne la tutela.
In base al primo quesito, il sito è oggettivamente sottoposto a
importanti pressioni antropiche che sono dovute alla presenza della
strada statale, della ferrovia, dell'impianto di estrazione inerti;
nell'intento di assicurarne la tutela e promuoverne la
valorizzazione, è stata approvata a fine 1999 la l.r. 47 recante:
"Interventi per la valorizzazione del comprensorio del Marais nei
comuni di Morgex e di La Salle".
In attuazione alla citata norma, si è provveduto a realizzare il
centro di ricerca che oggi è sede operativa del museo regionale
Scienze Naturali Efisio Noussan e la riqualificazione naturalistica
della riserva naturale con la realizzazione di: percorsi di visita
dedicati, capanni, passerelle e un facile accesso attraverso un
marciapiede appositamente realizzato.
Altri interventi inizialmente previsti non sono stati realizzati
per motivi tecnici, come nel caso delle interferenze con la rete
ferroviaria per il sottopasso pedonale o per i motivi economici
riconducibili non solo alle risorse necessarie per la realizzazione
delle opere ma anche a valutazioni di ordine generale e anche
immaginando poi futuri costi di gestione, come nel caso di un nuovo
centro visite.
Soggetti economici operanti sul territorio, in particolare i
titolari dell'impianto di troticoltura di Morgex, avevano inoltre
espresso viva contrarietà agli interventi previsti nell'area ovest,
quali il centro visita e il parcheggio, per il pericolo di danni
alle sorgenti sottostanti che, presumibilmente, alimentano
l'impianto e lo stabilimento ittico.
La manutenzione della riserva naturale è assicurata attraverso i
periodici interventi che sono svolti da apposite ditte, alle quali
viene affidato il servizio dall'Amministrazione regionale nel
rispetto soprattutto delle esigenze ecologiche del sito, una
riserva naturale non è un'area verde e la possibile presenza anche
di erba alta non deve essere ricondotta a una mancata manutenzione
o incuria quanto, piuttosto, a esigenze puntuale degli habitat e
delle specie presenti nel sito; questo per fare riferimento a
quanto lei ci illustra nelle premesse.
Il tutto è in coerenza con le misure di conservazione per le
zone speciali di conservazione approvate recentemente con una
delibera di Giunta regionale, la 916/2024.
Quest'anno le condizioni meteorologiche hanno determinato un
ritardo nella fioritura e, conseguentemente, il taglio della
vegetazione è stato quindi posticipato, come previsto da una
gestione conservativa dell'habitat che prevede appunto il taglio
dopo la fioritura della maggior parte delle specie fiorite per
favorire anche le specie di lepidotteri presenti nell'area.
La gestione della riserva naturale e del sito Natura 2000 non
può che essere quindi improntata agli indirizzi dettati dalle
esigenze ecologiche, privilegiando sicuramente anche la fruizione
dell'area, al fine di promuoverne la conoscenza e il suo valore
naturalistico.
Riguardo al secondo quesito, la gestione del sito sarà
assicurata con grande attenzione, un'attenzione che c'è e continua
a esserci su quest'area come in altre riserve naturali, lo abbiamo
visto e abbiamo in questo senso fatto delle azioni concrete.
Il disegno di rete ecologica regionale, che è in via di
definizione, individua la riserva naturale che è posta lungo l'asse
fluviale quale importante hot spot di biodiversità; per favorire
tali funzioni, possono essere individuati interventi di
miglioramento delle sponde dei canali e interventi di
riqualificazione dei vecchi canali che oggi non vengono più
utilizzati, proprio nell'ottica di migliorare la connettività
ecologica del territorio nel suo complesso.
Riguardo poi al terzo quesito con il quale ha chiuso
l'iniziativa, va detto che il quadro giuridico vigente è costituito
dalla legge regionale n. 30/91 sulle aree protette e dalla legge
regionale n. 8/07 (recepisce la direttiva 92/43 CE, nota come
Direttiva Habitat), che forniscono adeguati strumenti per la tutela
di questo sito e, in particolare, si ricorda, come previsto dalla
legge regionale n. 8/07, l'obbligo di valutazione d'incidenza per
qualsiasi intervento ricadente all'interno di questi siti, ivi
compresa l'installazione d'impianti di radio telecomunicazioni come
quelli che lei ha citato.
Questo dice la norma e questi sono i passaggi.
Presidente -
Replica il consigliere Lucianaz.
Lucianaz (RV) -
Io mi riferivo all'area nel suo
complesso, in particolare parlo della zona di sinistra salendo,
quindi quel grande piazzale che, se non sbaglio, è di proprietà
regionale, che prevedeva addirittura tre attività commerciali
quando quell'area funzionava bene; ora è in stato di totale
abbandono e mi risulta che sia di proprietà regionale.
L'erba cresce, va bene, l'aspetto ecologico sappiamo quale può
essere e se lei mi garantisce che ci sono una costante manutenzione
e un costante controllo, va bene, lo prendiamo per buono.
L'aspetto antropico che sempre più caratterizzerà anche questa
zona, ed è appunto il timore che le ho espresso al punto 3,
naturalmente è legato alla diffusione - di cui più volta abbiamo
sentito in quest'aula - che sarà massiccia di ripetitori, di
trasmettitori per le radio telecomunicazioni. Ora noi sappiamo
quanto l'ambiente biologico e animale in particolare è sensibile a
questo tipo di smog, un inquinamento che preoccupa gli esseri umani
e sicuramente può preoccupare gli animali anche se non si lamentano
qui in aula.
Ho avuto la possibilità di porre la domanda al coordinatore
responsabile dell'ambiente durante un incontro in Commissione e non
mi ha certo escluso la possibilità di vedere installate anche in
queste aree questi ripetitori.
Sicuramente quindi ci sarà da porre la massima attenzione nella
speranza che l'attuale Governo regionale abbia un minimo di
criterio, non solo ambientale, ma anche salutistico e non si
abbandoni alla sfrenata idea economicistica, se volete.
Io mi fermerei qui però non ho ottenuto le risposte complete che
si riferivano appunto a cosa si vuol fare di quest'area abbastanza
grande, oltre a mantenere lo status quo dell'area naturale.
Probabilmente ritorneremo su quest'iniziativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK