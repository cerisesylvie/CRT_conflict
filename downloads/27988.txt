Consiglio Regionale della Valle d'Aosta - Oggetto del Consiglio n. 270 del 14 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 270 del 14 novembre 1970 - Resoconto
OGGETTO N. 270/70 - Nomina dei rappresentanti della Regione
nel Consiglio di amministrazione della Cassa Mutua regionale
Malattia esercenti attività commerciali in Valle d'Aosta.
Benzo (D.P.)
- Si tratta di dare adempimento ad una legge
e quindi si tratta di nominare due membri della maggioranza e uno
della minoranza in questo Consiglio di Amministrazione della Cassa
Mutua regionale.
Pollicini (D.P.)
- Per la maggioranza propongo due
nominativi in quanto si tratta di rappresentanti della Regione e
quindi non debbono essere forzatamente dei Consiglieri regionali;
pertanto propongo il Consigliere Freppaz e il Signor Frassy
Francesco.
Montesano (P.S.D.I.)
- Le minoranze chi propongono?
Germano (P.C.I.)
- In occasione della discussione di ieri
fra i Capi Gruppo, la Democrazia Cristiana aveva fatto tra le altre
cose anche un problema di rappresentanza, per qualche cosa aveva
ragione, per molte cose aveva torto, perché noi per esempio abbiamo
insistito per la nomina di segretari di Consiglieri della
Democrazia Cristiana nelle Commissioni consiliari, la Democrazia
Cristiana ha respinto questo. Noi siamo sensibili al fatto che ci
sia una rappresentanza di tutti i Gruppi e che le minoranze possano
arrivare anche a determinati accordi in modo da distribuire
equamente le diverse rappresentanze; perciò noi oggi poniamo la
Democrazia Cristiana se ritiene, Partito Liberale se ritengono di
proporre...
(voci) ...
No, ma non è un discorso, ecco il caso
di Bordon è sempre la solita cosa, ma come si fa!
Bordon (D.C.) -
Tu vai avanti, io sto parlando con i
miei...
Germano (P.C.I.)
- Va beh, ma noi lo diciamo seriamente,
noi intendiamo, per quanto riguarda le minoranze, stabilire degli
accordi o generali o di volta in volta, in modo che tutti i gruppi,
indipendentemente dalla loro forza, possano essere rappresentati,
naturalmente in proporzione alla loro forza, e quindi chiediamo
alla Democrazia Cristiana se intende per questo o nel futuro di
fare questi scambi di idee in modo da designare come minoranza, di
volta in volta, qualcuno, sarà della D.C., sarà del Partito
Liberale, sarà dello P.S.I.U.P., sarà del P.C.I., in modo che ci
sia una equa rappresentanza.
Non ci pare che questo discorso debba essere respinto, perché è
un discorso democratico; se respingete assumetevene la
responsabilità.
Ramera (D.C.)
- Non so, se ho ben capito perché ero
momentaneamente assente, il Consigliere Germano si è rifatto a una
rimostranza mia in sede di Capi Gruppo, rimostranza che non era, è
stata buttata lì così, a mo' di esempio, per dire che la Democrazia
Cristiana non ha, al momento attuale, la giusta rappresentanza, ma
non ce ne lamentiamo per carità, siamo rimasti quelli che siamo
rimasti, però ritenevo - e questo lo abbiamo visto anche nelle
Regioni, chiamiamole le Regioni rosse, che non si è emarginato un
partito come la Democrazia Cristiana, tanto che nel Consiglio di
Presidenza non un democratico cristiano è presente, per cui mi
sembra di essere diventato un partitino qualunque e non il partito
che da 25 anni è il partito di maggioranza relativa, non solo in
Italia ma anche in Valle d'Aosta.
Naturalmente per questo preciso punto il mio Gruppo aveva
stabilito, mi aveva dato mandato di proporre un nostro nominativo,
io non so che cosa abbia detto Germano prima che io entrassi,
quindi non posso certo entrare in polemica e neppure credo di dover
fare della polemica, io ritengo a questo punto che per la nomina
dei rappresentanti, che mi sembra siano tre, la Democrazia
Cristiana chiede un posto di rappresentanza, se poi ci vuole essere
dato ci viene dato se non vuole essere dato se lo tenga chi non
vuole darlo.
Montesano (P.S.D.I.)
- Il nominativo?
Ramera (D.C.)
- Il nominativo proposto dal gruppo D.C. è
quello del Consigliere Quaizier, proprio perché si tratta di
Amministrazione della Cassa Mutua Regionale Esercenti riteniamo il
più adatto a questo e quindi noi abbiamo stabilito questo nome, il
Consiglio, naturalmente, è sovrano di respingere la nostra
proposta.
Pedrini (P.L.I.)
- Avevo finito di dire testé all'amico
Pollicini forse il sole sorge anche per me stamattina! Mi sono
sbagliato anche questa volta, è la prima volta che sono qua dentro
che, così, forse su una battaglia fra giganti il piccolo passante
della strada riusciva magari a raccogliere qualche foglia lungo il
sentiero e lungo i fossi. Purtroppo devo prendere atto, e mi spiace
per questo, perché io stimo in maniera immensa e ci tengo a dirlo
l'amico Quaizier e quindi questo, la mia presa di posizione, queste
mie parole non vanno rivolte alla sua persona, questo è evidente,
ma desidero dirlo ben chiaro; prendo soltanto atto che ancora una
volta il piccolo Partito Liberale che può essere piccolo di numero
ma non di consistenza, ma non di idee o di progressismo liberale,
se così mi si consente, mi si passa la parola, prende atto che
viene stritolato dai grandi macigni, non soltanto in campo
regionale ma anche in campo nazionale e quindi mi risiedo
tranquillo dicendo: il sole che stava sorgendo mi pare che sia di
nuovo tramontato! Grazie.
Germano (P.C.I.) -
Ma noi accettiamo, noi accettiamo e
votiamo la proposta per la Democrazia Cristiana, voglio però
ribadire al Comm. Pedrini che non è che noi vogliamo stritolare
niente, se ci sono dei posti per la minoranza mettiamoci d'accordo
in rapporto al numero e si distribuiscono anche i posti, non
abbiamo niente in contrario; nelle Commissioni consiliari questo è
avvenuto, se avessimo voluto votare solo i nostri avremmo votato
solo i nostri, ma l'abbiamo fatto, e penso che si può fare per
qualsiasi incarico; quindi noi accettiamo la proposta della
Democrazia Cristiana.
Montesano (P.S.D.I.)
- Ci sono altri interventi? No? E
allora io chiedo al Consiglio, in deroga al Regolamento, per le
votazioni su scheda, io farei distribuire le schede ai tavoli, dopo
di che gli uscieri le ritireranno, quindi invito anche i
Consiglieri a votare...ah, si astiene?
Dunque invito i Consiglieri a votare i tre nomi se si vuole,
altrimenti si possono votare anche separatamente; i nominativi
proposti sono: il Consigliere Freppaz, il Sig. Frassy Francesco per
la maggioranza e il Consigliere Quaizier per la minoranza, con
l'astensione del Consigliere Pedrini.
Tutti ne votano tre, ora lasciamo spiegare prima perché se tutti
domandate, io vi spiego che la votazione può essere fatta in due
modi: o votando tutti e tre o votando ognuno per suo conto.
Lustrissy (D.P.)
- I Frassy Francesco correnti in Aosta
sono due persone fisiche diverse, il Frassy Francesco indicato
dalla maggioranza è della classe 1923 per sua integrazione.
Montesano (P.S.D.I.)
- Ecco benissimo.
Lustrissy (D.P.)
- Frassy Francesco nato l'anno 1923.
Montesano (P.S.D.I.)
- Risultato della votazione:
presenti 33, votanti 32, astenuti uno. Hanno ottenuto voti Frassy:
26; Quaizier: 27; Freppaz: 31; Pedrini: 4. E allora vengono
indicati come facenti parte del Consiglio di Amministrazione della
Cassa Mutua Regionale Malattia Esercenti Attività Commerciali i
Consiglieri Quaizier e Freppaz e il Signor Frassy.
Si passa all'oggetto 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK