Consiglio Regionale della Valle d'Aosta - Oggetto del Consiglio n. 2895 del 10 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2895 del 10 giugno 1987 - Resoconto
OGGETTO N. 2895/VIII - MANCATA EQUIPARAZIONE DEL TRATTAMENTO
ECONOMICO DEL PERSONALE REGIONALE INQUADRATO NELLE QUALIFICHE
DIRIGENZIALI AL PERSONALE DIRIGENTE SUPERIORE DELL'AMMINISTRAZIONE
CIVILE DELLO STATO (Interpellanza).
PRESIDENTE
: Do lettura dell'interpellanza in oggetto
presentata dal Consigliere Sandri:
INTERPELLANZA
RICORDATI
l'art. 28 della legge regionale n. 18 del 30
aprile 1980 che equipara agli effetti economici il personale
inquadrato nelle qualifiche dirigenziali al personale dirigente
superiore dell'Amministrazione civile dello Stato, l'art. 12 della
legge 32 del 10 maggio 1983 che equipara il trattamento economico
dei dirigenti regionali a quello dei dirigenti statali per gli
importi previsti dall'art. 1 del Decreto legge 27 settembre 1982,
n. 681 convertito nella legge 869 del 20 novembre 1982 e l'articolo
9 della legge 54 del 16 settembre che adegua tale trattamento alla
legge n. 79 del 17 aprile 1984 e al decreto legge n. 2 dell'11
gennaio 1985 convertito nella legge 72 dell'8 marzo 1985;
RICORDATO
altresì che al citato art. 28 della legge
regionale n. 18 del 30 aprile 1980 si prevede che eventuali
modificazioni saranno approvate con legge regionale;
VENUTO A CONOSCENZA
che il Governo italiano con la
legge 11 luglio 1986, n. 341 ha rideterminato il trattamento
economico dei dirigenti superiori dello Stato e che la provincia
autonoma di Trento ha recepito tali disposizioni con la legge
provinciale n.
5
del 26 gennaio 1987;
INTERPELLA
il Presidente della Giunta per conoscere:
- i motivi della mancata presentazione a tutt'oggi del
progetto di legge di recepimento della legge statale n. 34 dell'11
luglio 1986;
- se e quando abbia intenzione di ottemperare al disposto
dell'articolo n. 28, ultimo comma della legge n. 18 del 30 aprile
1980;
- se abbia intenzione di incontrare i sindacati competenti
per evitare lo sciopero indetto dall'Associazione dei quadri
dirigenti e direttivi della Regione Valle d'Aosta già indetto per
il 26 maggio p.v.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Mi scuso ancora con il Consigliere Tamone
se continuo a svolgere con assiduità il mio ruolo di opposizione,
ma, come ha già detto qualcuno, credo di potergli dire anch'io:
"Sii gentile, Tamone! Sii sportivo!"
Il problema del personale riguarda sia l'orario unico, che
interessa tutto il personale, sia il personale direttivo. Una
scarsa attenzione verso i problemi di quest'ultima parte del
personale, ha fatto scoppiare uno sciopero, in data 26 u.s., che,
sebbene dal punto di vista numerico non sarà stato importante, io
credo invece sia stato molto grave, perché, quando si fermano i
dirigenti ed i funzionari di una amministrazione pubblica, si
determinano momenti di grave attrito e si rende necessario andare
alla radice del problema.
Per quanto ha potuto capire il sottoscritto, pare che la
Presidenza della Giunta esprima una grave disattenzione nei
confronti di leggi che sono state emanate, tra l'altro, dalla
stessa maggioranza che l'ha espressa.
La legge regionale del 1980 e le successive leggi del 1982 e del
1986 avevano previsto l'adeguamento del trattamento economico dei
dirigenti della Regione Autonoma della Valle d'Aosta a quello dei
dirigenti superiori dello Stato. Considerando che lo Stato nel
luglio del 1986 ha rideterminato il trattamento economico dei
dirigenti superiori, non si capisce perché, dal luglio 1986 al
giugno del 1987, non sia stato adeguato anche il trattamento
economico dei dirigenti della Regione Autonoma della Valle d'Aosta.
In altre parole non si capisce perché la Giunta non si sia fatta
promotrice di un adeguamento del trattamento economico dei
dirigenti dell'Amministrazione, come del resto è avvenuto nella
provincia autonoma di Trento.
Poiché da voci di corridoio mi è sembrato di capire che il
Presidente della Giunta avesse espresso un parere contrario,
ufficialmente o ufficiosamente concordato con le organizzazioni
sindacali confederali, vorrei conoscere direttamente dal Presidente
della Giunta i motivi di questo mancato adeguamento, di questa sua
presa di posizione e, soprattutto, se, quando e come, abbia
intenzione di ottemperare ai dispositivi delle leggi che sono state
approvate da questo Consiglio regionale.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
J'avais déjà annoncé ma réponse, il y a
quinze jours; je voudrais tout de même lire un communiqué de CGIL,
SAVT e UIL:
"Le organizzazioni sindacali CGIL, SAVT e UIL ritengono
necessario far conoscere quanto sostenuto in occasione
dell'incontro con il Presidente della Giunta, in merito
all'equiparazione economica del personale regionale inquadrato
nelle qualifiche dirigenziali con il personale dirigente superiore
dell'Amministrazione Civile dello Stato. Valutata la prossima
scadenza contrattuale (31.12.87) dei dipendenti regionali, nonché
la volontà espressa dalle assemblee dei lavoratori di mantenere
l'unità del contratto e l'esigenza, da parte delle confederazioni,
di salvaguardare l'interesse di tutte le categorie, CGIL, SAVT e
UIL hanno ribadito:
1°) pur riconoscendo che la professionalità dei dirigenti
regionali è equiparata (vedi legge n. 18 del 1980), in termini
economici, a quella dei dirigenti superiori dello Stato, si ritiene
che detta equiparazione venga applicata dall'1.1.1988, data del
rinnovo del contratto di tutti i dipendenti regionali;
2°) che tale aumento, ammontante a lire 7 milioni e 570 mila,
pari al 42% dello stipendio iniziale, se applicato al di fuori del
rinnovo contrattuale, creerebbe un disequilibrio tra dirigenti e
vice-dirigenti, nonché col rimanente personale regionale.
Per tale ragione (CGIL, SAVT e UIL) chiesero al Presidente
della Giunta di non deliberare aumenti retributivi a favore di una
sola categoria a pochi mesi dalla scadenza contrattuale. In tale
occasione si invitò il Presidente a corrispondere a tutti i
dipendenti l'assegno di incentivazione che...".
C'est la réponse ponctuelle à une requête avancée par le
Conseiller Sandri.
Pour l'autre problème, il ne s'agit pas de "ottemperare al
disposto dell'art. 28". Je l'ai déjà dit, l'art. 28 stipule
uniquement qu'il y a la possibilité de prévoir une certaine
procédure. Pour l'instant, les raisons qui ont été avancées par les
forces syndicales ont été acceptées par les forces de la majorité.
Celles-ci n'ont pas jugé utile pour le moment de présenter le
projet de loi.
Je veux rappeler que le contrat qui avait été adopté l'a été
d'une façon quelque peu particulière: il y avait eu une série de
prises de position quant aux augmentations prévues et partant il me
semble utile de faire une discussion plus générale qui démarrera
d'ici quelques mois.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Credo che, su questo aspetto del contratto
di lavoro del personale della regione, recepito anche con legge
regionale, il Presidente della Giunta faccia un paio di confusioni.
Non so se le faccia ad arte o se, più semplicemente, non ne valuti
l'impatto politico. Innanzitutto non bisogna confondere il
Consiglio regionale con i sindacati C.G.I.L., S.A.V.T. e U.I.L.,
nel senso che se i sindacati chiedono al Presidente della Giunta di
fare qualche cosa, va molto bene, però se il Consiglio regionale ha
preso delle decisioni, quest'ultimo andrebbe perlomeno interpellato
e consultato.
Quindi occorre da parte del Presidente della Giunta una scelta:
se conferma questa scelta sapremo che le leggi ed i dispositivi
verranno fatti in altra sede, cioè con trattative tra lui ed i
sindacati, e non in Consiglio regionale. È una nuova procedura, che
modifica anche lo Statuto regionale, e noi ne prendiamo atto.
Signor Presidente, è importante invece che i Sindacati abbiano
considerato che i vice-dirigenti rischiano di essere ampiamente
boicottati da questo contratto. Io mi auguro che nel prossimo il
loro trattamento economico possa essere collegato a quello dei
dirigenti.
Il secondo tipo di confusione è forse più grave, perché, ai
Sindacati che gli chiedevano di non deliberare, il Presidente della
Giunta avrebbe dovuto rispondere:
"Signori miei, non sono io che devo deliberare, ma è il
Consiglio regionale!" La confusione tra le competenze del
Presidente della Giunta e quelle del Consiglio è molto grave ed è
già stata fatta da qualcun altro; non vorrei che si ripetesse
ancora una volta un simile andazzo. Invito pertanto il Presidente
della Giunta ad inviare ai Sindacati una lettera per precisare che
si tratta di una incombenza che spetta al Consiglio regionale.
ROLLANDIN (fuori microfono):
La lettera è già stata
mandata!
SANDRI (N.S.):
In ogni caso mi impegno a presentare una
proposta di legge che recepisca questa parte del contratto, perché
mi sembra indecoroso che si perda dell'altro tempo. Presso questa
Amministrazione c'è della gente che ha lavorato per un notevole
numero di ore oltre l'orario normale, per un totale di circa 300 o
400 ore, senza essere retribuita. È una evidente dimostrazione che
qualcuno "se ne frega del lavoro degli altri", mentre io credo che
il lavoro, come dice giustamente la Costituzione, sia il
principale...
(...interruzione del Presidente della Giunta ROLLANDIN...)
SANDRI (N.S.):
Se i dirigenti hanno fatto 42 ore e gli
altri impiegati 37, ciò significa che i primi hanno lavorato 5 ore
in più gratuitamente. Credo quindi che esista una scarsa
considerazione nei confronti del lavoro altrui.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK