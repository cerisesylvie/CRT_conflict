Consiglio Regionale della Valle d'Aosta - Oggetto del Consiglio n. 1243 del 9 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1243 del 9 giugno 2010 - Resoconto
OGGETTO N. 1243/XIII - Petizione contro la realizzazione di
centrali idroelettriche nel Vallone di Verney nel territorio
comunale di La Thuile.
Petizione
I sottoscritti abitanti e turisti del Comune di La Thuile,
venuti a conoscenza che sono in istruttoria le valutazioni di
impatto ambientale n. 40 e 41 relative alla realizzazione di nuove
centrali idroelettriche nel Vallone di Verney, indirizzano alle
competenti Autorità, in base all'art. 36 del Regolamento del
Consiglio regionale, la seguente petizione:
Considerato che
- l'intera vallata, denominata "COMBA VERNEY" in cui sono
previste le realizzazioni delle opere di cui alle procedure in
istruttoria al VIA è interamente di proprietà di privati e del
Comune di La Thuile, i quali fanno parte di un Consorzio di
Miglioramento Fondiario denominato "COMBA VERNEY";
- che compito istituzionale e statutario del consorzio di
miglioramento fondiario è di preservare le caratteristiche
morfologiche, ambientali e culturali del Vallone di Verney,
attraverso il mantenimento in funzione degli alpeggi presenti e la
salvaguardia del territorio il quale ha una spiccata e prevalente
vocazione agro-pastorale;
- che attualmente il vallone ospita diverse aziende agricole
con circa 700 capi di bestiame i quali producono la migliore
fontina della Regione, premiata ben due volte al concorso
internazionale formaggi di montagna;
- che il Vallone di Verney è attualmente una delle poche zone
del territorio comunale di La Thuile ancora incontaminata e che
mantiene le caratteristiche morfologiche e naturalistiche tipiche
delle vallate alpine e che tale aspetto è una risorsa fondamentale
per le attività turistiche del nostro territorio;
- che il Vallone di Verney accoglie rarissime specie
floreali, come "l'orchidea di montagna'" e faunistiche, fra cui il
gipeto, l'ermellino bianco, il falco reale, tutti gli ungulati,
l'aquila reale e la marmotta;
- che la Dora di Verney ha una forte presenza di specie
ittiche;
- considerato che tutto quanto detto sopra verrebbe
seriamente compromesso dalla costruzione delle centrali
idroelettriche attualmente allo studio;
- considerato che l'acqua del vallone di Verney deve rimanere
a disposizione del Consorzio di Miglioramento Fondiario per le
attività di natura agro-pastorale;
- considerato che nel vallone sono presenti alcune sorgenti
attualmente non utilizzate ma monitorate dall'Amministrazione
Comunale per una captazione ad uso potabile sia per utilizzo umano
che per la produzione casearia;
tutto quanto sopra esposto evidenzia il delicato equilibrio
ambientale dell'area, fortemente minacciato dagli interventi
previsti in quanto l'acqua è l'elemento vitale e legante di tutto
il territorio;
- considerato che tutti questi aspetti sono stati
attentamente valutati dai soci del Consorzio "COMBA VERNEY" i quali
si sono espressi all'unanimità dei presenti contro l'utilizzo delle
risorse ambientali e idriche del vallone per fini
idroelettrici;
con la presente chiedono a codesta amministrazione
di considerare che il territorio comunale di la Thuile è gia
fortemente compromesso dal punto di vista idrico sia per l'elevata
urbanizzazione del capoluogo, sia per la presenza di diversi
impianti idroelettrici
e pertanto
di non autorizzare gli interventi attualmente in istruttoria
previsti nel Vallone di Verney.
Seguono le firme di 528 cittadini
(omissis)
Président
- Le 9 mars dernier la pétition signée par 528
citoyens contre la réalisation des centrales hydroélectriques dans
le vallon de Verney sur le territoire de la commune de La Thuile a
été déposée à la Présidence du Conseil, aux termes de l'article 36
du Règlement intérieur. Par sa délibération n° 56 du 22 mars 2010,
le Bureau de la Présidence a décidé de la recevabilité et de
l'admissibilité de la pétition et en a ouvert l'instruction en
demandant des informations et des éclaircissements au Président de
la Région et à l'Assesseur compétent, ainsi qu'aux commissions du
Conseil: aménagement du territoire et essor économique. Par lettre
en date du 1
er
avril 2010, l'Assesseur au territoire et
à l'environnement a envoyé ses observations et, en date de 28 mai
2010, les Présidents des Commissions III
e
et
IV
e
ont transmis à la Présidence un rapport conclusif
sur la question. Aux termes du 4
e
alinéa de l'article 36
du Règlement intérieur la pétition est soumise à l'examen du
Conseil, qui peut se conclure par l'approbation d'une
résolution.
La parole au Conseiller Comé.
Comé (SA-UdC-VdA)
- Grazie, Presidente. Molto brevemente,
solo per illustrare il lavoro che è stato svolto e gli
approfondimenti svolti dalle due commissioni, cui era stato
assegnato - come aveva citato il Presidente - il compito di
svolgere tutti gli approfondimenti dovuti.
In data 14 aprile le commissioni, riunite in seduta congiunta,
hanno esaminato la documentazione ricevuta dall'Assessore al
territorio e ambiente, il quale, con lettera in data 1° aprile
2010, ha reso noto che, a seguito dei pareri formulati dal comitato
tecnico per l'ambiente e dalle strutture regionali coinvolte nel
corso dell'istruttoria del procedimento di valutazione di impatto
ambientale sui due progetti di derivazione idroelettrica di
prelievo sul torrente Verney, la Giunta regionale ha espresso una
valutazione negativa sulla compatibilità ambientale di tali
progetti mediante le deliberazioni n. 831 e n. 832 in data 26 marzo
2010. Successivamente le due commissioni hanno voluto audire in
modo particolare il primo firmatario e la delegazione dei firmatari
della petizione, audizione che è avvenuta in data 28 aprile.
Abbiamo audito il signor Bruno Boscardin, che era il primo
firmatario, insieme ad una delegazione. Non vi sto a leggere le
considerazioni, perché avete agli atti le considerazioni che i vari
rappresentanti e i vari delegati dei firmatari avevano espresso in
commissione. A conclusione di quell'audizione il sottoscritto, alla
luce del contenuto delle deliberazioni della Giunta regionale n.
831 e n. 832, ha invitato i firmatari ad effettuare una riflessione
nel loro interno e di comunicarne le eventuali risultanze alle
commissioni sull'eventuale opportunità di proseguire i lavori come
commissione.
In data 3 maggio il sig. Boscardin, preso atto delle suddette
deliberazioni, ha richiesto la chiusura dell'istruttoria della
petizione, in quanto tali atti accolgono le istanze evidenziate dai
firmatari. Ha inoltre auspicato che
"non sia più necessario
ricorrere a strumenti come questo al fine di salvaguardare il
territorio di La Thuile e gli interessi di quanti ci abitano e
lavorano"
e ha ringraziato la Giunta regionale e le commissioni
consiliari per l'attenzione e la sensibilità dimostrata, chiedendo
pertanto di sospendere l'iter.
Le Commissioni III e IV, visti i contenuti, vista la lettera
dell'Assessore, analizzati i contenuti dell'audizione, vista la
nota del sig. Bruno Boscardin, all'unanimità hanno deliberato di
ritenere concluso l'esame della petizione, alla luce della
soddisfazione espressa dai firmatari in relazione alle sopraccitate
deliberazioni della Giunta regionale, di valutazione di impatto
ambientale negativo sulla realizzazione delle centrali in
questione. Questo era il sunto e quindi correttamente abbiamo
mandato il contenuto del lavoro svolto dalle commissioni per essere
presentato in Consiglio.
Président
- La parole au Conseiller Louvin.
Louvin (ALPE)
- Grazie, Presidente.
Qualche breve considerazione credo si imponga su questa vicenda,
che ha visto mobilitarsi una parte molto cospicua della comunità di
La Thuile a presidio di uno dei punti di maggior interesse
ambientalistico, di maggior interesse anche economico dal punto di
vista dello sfruttamento pastorale. Stiamo parlando comunque di una
conca dove c'è monticazione di oltre 500 capi, di uno degli angoli
più suggestivi della regione e credo che sia abbastanza inconsueto
che anche degli uffici, dei servizi pubblici diano atto, anche
quasi in termini elegiaci, di un tale interesse per la località. La
nota che è contenuta nelle deliberazioni citate con le quali il
Governo regionale ha espresso parere negativo in merito alla
compatibilità ambientale, nota emessa dalla Direzione tutela dei
beni paesaggistici e architettonici, è molto significativa in
merito e parla dello straordinario interesse naturalistico, dei
salti d'acqua, delle cascate, del panorama, dei punti di belvedere,
ma anche insieme ad essa vale la sottolineatura di altri servizi
del sistema pascolivo con le piane, i pendii, eccetera.
Credo che l'iniziativa economica che è stata promossa da due
società, una di proprietà pubblica e una privata, per lo
sfruttamento a scopo idroelettrico di questo bacino idrico, abbia
posto un problema di grande rilevanza; abbiamo già avuto modo di
dire in quest'aula, anche in tempi recenti, che a queste questioni
non dobbiamo essere indifferenti.
Noi, indubbiamente, non possiamo che prendere atto della
conclusione formale in questa sede del procedimento, perché i
progetti in questione sono stati rigettati da un parere negativo.
Parere peraltro che in parte individua anche delle possibili
attenuazioni di impatto ambientale in materia idrica, in materia
geologica, eccetera, e questo ci fa comunque porre un quesito che
rivolgiamo al Governo, perché il Governo non è solo soggetto
valutatore sotto il profilo ambientale, ma è anche soggetto
economico sotto il profilo di una detenzione di una quota
totalitaria, almeno di una delle due società concorrenti per questi
progetti.
È utile e importante sapere se la valutazione, che è stata
approfondita e seria da parte della commissione, trova eco anche
nella posizione del Governo regionale, che dia un'indicazione
precisa a CVA circa la non ripresa di questo progetto, perché non
vorremmo che la vicenda che si è conclusa per il momento con grande
soddisfazione da parte dei proponenti... infatti capita raramente
di vedere una lettera di ringraziamento degli organi politici della
Regione, in genere sono lettere molto meno generose che arrivano
sui giornali... invece qui c'è un'attestazione di apprezzamento per
il modo in cui si è mossa la commissione e per il modo in cui si è
pronunciato il Governo regionale - non dimentichiamolo -, perché ha
fatto proprie le risultanze di un'istruttoria tecnica. Ma credo che
sarebbe utile sentire da parte del Governo regionale quali sono gli
intendimenti: è evidente che nel momento in cui si riproponessero
nuovi progetti, ci troveremmo di nuovo nella condizione di essere
proponenti e valutatori. La nostra valutazione d'insieme sulla
questione è nella stessa direzione delle preoccupazioni espresse
dai sottoscrittori della petizione, dal consorzio che l'ha
sostenuta e da larga parte della popolazione locale che vedrebbe
con estrema preoccupazione la realizzazione dell'intervento.
Chiediamo quindi se ci sono volontà in merito e se si può fare
chiarezza sul punto, altrimenti chiederemo, in sede successiva e
diversa, qual è l'intendimento non tanto della società privata, che
è libera di proporre e riproporre quello che ritiene, quanto della
nostra controllata regionale CVA in merito all'eventuale
riproposizione di questo progetto. Per il resto anche noi, come
credo tutto il Consiglio, prenderemo atto con soddisfazione della
chiusura di questa parte del discorso per quanto riguarda i due
progetti che erano sul tappeto. Grazie.
Président
- S'il n'y a pas d'autres qui veulent
intervenir, le Conseil prend acte.
Il Consiglio
Premesso che:
- in data 9 marzo 2010, è stata presentata alla Presidenza
del Consiglio, ai sensi dell'articolo 36 del Regolamento interno
per il funzionamento del Consiglio, una petizione popolare,
sottoscritta da 528 cittadini, contro la realizzazione di centrali
idroelettriche nel Vallone di Verney nel territorio comunale di La
Thuile,
- a norma del suddetto articolo 36, l'Ufficio di Presidenza,
con deliberazione n. 56/2010 del 22 marzo 2010, nel decidere sulla
ricevibilità ed ammissibilità della petizione, ne ha avviato
l'istruttoria con richiesta di informazioni al Presidente della
Regione in quanto legale rappresentante della Regione, agli
Assessori all'Agricoltura e risorse naturali, alle Attività
produttive e al Territorio e ambiente e alle Commissioni consiliari
competenti Assetto del territorio e Sviluppo economico;
- l'Assessore al territorio e ambiente, con lettera in data
1° aprile 2010, prot. n. 3668/TA, ha comunicato alla Presidenza del
Consiglio le proprie informazioni e chiarimenti in merito alla
petizione;
- i Presidenti delle Commissioni consiliari permanenti
"Assetto del territorio" e "Sviluppo economico" in data 28 maggio
2010, prot. n. 4926, hanno trasmesso alla Presidenza del Consiglio
le risultanze degli approfondimenti svolti.
Ai sensi del quarto comma dell'articolo 36 del Regolamento
interno.
Prende atto
della petizione e della documentazione ad essa
relativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK