Consiglio Regionale della Valle d'Aosta - Oggetto del Consiglio n. 647 del 22 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 647 del 22 maggio 2019 - Resoconto
OGGETTO N. 647/XV - Approvazione per l'anno 2018 del
rendiconto della gestione, del piano degli indicatori e del
bilancio consolidato del Consiglio regionale della Valle d'Aosta.
Approvazione della relazione per l'anno 2018 sull'attività del
Comitato regionale per le comunicazioni (Co.Re.Com.).
Rini (Présidente)
-
Point n° 75 à l'ordre du
jour.
Colleghi, procedo alla relazione, poi vi sarà ovviamente
un'unica discussione ed infine si passerà alla votazione dei due
atti.
Il rendiconto della gestione per l'anno 2018 rileva il corretto
utilizzo delle risorse messe a disposizione per il regolare
svolgimento delle attività del Consiglio regionale della Valle
d'Aosta e dei suoi organismi incardinati. Il rendiconto di gestione
per l'anno 2018 è stato redatto secondo i principi
dell'armonizzazione contabile sanciti dal decreto legislativo n.
118/2011, suddividendo le entrate in titoli e tipologie e le uscite
in missioni, programmi e titoli. La gestione contabile è stata
effettuata contestualmente nel modo finanziario e in quello
economico patrimoniale.
Il totale delle entrate 2018, al netto delle partite di giro e
dell'avanzo 2017, ammonta ad euro 10.098.029,81. L'assegnazione a
carico del bilancio regionale in favore del Consiglio ammonta ad
euro 9.800.000,00. Euro 9.505.800,00 sono stati destinati alla
copertura delle spese correnti, mentre euro 294.200,00 alla
copertura delle spese in conto capitale. Il totale delle spese
2018, al netto delle partite di giro e dell'avanzo 2017, ammonta ad
euro 8.793.516,21.
Al termine del 2018 si rileva un avanzo di amministrazione che
ammonta, come evidenziato nell'allegato a) al rendiconto "Prospetto
dimostrativo del risultato di amministrazione - esercizio 2018",
complessivamente ad euro 1.309.037,04 derivanti da euro
1.838.425,87 di fondo cassa al 31 di dicembre 2018 cui si sommano
euro 70.918, 64 di residui attivi, detratti euro 600.307,47 di
residui passivi. Tale avanzo viene detratto di euro 200.000,00 per
accantonamento in previsione delle erogazioni future delle
indennità di fine mandato a favore dei Consiglieri regionali
uscenti, restituito alla Regione autonoma Valle d'Aosta come
previsto dall'articolo 15 del Regolamento interno di contabilità
del Consiglio regionale.
Contestualmente al rendiconto della gestione 2018 vengono
approvati il piano degli indicatori, il bilancio consolidato tra il
Consiglio regionale e l'Istituto per il sistema previdenziale dei
Consiglieri regionali e la relazione sull'attività del Comitato
regionale per le comunicazioni (Co.Re.Com.).
Possiamo aprire la discussione generale. Ci sono richieste di
intervento? Possiamo passare alla votazione dei due atti, colleghi?
Allora passiamo all'approvazione del punto n. 75, quindi
all'approvazione del rendiconto della gestione. La votazione è
aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti e Vesan)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK