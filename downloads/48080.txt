Consiglio Regionale della Valle d'Aosta - Oggetto del Consiglio n. 4221 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4221 del 19 dicembre 2024 - Resoconto
OGGETTO N. 4221/XVI - Interrogazione: "Azioni intraprese per
rispondere alle criticità evidenziate dalla Corte dei conti in
merito al sistema dei controlli interni".
Bertin (Presidente)
- Punto numero 7. Risponde il
Presidente della Regione.
Testolin (UV)
- La collega chiede se sono state
individuate le strutture dirigenziali esposte al rischio di
corruzione per le quali si prevede un obbligo di rotazione
periodica.
In merito a questa domanda, comunichiamo che nel corso del 2024
è stato effettuato il censimento dei procedimenti maggiormente
esposti a rischio di corruzione secondo quanto risultante dalla
mappatura contenuta nella sezione anticorruzione del PIAO
2024-2026. Tale mappatura ha evidenziato 86 procedimenti
qualificati ad alto rischio di corruzione, distribuiti tra i 16
dipartimenti dell'Amministrazione regionale. Proprio sulla base di
tale censimento, sempre in corso d'anno, è stata implementata la
formazione in materia di antiriciclaggio destinata ai dirigenti e
ai funzionari che gestiscono i procedimenti attenzionati. Durante
il prossimo anno ha anche tenuto conto della revisione
organizzativa che risulta dalla riforma della legge regionale 22
del 2010. Occorrerà quindi dotarsi di una regolamentazione
riguardante la rotazione degli incarichi dirigenziali di PPR,
tenendo però in giusta considerazione le esigenze di continuità, di
efficacia e di buon andamento dell'Amministrazione, di garanzia
delle qualità delle competenze professionali necessarie sui singoli
posti.
Al punto due vengono chieste le azioni intraprese per rispondere
alle criticità evidenziate dalla Corte dei conti: si evidenzia
innanzitutto come gli interventi necessari per recepire i rilievi
formulati dalla sezione della Corte dei conti richiamati
nell'iniziativa in esame, diretti a rendere il sistema dei
controlli interni più performante, sono inscindibilmente collegati
a determinazioni strategiche che dovranno essere assunte con
l'avvio della prossima Legislatura, tenendo conto di aspetti di
sostenibilità organizzativa, allocazione di competenze e
assegnazioni di risorse umane e finanziarie-tecnologiche.
Un supporto di carattere tecnico per l'assunzione delle predette
determinazioni potrà sicuramente essere offerto dalle risultanze
del cosiddetto cantiere di innovazione sui controlli avviato
nell'ambito del progetto di ricerca per l'adeguamento del modello
organizzativo della Regione Valle d'Aosta, che ha recentemente
concluso la propria attività formulando delle proposte operative
indirizzate alla realizzazione del sistema regionale integrato dei
controlli interni.
Secondo le previsioni, nel 2025 saranno predisposti gli atti e
gli studi necessari a definire il sistema integrato di controlli
che, a partire dal 2026, andrà a regime. Per favorire l'attuazione
di tale piano, si segnala inoltre che nell'ambito dell'
iter
per la definizione degli obiettivi dirigenziali 2025 è stata
proposta una linea guida integrativa del programma di Legislatura,
finalizzata all'innovazione organizzativa. Con riferimento alla più
specifica tematica della gestione dei conflitti di interesse, si
precisa come tale tematica sia stata oggetto di approfondimento per
quanto attiene innanzitutto alle procedure di conferimento degli
incarichi in attuazione del decreto legislativo 39/2013.
A tal proposito, nel mese di novembre 2023 è stata trasmessa
alle strutture dirigenziali una comunicazione contenente delle
indicazioni per effettuare i controlli di spettanza per
l'individuazione dei soggetti tenuti a effettuare i controlli circa
le modalità con cui condurre le verifiche e le azioni da porre in
essere nel caso di dichiarazioni non veritiere. Tale tematica è
peraltro stata trattata anche con riferimento alla gestione delle
procedure di concessione e affidamento dei contratti pubblici di
lavoro, servizi e forniture, compresi gli appalti relativi ai
progetti finanziati a valere sulle risorse del PNRR e del PNC.
Anche in questo caso, nel dicembre del 2022 e nel marzo 2023
sono state sensibilizzate le strutture dirigenziali sulla puntuale
applicazione della normativa attraverso la diffusione di istruzioni
operative volte a stabilire regole procedurali omogenee, anche
grazie alla disposizione di modulistica utile al rilascio delle
dichiarazioni attestanti l'assenza di conflitti di interesse nelle
diverse fasi procedimentali.
Nei mesi di ottobre 2023 e di settembre 2024 è stata inoltre
svolta un'attività formativa a ciò dedicata e nel maggio 2024 sono
state elaborate linee guida tematiche per la prevenzione e il
controllo del conflitto di interessi.
Si sottolinea, infine, che nell'allegato B dell'appendice
"rischi corruttivi e trasparenza del PIAO 2025-2027", che sarà
esaminato dalla Giunta regionale entro il prossimo 31 gennaio, sarà
inserito un approfondimento sulla tematica, finalizzato a
inquadrare l'istituto e a fornire supporto per la sua concreta
applicazione.
Presidente
- Per la replica, consigliera Erika
Guichardaz.
Guichardaz E. (PCP)
- Presidente, le chiederei se posso
avere la risposta, che è piuttosto articolata, anche alla luce del
fatto che questa tematica l'abbiamo posta già molto tempo fa,
quando nell'assegnazione delle PPR avevamo notato che le stesse
persone proprio su procedimenti che immaginavamo essere, perché
comunque anche a livello nazionale delle indicazioni rispetto a
quali sono i procedimenti. Sinceramente, il numero di 86 è
piuttosto rilevante, calcolando la macchina organizzativa
regionale.
Abbiamo anche in discussione una prima parte della revisione
della legge 22, magari sarà anche occasione per parlare di questa
tematica all'interno di quelle audizioni. Quindi se può darmi la
risposta in modo che, da qui a quando verrete in audizione sulla
22, possa prepararmi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK