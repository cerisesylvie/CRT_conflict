Consiglio Regionale della Valle d'Aosta - Oggetto del Consiglio n. 1505 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Stoccaggio e smaltimento rifiuti
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1505 del 25 luglio 1995 - Resoconto
SEDUTA POMERIDIANA DEL 26 LUGLIO 1995
OGGETTO N. 1505/X Approvazione del primo piano di finanziamento
a favore dei comuni per l'acquisto di attrezzature per la raccolta
e il trasporto dei rifiuti solidi urbani in applicazione delle
leggi regionali 16 agosto 1982, n. 37 e 16 giugno 1988, n. 44.
Deliberazione Il Consiglio
Vista la legge regionale 16 agosto 1982, n. 37,
Vista la legge regionale 16 giugno 1988, n. 44;
Ravvisata la necessità di approvare il primo piano di
finanziamento ai Comuni per l'erogazione di contributi per
l'acquisto delle attrezzature necessarie alla raccolta e trasporto
dei rifiuti solidi urbani;
Richiamata la propria deliberazione della Giunta regionale n.
4261 del 13 giugno 1986 relativa all'approvazione di indirizzi per
l'elaborazione e la predisposizione di piani comunali concernenti
l'individuazione delle zone di conferimento e di raccolta dei
rifiuti urbani e delle relative modalità;
Considerato che l'apposito gruppo tecnico di lavoro costituito
con D.P.G.R. n. 1597 del 5 novembre 1985 ha esaminato i piani
comunali presentati;
Ritenuto che in base ai rendiconti presentati dai Comuni, può
essere concesso il contributo previsto dalle leggi regionali di cui
sopra per l'acquisto di attrezzature per la raccolta e trasporto
dei rifiuti solidi urbani, pari al 70 percento della spesa ritenuta
ammissibile indicata nei piani comunali stessi, secondo le modalità
di cui all'articolo 2 della legge regionale 16 giugno 1988, n. 44 e
determinato secondo i seguenti criteri, fissati dalla deliberazione
della Giunta regionale n. 2158 del 3 marzo 1989:
a) attrezzature varie (cassonetti per la raccolta di rifiuti
solidi urbani, carta, vetro, metalli, pile, farmaci, batterie): 70
percento della spesa effettivamente sostenuta;
b) chalets e/o nicchie: 70 percento della spesa ritenuta
ammissibile, già sostenuta, appaltata o indicata nei progetti
esecutivi; il contributo riferito a dette opere, rivalutato tenuto
conto degli indici del costo della vita, non sarà comunque
superiore a:
- £ 3.866.370 per le nicchie di tipo A) (valore massimo ammesso
a contributo £. 5.523.390);
- £. 5.155.160 per le nicchie di tipo B) (valore massimo ammesso
a contributo £.7.364.515),
- £. 6.443.950 per gli chalets di tipo A) (valore massimo
ammesso a contributo £. 9.205.645);
- £. 7.732.740 per gli chalets di tipo B) (valore massimo
ammesso a contributo £. 11.046.775);
Richiamate le deliberazioni della Giunta regionale n. 2158 del 3
marzo 1989, n. 4377 del 5 maggio 1989, n. 5755 del 16 giugno 1989,
n. 7109 del 27 luglio 1989, n. 5526 del 8 giugno 1992, n. 10910 del
27 novembre 1992, n. 6520 del 3 agosto 1990, n. 5909 del 21 giugno
1991, n. 7046 del 7 agosto 1992, n. 10137 del 3 dicembre 1993 e n.
5954 del 22 luglio 1994, concernenti la concessione ai Comuni di un
acconto, pari al 50 percento, sul contributo previsto per
l'acquisto di attrezzature per la raccolta e trasporto dei rifiuti
solidi urbani in applicazione della legge regionale n. 44 del 16
giugno 1988, della spesa ritenuta ammessa;
Visto il parere favorevole rilasciato in assenza del dirigente
incaricato, dal vicedirigente del Servizio Sanità dell'Assessorato
della Sanità ed Assistenza Sociale, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Visto il parere della III Commissione consiliare permanente;
Delibera
1) di approvare ai sensi della legge regionale 16 giugno 1988,
n. 44, il primo piano di finanziamento ai Comuni per l'erogazione
di contributi per l'acquisto delle attrezzature per la raccolta e
il trasporto dei rifiuti solidi urbani così come riportato nelle
tabelle che in allegato formano parte integrante della presente
deliberazione (allegati A e B),
2) di accertare in Lire 95.996.835
(novantacinquemilioninovecento-novantaseimilaottocentotrentacinque)
la somma a carico dei Comuni che hanno percepito sui progetti
presentati acconti risultanti superiori al dovuto, come evidenziato
negli allegati prospetti, da versare al Cassiere regionale,
introitando tale somma al capitolo 9600 della parte Entrate
"Ricupero di somme sulle erogazioni di spese in conto capitale" del
bilancio di previsione della Regione per l'anno 1995;
3) di stabilire che il contributo è concesso ai Comuni nella
misura del 70 percento della spesa di realizzazione dei piani
comunali ritenuta ammissibile, valutata secondo i seguenti
criteri:
a) attrezzature varie (cassonetti per la raccolta di rifiuti
solidi urbani, carta, vetro, metalli, pile, farmaci, batterie): 70
percento della spesa effettivamente sostenuta;
b) chalets e/o nicchie: 70 percento della spesa ritenuta
ammissibile, già sostenuta, appaltata o indicata nei progetti
esecutivi; il contributo riferito a dette opere, rivalutato tenuto
conto degli indici del costo della vita, non sarà comunque
superiore a:
- £ 3.866.370 per le nicchie di tipo A) (valore massimo ammesso
a contributo £. 5.523.390);
- £. 5.155.160 per le nicchie di tipo B) (valore massimo ammesso
a contributo £.7.364.515),
- £. 6.443.950 per gli chalets di tipo A) (valore massimo
ammesso a contributo £. 9.205.645);
- £. 7.732.740 per gli chalets di tipo B) (valore massimo
ammesso a contributo £. 11.046.775);
4) di approvare e liquidare la spesa complessiva di £.
1.856.312.000
(unmiliardottocentocinquantaseimilionitrecentododicimila) imputando
la stessa come segue:
- quanto a £. 410.000.000 (quattrocentodiecimilioni) sul fondo
impegnato con deliberazione della Giunta regionale n. 12401 del 23
dicembre 1991, ex residuo passivo n. 58560, dando atto che,
trattandosi di somma dichiarata perente agli effetti
amministrativi, la stessa è stata riassegnata sul capitolo n. 58560
"Contributi ai Comuni e all'Associazione dei Comuni per acquisto
delle attrezzature necessarie alla raccolta, trasporto e
costituzione delle stazioni per lo smaltimento dei rifiuti solidi
urbani" del bilancio del corrente esercizio finanziario, che
presenta la necessaria disponibilità, con deliberazione della
Giunta regionale n. 5116 del 23 giugno 1995;
- quanto a £. 50.000.000 (cinquantamilioni) sul fondo impegnato
con deliberazione della Giunta regionale n. 11904 del 23 dicembre
1989 ex residuo passivo n. 58560, dando atto che, trattandosi di
somma dichiarata perente agli effetti amministrativi, la stessa è
stata riassegnata sul capitolo n. 58560 "Contributi ai Comuni e
all'Associazione dei Comuni per acquisto delle attrezzature
necessarie alla raccolta, trasporto e costituzione delle stazioni
per lo smaltimento dei rifiuti solidi urbani" del bilancio del
corrente esercizio finanziario, che presenta la necessaria
disponibilità, con deliberazione della Giunta regionale n. 5116 del
23 giugno 1995;
- quanto a £. 1.396.312.000 al residuo passivo 58560 "Contributi
ai Comuni e all'Associazione dei Comuni per acquisto delle
attrezzature necessarie alla raccolta, trasporto e costituzione
delle stazioni per lo smaltimento dei rifiuti solidi urbani" del
bilancio di previsione della Regione per l'anno 1995 (fondo di lire
1.455.317.000 impegnato con deliberazione della Giunta regionale n.
10343 del 16 dicembre 1994), che presenta la necessaria
disponibilità;
5) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
6) di sottoporre la presente deliberazione al controllo della
Commissione di Coordinamento per la Valle d'Aosta, al sensi e per
gli effetti dell'articolo 8 lett. B), del decreto legislativo 22
aprile 1994, n. 320.
Allegati A e B
(...omissis...)
Presidente Qualcuno chiede la parola? Si può passare alla
votazione.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK