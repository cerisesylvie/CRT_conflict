Consiglio Regionale della Valle d'Aosta - Oggetto del Consiglio n. 3360 del 6 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3360 del 6 maggio 1992 - Resoconto
OBJET N° 3360/IX Difficultés de l'entreprise "Trinver" de
Verrès
(Interpellation)
Président
Je donne lecture de l'interpellation en
objet.
Interpellation Ayant appris que l'entreprise "Trinver" de
Verrès se trouve dans une condition d'inquiétante
difficulté;
Considérant la situation occupationnelle générale actuelle de la
Basse Vallée déjà extrêmement difficile;
les soussignés conseillers régionaux du Groupe de l'Union
Valdôtaine
interpellent
l'Assesseur compétent pour connaître:
1) s'il est vrai que la société "Trinver" se trouve dans cette
situation;
2) quelles mesures il a l'intention de prendre pour résoudre ce
problème très important dans notre communauté de la Basse
Vallée.
Président
Le Conseiller Agnesod a demandé de
parler.
Agnesod (UV)
Innanzitutto per dare anche
un'informazione su qual è l'occupazione attuale della "Trinver" di
Verrès. Sono venti dipendenti occupati presso questa azienda
attualmente in cassa integrazione. Esistono gravi preoccupazioni
che entro il 5 luglio - quindi fra due mesi - vada a scadere la
cassaintegrazione e dopo non si sa quale sarà il futuro per queste
persone.
Quindi è necessario capire quali possono essere le prospettive
per questa azienda, capire se esistono delle iniziative che possono
permettere il mantenimento in funzione di questo stabilimento,
mantenendo lo stesso nel settore attuale, cioè nella produzione
della vetreria, anche per garantire alle maestranze che la
professionalità acquisita possa continuare ad essere sfruttata.
Io penso che dobbiamo vedere la possibilità di avere, in questo
momento, degli interlocutori validi che siano in grado di
affrontare questa situazione e prendersi a carico questa azienda di
Verrès.
C'è stata un'osservazione che è venuta fuori in questo periodo,
perché le commesse pubbliche, soprattutto da parte della Regione e
dei comuni, in Valle d'Aosta non sono state indirizzate verso
questa azienda.
Io credo che esista la possibilità concreta di avere un mercato,
sia pur non tanto ampio, ma comunque concretamente in zona, nella
nostra regione. Quindi sarebbe auspicabile, per avere una garanzia
in futuro, nell'eventualità si trovasse una soluzione, sempre in
questo settore, di vedere che gli enti pubblici - Regione e comuni
- trovino il modo di fornirsi presso questa azienda.
Voglio ribadire ancora che la preoccupazione per la
disoccupazione che verrebbe a crearsi con la chiusura dello
stabilimento "Trinver", seppur molto grave in se stessa, sia ancora
maggiore se teniamo conto della complessiva situazione
occupazionale ed industriale in cui questa crisi va ad
inserirsi.
Non esistono, secondo me, o sono troppo aleatorie, le proposte
d'intervento che abbiamo visto presentare in questi mesi e
nell'anno scorso per quanto riguarda il settore occupazionale in
bassa Valle.
Si sono concluse alcune iniziative che erano già state avviate
in anni precedenti, ci sono poi operazioni strane, come quella del
punto su cui dovremo poi discutere successivamente, dello
spostamento da Pont-Saint-Martin a Verrès della "Valdostana
Resine".
A me sembra che qui dovremmo farci carico di una preoccupazione
che esiste, che è reale, di questa situazione di crisi che sta
an-dando avanti sempre di più, perché adesso abbiamo il problema di
250-270 lavoratori in mobilità, ma con la sistemazione di questi
lavoratori ci sono anche i giovani che hanno bisogno di trovare
sistemazione nel mercato del lavoro, ci sono tutte le fasce
marginali, di invalidi, che sono penalizzate oltremodo in questa
situazione.
Questo problema della "Trinver" va ad inserirsi quindi in una
problematica generale di crisi industriale ed occupazionale che
esiste in bassa Valle; va affrontato e va risolto.
Però, secondo me, dobbiamo sottolineare - e questa è l'occasione
- che la situazione occu-pazionale va affrontata complessivamente e
con iniziative nuove.
Presidente
La parola all'Assessore dell'industria,
commercio e artigiananto, Mafrica.
Mafrica (PCI-PDS)
La "Trinver" opera nel settore della
lavorazione e trasformazione del vetro e più in particolare produce
vetri accoppiati per l'edilizia e vetri isolanti
termoacustici.
La società fruisce attualmente della partecipazione azionaria
della Finaosta attuata in gestione ordinaria, partecipazione
azionaria che oggi è pari al 18,6 per cento del capitale sociale,
per 80 milioni. Questa partecipazione era inizialmente di 320
milioni ed è stata ridotta a causa delle perdite subite
dall'azienda.
Il fatturato realizzato nel 1991, con 3.400 milioni, è
all'incirca pari a quello del 1990 e la produzione è aumentata
lievemente, dell'11 per cento rispetto a quella dell'anno prima. Il
risultato operativo è però stato negativo, per circa 233 milioni, e
questo risultato viene aggravato da oneri, fino ad una perdita di
437 milioni.
La vendita del patrimonio immobiliare alla Regione ha consentito
il riequilibrio della situazione finanziaria che, se non ci saranno
risultati sul piano produttivo, può nuovamente deteriorarsi. Questo
perché l'azienda aveva, come punto di forza, un marchio di qualità,
"Cecal", necessario per entrare nel mercato francese e
recentemente, da parte degli importatori francesi, c'è stato il
blocco degli ordini.
Questa è la causa della attuali difficoltà della "Trinver".
Questo ha portato alla cassaintegrazione degli addetti, che a me
risulterebbero essere dodici operai, più un operaio
part-time
, due impiegati più un impiegato
part-time
.
Per le prospettive aziendali l'Amministratore delegato ha messo
in atto una serie di proposte: ricerca di un
partner
adeguato, di un portafoglio ordini e di attività più avanzate,
utili a modificare l'attuale
marketing
del prodotto; ha
proposto l'inserimento in azienda di risorse tecniche e
amministrative che permettano di superare la crisi e di creare un
gruppo informazione per dare più competitività all'azienda; ha
proposto di predisporre quindi un piano che realizzi questi due
punti.
Questo documento avrebbe dovuto essere presentato entro lo
scorso mese di aprile, ma non è ancora pervenuto; è prevista la
convocazione del Consiglio d'amministrazione della società verso la
metà del corrente mese, onde esaminare la situazione dei risultati
dei primi mesi di quest'anno.
La Giunta regionale aveva già espresso parere favorevole per
l'intervento, per un piano di formazione di giovani diplomati e
laureati che entrassero nello
staff
commerciale dell'azienda
- questo sempre che fosse presentato un piano aziendale credibile -
e ha già promosso dei contatti con gruppi operanti nel settore:
un'azienda italiana ed una multinazionale, per scongiurare la crisi
definitiva dell'azienda stessa.
Diciamo che però la realizzazione di questi ingressi è
subordinata a due fattori: alla serietà delle proposte di questi
possibili interlocutori ed anche all'impegno effettivo degli
attuali azionisti. Se ci saranno proposte che daranno prospettiva
all'azienda, sicuramente saranno prese nella dovuta considerazione
e favorite.
Rispetto ai problemi più complessivi dell'occupazione nella
zona, indubbiamente è una zona che ha delle difficoltà; alcuni
interventi sono già stati attuati, altri sono in previsione per
risolvere questi problemi; è chiaro che non possono tutti essere
risolti nell'ambito industriale. L'economia va vista anche nel suo
complesso e sicuramente, nel campo industriale, delle attività sono
in corso di realizzazione ed altre se ne stanno cercando. Occorre
però vedere questo problema nel suo complesso e da questo punto di
vista il 1991 in Valle d'Aosta non ha dato una diminuzione
dell'occupazione; c'è stata una diminuzione dell'occupazione
industriale, ma non dell'occupazione nel suo complesso.
Président
A demandé la parole le Conseiller
Agnesod.
Agnesod (UV)
Io devo ritenermi parzialmente
soddisfatto della risposta data dall'Assessore. Perché
parzialmente? Per il fatto che, secondo me, la presentazione di
questo piano che doveva essere predisposto, come ha detto
l'Assessore, entro il mese di aprile, deve avere una priorità
assoluta.
La Regione e l'Assessorato competente debbono fare in modo che
questo piano venga presentato, che si possa esaminare prima che
arrivi la fine di giugno, perché poi penso che la situazione sia
compromessa definitivamente.
In questo senso credo che debba essere sollecitato l'intervento
dell'Assessorato, per vedere di dare anche un contributo
eventualmente alla ricerca di quote di mercato in questo settore,
per questo tipo di attività specifica, perché credo che ci sia
ancora, in Italia, da acquisire una quota di mercato, uno spazio
che può venire coperto dalla "Trinver". Deve però essere fatta una
ricerca, un'analisi, ma questo in tempi brevi, perché alla fine di
giugno, in pratica, c'è la scadenza definitiva.
Penso che non ci sia altro da aggiungere, soltanto rimane il
discorso di sollecitare che il tutto venga svolto nel più breve
tempo possibile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK