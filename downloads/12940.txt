Consiglio Regionale della Valle d'Aosta - Oggetto del Consiglio n. 3896 del 9 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3896 del 9 novembre 1992 - Resoconto
OGGETTO N. 3896/IX Possibilità di acquisto dell'immobile
denominato "Castello dei Seigneurs de Nus".
(Interpellanza)
Presidente
Do lettura della interpellanza presentata
dai consiglieri Trione e Lanièce:
Interpellanza Il "Castello dei Seigneurs de Nus" è oggetto da
alcuni decenni, di trat-tativa per la compravendita tra i diversi
comproprietari e l'Ammini-strazione regionale.
Da notizie in possesso dei sottoscritti interpellanti tutti i
comproprietari (alcuni dei quali per la verità risultavano fino a
qualche tempo fa particolarmente recalcitranti alla vendita)
avrebbero finalmente manifestato l'intendimento di sottoscrivere il
trasferimento della proprietà alla Regione.
Premesso quanto sopra e ritenuto l'acquisto dell'immobile di
assoluta urgenza per la necessità di interventi manutentivi e di
particolare interesse per l'uso che la collettività potrà
farne.
I sottoscritti consiglieri regionali della Democrazia
Cristiana
Interpellano
la Giunta regionale per conoscere
i suoi intendimenti per la definizione dell'annosa
questione.
Presidente
Ha chiesto di illustrare l'interpellanza il
Vicepresidente Trione, ne ha facoltà.
Trione (DC)
Del "Castello dei Seigneurs de Nus" credo
se ne stia parlando da alcuni decenni, tutti coloro che sono
diventati presidenti di giunta o assessori al turismo sicuramente
hanno trovato sul loro tavolo la questione di questo castello.
Conosco abbastanza bene la questione per poter essere il primo a
dire che purtroppo la cosa non ha potuto essere risolta in questi
anni, proprio perché c'erano delle difficoltà ad identificare le
comproprietà.
Da notizie che mi sono giunte, pare che il fatto della proprietà
possa essere a questo punto definito, quindi si potrebbe in tempi
abbastanza brevi riuscire a trovare una definizione; il che
diventerebbe particolarmente utile in questo momento, perché
purtroppo l'interno del castello, che ancora vanta alcune cose di
un discreto pregio, potrebbe essere recuperato se gli interventi
potessero avvenire in questi tempi particolarmente brevi. Se così
non fosse, verremmo a perdere una parte di patrimonio, che è di
interesse non solo della comunità di Nus ma di tutta la
collettività valdostana.
Presidente
Ha chiesto di parlare l'Assessore al
Turismo, Sport e Beni Culturali Voyat, ne ha facoltà.
Voyat (UV)
Sin dal 1989 era intendimento
dell'Amministrazione regionale acquisire il castello di Nus; sono
sorte delle difficoltà, in quanto il tecnico incaricato a quel
momento dall'Amministrazione regionale aveva fatto una perizia ed
aveva stabilito le quote di proprietà, che poi erano state
contestate dai proprietari. Pertanto, a partire dal 1990 la cosa
era rimasta ferma, in quanto non si riusciva a definire la
proprietà.
Se c'è questa possibilità, e in effetti la cosa mi era già stata
anticipata qualche settimana fa da parte del sindaco e della giunta
che erano venuti per altri problemi, ritengo che l'Amministrazione
regionale, così come già prima, anche oggi voglia acquistare questo
castello, soprattutto perché ormai va peggiorando la sua
situazione.
Si sa che i proprietari non hanno nessuna intenzione di
recuperarlo, visto anche i costi e la futura destinazione, e anche
i lavori di conservazione sono stati fatti dall'Amministrazione
regionale, per cui chiederemo all'ufficio legale che si occupi di
nuovo della questione, per vedere se si riesce a stabilire di chi
sono le varie quote e se c'è la volontà da parte dei proprietari di
venderlo.
Per quanto riguarda la destinazione, non c'è attualmente una
destinazione ben precisa che si voglia dare; questo anche perché
era stato chiesto da parte del Comune se la Regione aveva delle
intenzioni specifiche.
Gli uffici ritengono comunque, visto anche i pregi degli
affreschi che ci sono dentro il castello, di poterlo destinare a
sede eventuale di museo, che potrà essere allestito a livello
comunale oppure a livello regionale. Si ritiene, proprio per un
fatto conservativo, di acquisirlo al più presto e di
restaurarlo.
Presidente
Ha chiesto di parlare il Vicepresidente
Trione, ne ha facoltà.
Trione (DC)
Ringrazio l'Assessore Voyat per la
risposta, mi fa piacere sapere che è ancora vivo l'interesse per
l'acquisto del castello di Nus. Ho premesso che le difficoltà erano
derivate da una difficile definizione delle comproprietà.
Per quanto concerne la destinazione, so che l'Amministrazione
comunale di Nus ha più di una idea in proposito, però ovviamente
diventando l'Amministrazione regionale la proprietaria
dell'immobile, sarà soprattutto insieme a questa che la
destinazione potrà essere definita.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK