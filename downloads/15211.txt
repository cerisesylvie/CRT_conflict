Consiglio Regionale della Valle d'Aosta - Oggetto del Consiglio n. 1732 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 1732 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1732/X Approvazione del progetto, dell'appalto a
licitazione privata e dei finanziamenti dei lavori urgenti di
costruzione di tutte le opere e provviste, occorrenti
all'insediamento della società O.R.E. & L. nello stabilimento
Conner Pheriperals Europe, in Comune di Pont-Saint-Martin.
Deliberazione Il Consiglio
Richiamata la deliberazione di Giunta n. 1955 in data 10 marzo
1995 ratificata dal Consiglio regionale con deliberazione n. 1316
in data 10 maggio 1995 con la quale si autorizzava Conner
Pheriperals Europe S.p.A. a concedere una porzione dello
stabilimento sito in Pont-Saint-Martin, della superficie di circa
900 metri quadrati, condotto ai sensi della convenzione rep. n.
8736 del 19 luglio 1988 e successive modificazioni ed integrazioni,
alla società O.R.E. & L. S.r.l., e l'esecuzione dei lavori di
adeguamento degli immobili per un importo massimo previsto di Lire
800.000.000 (ottocentomilioni);
Preso atto che, il progettista incaricato Dott. Ing. Prospero
Bergamini ha trasmesso il progetto relativo ai lavori urgenti di
costruzione di tutte le opere e provviste, occorrenti
all'insediamento della società O.R.E. & L. nello stabilimento
Conner Pheriperals Europe in Comune di Pont-Saint-Martin, che
prevede una spesa complessiva di Lire 1.400.000.000
(unmiliardoquattrocentomilioni) ed è composto dai seguenti
elaborati:
Opere edili
- Capitolato speciale di appalto
- Computo Metrico Estimativo
-A Capitolato Speciale Tecnico
-A1 Planimetria
-A2 Piante stato attuale
-A3 Pianta piano interrato
-A4 Pianta piano terra
-A5 Piante piano primo
-A6 Prospetti
-A7 Sezione stato attuale
-A8 Sezioni progetto
-A9 Scala ingresso - sezione longitudinale
-A10 Scala ingresso - particolari
-A11 Scala ingresso - demolizioni
-A12 Scala ingresso - sezione trasversale
-A13 Scala ingresso - opere strutturali - carpenterie
scala/ascensore
-A14 Scala ingresso - opere strutturali - armature
scala/ascensore
-A15 Scala ingresso - opere strutturali - carpenterie
sistemazioni esterne
-A16 Scala ingresso - opere strutturali - armature sistemazioni
esterne
-A17 Uscita di sicurezza - Piante e sezioni
-A18 Uscita di sicurezza - Particolari
-A19 Uscita di sicurezza - Partic. scala interna
-A20 Uscita di sicurezza - Partic. scala esterna
-A21 Uscita di sicurezza - opere strutturali
-A22 Pareti mobili
-A23 Pavimento galleggiante
-A24 Controsoffittatura
-A25 Locali piano interrato
-A26 Servizi igienici
-A27 Abaco porte
-A28 Sistemazione esterna
-A29 Pensilina esterna
impianti meccanici:
-M Capitolato Speciale Tecnico
-M1 Planimetria generale - zone d'intervento
-M2 Stato di fatto Aria primaria - piante piani interrato,
terreno, primo
-M3 Stato di fatto Ventilconvettori - piante piani interrato,
terreno, primo
-M4 Stato di fatto Aria comp. idrosanit. Antinc. - piante piani
interrato, terreno, primo
-M5 Canalizzazioni aria primaria - piante piani interrato,
terreno, primo
-M6 Impianto a ventilconvettori - piante piani interrato,
terreno, primo
-M7 Impianti aria comp. idrosanit. Antinc. - piante piani
interrato, terreno, primo
-M8 Schema impianti meccanici e particolari costruttivi
impianti elettronici:
-E Capitolato Speciale Tecnico
-E1 Planimetria generale - zone d'intervento
-E2 Stato di fatto illuminazione - piante piani interrato,
terreno, primo
-E3 Stato di fatto Forza motrice - piante piani interrato,
terreno, primo
-E4 Stato di fatto telefono e trasmissione dati - piante piani
interrato, terreno, primo
-E5 Stato di fatto antintrusione e rivelazione incendi - piante
piani interrato, terreno, primo
-E6 Impianto di illuminazione - piante piani interrato, terreno,
primo
-E7 Impianto di Forza motrice - piante piani interrato, terreno,
primo
-E8 Impianti telefonico, trasmis. dati e citofonico - piante
piani interrato, terreno, primo
-E9 Impianti antintrusione e rivelaz. incendi - piante piani
interrato, terreno, primo
-E10 Schema quadri elettrici e particolari costruttivi.
Rilevata, quindi, una maggiore spesa a carico
dell'Amministrazione regionale di Lire 600.000.000
(seicentomilioni) rispetto all'ammontare previsto, in via di
massima, nella succitata deliberazione n. 1955 in data 10 marzo
1995;
Ravvisata la necessità di procedere all'approvazione ed al
finanziamento del progetto relativo ai lavori urgenti di
costruzione di tutte le opere e provviste, occorrenti
all'insediamento della società O.R.E. & L. nello stabilimento
Conner Pheriperals Europe in Comune di Pont-Saint-Martin,
ammontante a lorde Lire 1.400.000.000
(unmiliardoquattrocentomilioni) così suddivise:
- lavori a base d'asta 1.080.000.000
di cui:
- lavori a corpo 1.014.000.000
- lavori a misura 66.000.000
- IVA 19 percento 205.200.000
- somme a disposizione per imprevisti,
spese tecniche e arrotondamento 114.800.000
Dando atto che per l'espletamento della gara di affidamento dei
lavori di cui sopra, si applicano le disposizioni legislative e
regolamentari vigenti fino alla data di entrata in vigore della
legge 109/94 modificata dalla legge 216/95, come previsto
dall'articolo 1, comma 5 della legge medesima;
Ravvisato, altresì che è opportuno e conveniente, nell'interesse
dell'Amministrazione regionale, appaltare i lavori a licitazione
privata e che, data la particolare natura dei lavori è opportuno
procedere alla loro contabilizzazione parte a corpo e parte a
misura e in economia, prevedendo che si applichi come criterio di
aggiudicazione quello del massimo ribasso sull'elenco dei prezzi
posto a base di gara, ai sensi dell'articolo 21 della legge 109/94
come modificata dalla legge 216/95;
Vista la legge 11 febbraio 1994 n. 109;
Vista la legge 2 giugno 1995 n. 216;
Visto il parere favorevole di legittimità rilasciato
congiuntamente dall'Ingegnere Capo Dirigente del Servizio Opere
Edili e Stradali e l'Ingegnere Capo Dirigente del Servizio Affari
Generali ed Interventi diretti dell'Assessorato dei Lavori
Pubblici, ai sensi dell'articolo 72 della legge regionale n. 3/1956
e successive modificazioni, e del combinato disposto degli articoli
13 - comma 1 - lett. e) e 59 - comma 2 della legge regionale n.
45/1995, sulla presente deliberazione;
Visto il parere della III Commissione consiliare permanente;
Delibera
1) di approvare il progetto dei lavori urgenti di costruzione di
tutte le opere e provviste occorrenti all'insediamento della
società O.R.E. & L. nello stabilimento Conner Pheriperals
Europe in Comune di Pont-Saint-Martin, redatto dal Dott. Ing.
Prospero Bergamini di Aosta ammontante a lorde Lire 1.400.000.000
(unmiliardo
quattrocentomilioni);
2) di approvare, ai sensi delle leggi vigenti, l'appalto dei
lavori di cui si tratta a licitazione privata per un importo a base
d'asta di Lire 1.080.000.000 (unmiliardoottantamilioni) incaricando
l'Assessorato dei Lavori Pubblici di provvedere agli adempimenti
necessari, nonché a diramare alle ditte richiedenti,
successivamente prescelte ai sensi della legge n. 109/94 come
modificata dalla legge 216/95, gli inviti per la gara d'appalto,
stabilendo che si applica come criterio di aggiudicazione dei
lavori a base d'asta suddivisi come nelle premesse quello del
massimo ribasso sull'elenco dei prezzi posto a base di gara, ai
sensi dell'articolo 21 della Legge 109/94 come modificata dalla
legge 216/95, precisando che si provvederà all'aggiudicazione anche
in presenza di una sola offerta purché valida, e stabilendo inoltre
che per la partecipazione all'appalto è richiesta l'iscrizione
all'A.N.C. alla categoria 2 per un importo di Lire 1.500.000.000
per le imprese che intendano presentarsi singolarmente e per
categorie ed importi adeguati per quelle che intendano partecipare
in raggruppamento, dando atto che le parti di opere scorporabili la
cui esecuzione può essere assunta da imprese mandanti iscritte
all'A.N.C. per categoria ed importo corrispondente alle parti
stesse, sono le seguenti, per l'importo a fianco di ciascuna
indicato:
Impianti termici di ventilazione e condizionamento
193.000.000
(categoria 5a)
Impianti elettrici 109.000.000
(categoria 5c)
3) di approvare ed impegnare la spesa complessiva di Lire
1.400.000.000 (unmiliardoquattrocentomilioni) IVA compresa, e di
finanziarla nel modo seguente:
- per Lire 500.000.000 (cinquecentomilioni) mediante impegno ed
imputazione al capitolo 46940 "Spese per l'acquisto, la
costruzione, l'adeguamento e la manutenzione straordinaria di aree
e di immobili da destinare ad interventi nel settore industriale"
del Bilancio di previsione della Regione per l'anno 1995 che
presenta la necessaria disponibilità;
- per Lire 900.000.000 (novecentomilioni) mediante impegno ed
imputazione al capitolo 46940 "Spese per l'acquisto, la
costruzione, l'adeguamento e la manutenzione straordinaria di aree
e di immobili da destinare ad interventi nel settore industriale"
del Bilancio di previsione della Regione per l'anno 1996 che
presenta la necessaria disponibilità;
4) di rinviare a successivo provvedimento deliberativo ogni
determinazione in merito all'utilizzazione della somma a
disposizione dell'Amministrazione, dando atto che parte della somma
potrà essere direttamente utilizzata, senza necessità di
provvedimento specifico da parte della Giunta, per la copertura di
eventuali maggiori oneri conseguenti ad applicazione di aliquota
IVA superiore a quella stabilita;
5) di approvare l'allegato bando di gara redatto secondo le
vigenti disposizioni di legge;
6) di sottoporre la presente delibera al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera f), del decreto legislativo 22
aprile 1994, n. 320.
Bando di licitazione privata
(...omissis...)
Presidente E' aperta la discussione generale. Ha chiesto la
parola il Consigliere Chiarello.
Chiarello (RC) Avevo già anticipato la domanda, la finisco ora.
Volevo sapere dall'Assessore se la società O.R.E. è una partecipata
Conner.
Leggendo la delibera da uomo della strada, come ha detto
Marguerettaz, si dà autorizzazione alla società Conner di cedere un
pezzo di area alla O.R.E. e si dice che le spese per l'adeguamento
delle aree sono 800 milioni; poi ci si accorge che dal progetto
diventano 1,4 miliardi. Allora l'uomo della strada dice: ma se
avevamo stabilito 800 milioni, come mai ora diventano in 2-3 mesi
1,4 miliardi?
Presidente Se nessun altro chiede la parola, dichiaro chiusa la
discussione generale. Ha chiesto la parola l'Assessore
all'industria, commercio e artigianato, Mafrica.
Mafrica (GV-PDS-SV) La società O.R.E. non ha alcun collegamento
con la Conner; tale società era stata inizialmente dislocata presso
la Baltea Disk; con l'ampliamento delle produzioni della Baltea
Disk è stato necessario cercare una soluzione e all'interno dello
stabilimento Conner, su tre piani, erano disponibili 900 metri
quadrati. Questi lavori servono proprio per separare le due
attività sui tre piani e per avere la possibilità di trasportare
con montacarichi le produzioni e il personale all'interno dello
stabilimento Conner. Il tipo di attività è molto interessante,
perché è un'attività di servizio.
Questa società, in pratica, ripara le piastre elettroniche di
tutti i tipi, non produce un prodotto determinato ed adegua man
mano la sua capacità alla riparazione di piastre di diverse
società. Con la sistemazione logistica potrà lavorare al meglio,
perché attualmente lavora in condizioni piuttosto disagiate.
Rispetto ai rapporti fra la Conner e la società stessa, la
Conner oggi concede gli spazi gratuitamente, perché è ancora in
fase di comodato; quando la Conner pagherà l'affitto a partire dal
prossimo anno, la percentuale relativa ai metri quadrati sarà
calcolata di spese per la O.R.E.
Rispetto all'incremento dei costi, mentre il progetto di prima
era una stima di massima, questo è il progetto esecutivo e non
dovrebbe più avere ulteriori variazioni.
Presidente Pongo in votazione la delibera in oggetto.
Presenti: 29
Votanti e favorevoli: 24
Astenuti: 5 (Chiarello, Lanièce, Linty, Marguerettaz e
Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK