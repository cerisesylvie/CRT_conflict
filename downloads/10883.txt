Consiglio Regionale della Valle d'Aosta - Oggetto del Consiglio n. 1876 del 15 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1876 del 15 febbraio 1991 - Resoconto
OGGETTO N. 1876/IX - Disegno di legge: "Spese per la
realizzazione delle opere integrative per il centro di trattamento
delle acque reflue sito in Comune di Arnad - loc. Glair".
Presidente: Il Consigliere Bich ha chiesto la parola per
illustrare il disegno di legge n. 252, iscritto al punto 43
dell’ordine del giorno; ne ha facoltà.
Bich (PSI):
Illustrissimo Presidente ed egregi colleghi,
il disegno di legge n. 252 persegue il fine di colmare una grave
lacuna, nel delicato settore del trattamento delle acque reflue
nell’ambito regionale.
Si tratta di poter disporre, in tempi quanto più possibilmente
ristretti, di un confacente impianto, che smaltisca il liquame ed i
fanghi, oltre che di provenienza civile, anche di risulta da fosse
settiche, fosse ime, impianti di depurazione che non prevedano la
disidratazione dei fanghi, nonché dei liquami a forte
concentrazione organica, provenienti da piccole attività
produttive.
Fino ad oggi, per le operazioni di smaltimento effettuate con
l’ausilio di autoclavi o mezzi specializzati, ci si
è dovuti avvalere di impianti operanti fuori Valle, con notevole
aggravio di costi e di oneri passivi.
Con l’approvazione del disegno di legge n. 252,
sarà invece possibile espletare in Valle d’Aosta, e
precisamente in uno dei due centri di trattamento specializzati,
quanto previsto per queste operazioni. Si tratta
dell’impianto di Arnad, in attività da alcuni anni,
rispondente, insieme a quello di Aosta di prossima apertura, alle
esigenze previste dalla legge 6 agosto 1985 n 61, "Interventi per
la realizzazione del piano regionale di risanamento delle
acque".
E’ necessario quindi ristrutturare
l’intero impianto, sulla base di un nuovo
dimensionamento, compatibile con il processo di ossidazione,
necessario per compiere il trattamento dei liquami conferiti, che,
ripeto, non sarà più solo di natura civile e quindi assoggettato
alle tabelle di depurazione previste dalla legge regionale 24
agosto 1982 n. 59, ma dovrà essere rapportato alla tabella A della
legge 10 maggio 1976 n. 319, la famosa legge Merli e successive
modificazioni.
Sul piano tecnico, si contempla l’inserimento di
un bacino di predenitrificazione (sottrazione di azoto) ed un
ampliamento del bacino di ossidazione e nitrificazione. Si
prevedono inoltre opere integrative e migliorative per la
funzionalità dell’impianto, al fine di adattarlo ai
nuovi interventi, senza pregiudicare la continuità del ciclo
produttivo.
Il progetto si articola in opere civili ed elettromeccaniche e
mi compiaccio, egregi Consiglieri, di poter dare qui di seguito le
caratteristiche generali dell’intervento, ma se mi
esentate dal leggere tutta la descrizione, ve ne sintetizzo le
conclusioni.
I dati di progetto prevedono una portata totale di 940 metri
cubi al giorno e una portata media oraria di 60 metri cubi. Da
questi numeri si evince che questo impianto è di piccole
dimensioni, che può funzionare a pieno regime anche recependo
quanto contemplato dalla relazione.
Presidente:
Ha chiesto la parola
l’Assessore alle Finanze, Lavoyer; ne ha
facoltà.
Lavoyer (ADP):
Gli articoli 2 e 3 del disegno di legge di
cui sopra sono sostituiti dai seguenti:
"Articolo 2
1. L’onere derivante
dall’applicazione della presente legge valutato in
lire 600 milioni, graverà sul capitolo 52520 del bilancio di
previsione della Regione per l’anno 1991.
2. Alla copertura degli oneri di cui al comma 1 si provvede
mediante riduzione di lire 600 milioni dallo stanziamento iscritto
al capitolo 67030 "Fondo globale per il finanziamento di spese di
investimento" a valere sull’accantonamento di cui
all’allegato 8 del bilancio di previsione della
Regione per l’anno 1991 concernente: Interventi di
protezione dell’Ambiente: b: Compattazione
discariche ed incenerimento - rifinanziamento della legge regionale
21 agosto 1990, n. 60, concernente interventi per le discariche di
rifiuti solidi urbani - (area di intervento settoriale - Settore
Sanità - E 2.3.); su detto stanziamento rimane disponibile la
minore somma di lire 400 milioni.
Articolo 3
1. Al bilancio di previsione della Regione per
l’esercizio 1991 sono apportate le seguenti
variazioni in termini di competenza e di cassa:
Parte spesa
Variazioni in diminuzione:
Cap. 67030: "fondo globale per il finanziamento di spese di
investimento"
lire 600 000.000
Variazioni in aumento:
Cap. 52520: "spese per la costruzione di fognature e altre opere
di risanamento igienico degli abitati"
- legge regionale 6 agosto 1965, n. 61
- legge regionale 18 dicembre 1987, n. 105, articolo 7
- legge regionale , n.
lire 600.000.000".
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
D’après ce
qu’on a entendu, les interventions pour modifier
l’installation d’Arnad, vont dans la
direction de permettre aussi aux autres communes
d’utiliser cette structure, mais je crois que le
point le plus important et délicat, est celui qui modifie même la
nature de cet épurateur. Si j’ai bien compris,
l’on passe d’un système aérobie à un
système un peu différent, avec une série de problèmes qui, à mon
avis, devraient être étudiés pour ce qui est des habitations, pour
ce qui est du centre d’Arnad, qui est tout près.
Le débat qu’on est en train de mener pour les
autres centres qui sont analogues, prévoit aussi des structures qui
soient, à même de réduire, sinon d’éliminer, les
conséquences de la présence de l’épurateur,
c’est-à-dire les problèmes d’odeur.
Je ne sais pas si ce thème a été examiné jusqu’au
bout et quel est l’avis de la commune
d’Arnad sur ce changement. Je crois que la chose,
jusqu’à présent, n’a pas été discutée
ou tout de même, n’a pas été posée à
l’attention de l’administration
communale.
Au-delà de la présence possible et de la sensibilisation de la
population concernée, je crois qu’ici, si on veut
vraiment prévoir un épurateur, qui soit à même
d’être géré sans conséquences, il faut prévoir un
investissement qui dépasse largement le chiffre prévu par ce projet
de loi. Je veux soutenir cette thèse car, d’ici
quelque temps, au moment où les travaux seront terminés,
s’il n’y aura pas une intervention
différente face à ce problème, la même question va se reposer. On
terminera les travaux, mais on ne pourra pas démarrer avec le
fonction-nement, car ici d’après ce que
j’ai compris, il n’y a pas
l’intervention la plus importante au-delà du
fonctionnement des structures, c’est-à-dire la
possibilité d’intervenir, comme on fera pour les
autres épurateurs qui ont une installation de ce genre, pour
éliminer les conséquences néfastes de la présence des
épurateurs.
Alors, je voudrais savoir si cette intervention constitue la
première tranche, si on a prévu ou non une deuxième intervention et
quel est l’avis de la commune concernée, par rapport
à ces modifications qui ne sont pas des détails. Elles modifient
entiè-rement le fonctionnement d’un système à
l’autre. Je ne voudrais pas oublier, que cette
modification est la source des conséquences plutôt difficiles à
soutenir, pour ce qui est de la population environ-nante. Par
conséquent, je demanderai d’avoir des
précisions.
Presidente:
Ha chiesto la parola il Consigliere Bich; ne
ha facoltà.
Bich (PSI):
Non vorrei sottrarre spazio al collega
Mostacchi, che in materia di vincoli è estremamente puntiglioso, ma
mi sembra che il problema posto dal Consigliere Rollandin, sia
stato affrontato anche in altri centri di depurazione ed in
particolare nella linea di depurazione prevista nel centro di
Pollein.
Tale problematica è stata affrontata, sia pure molto
superficialmente, in sede di commissione e penso che possa essere
superata mediante opere di copertura del bacino di ossidazione e
nitrificazione, che è quello che crea più...
(...Interruzione del Consigliere Rollandin...)
... Visto che è la linea passante dalla prede-nitrificazione al
successivo bacino di ossidazione e nitrificazione da originare gli
odori, io credo che il problema possa essere eliminato in questo
modo.
Adesso non so se sia il caso di riportare il disegno di legge in
commissione oppure se la Giunta sia in grado di assumere
immediatamente una posizione sulla questione.
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà
Beneforti (DC):
In aggiunta a quanto è stato detto dal
Consigliere relatore Bich, vorrei rispondere a quanto chiesto dal
Consigliere Rollandin dicendo che la spesa prevista da questo
disegno di legge interessa la realizzazione di tutto il
progetto.
Nel corso di un incontro che abbiamo avuto con
l’amministrazione comunale di Arnad e con
l’Iseco, abbiamo esaminato anche questo aspetto,
tant’è che le nuove tecnologie, cui il progetto
ricorre, prevedono anche l’abbattimento degli odori
di cui parlava il Consigliere Rollandin.
Ritengo che il progetto sia completo e che quegli odori possano
essere eliminati, altrimenti il comune di Arnad non avrebbe neanche
accolto la richiesta di ampliamento del depuratore.
Presidente:
Passiamo all’esame
dell’articolato.
Articolo 1
1. Per la realizzazione delle opere integrative per il centro di
trattamento delle acque reflue sito in comune di Arnad, località
Glair, è autorizzata la spesa di lire 600 milioni per
l’anno 1991.
2. All’adozione dei provvedimenti necessari alla
realizzazione delle opere indicate al comma 1, provvede la Giunta
regionale su proposta dell’Assessorato della Sanità
ed Assistenza Sociale.
Presidente:
Se nessuno chiede la parola, pongo in
votazione l’articolo 1 emendato, testé letto.
Esito della votazione:
Presenti, votanti e favorevoli: 29
Il Consiglio approva
Presidente:
Do lettura dell’articolo
2.
Articolo 2
1. L’onere derivante
dall’applicazione della presente legge, graverà sul
capitolo 29800 del bilancio di previsione della Regione per
l’anno 1990.
2. Alla copertura degli oneri di cui al comma 1, si provvede
mediante riduzione di lire 600 milioni dallo stanziamento iscritto
al capitolo 50150 "Fondo globale per il finanziamento di spese per
ulteriori programmi di sviluppo (spese
d’investimento)" - Settore 2.1.1. - "Finanza locale"
della parte spesa del bilancio di previsione della Regione per
l’anno 1990, a valere sull’apposito
accantonamento previsto all’allegato 8 al bilancio
stesso, fondo "Aumento della spesa di cui alla legge regionale n.
37 e successive modificazioni concernente lo smaltimento dei
rifiuti solidi urbani".
Su detto stanziamento rimane disponibile la minore somma di lire
500.000.
Presidente:
Do lettura dell’emendamento
sostitutivo dell’articolo 2, proposto
dall’Assessore alla Finanze, Lavoyer.
Articolo 2
1. L’onere derivante
dall’applicazione della presente legge valutato in
lire 600 milioni, graverà sul capitolo 52520 del bilancio di
previsione della Regione per l’anno 1991.
2. Alla copertura degli oneri di cui al comma 1, si provvede
mediante riduzione di lire 600 milioni dallo stanziamento iscritto
al capitolo 67030 "Fondo globale per il finanziamento di spese
d’investimento", a valere
sull’accantonamento di cui
all’allegato 8 del bilancio di previsione della
Regione per l’anno 1991 concernente: Interventi di
protezione dell’Ambiente: b: Compattazione
discariche ed incenerimento - rifinanziamento della legge regionale
21 agosto 1990, n. 60, concernente interventi per le discariche di
rifiuti solidi urbani - (area di intervento settoriale - Settore
Sanità - E 2.3.); su detto stanziamento rimane disponibile la
minore somma di lire 400 milioni.
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 30
Il Consiglio approva all’unanimità
Presidente:
Do lettura dell’articolo
3.
Articolo 3
1. Al bilancio di previsione della Regione per
l’esercizio 1990 sono apportate le seguenti
variazioni:
Parte spesa
Variazioni in diminuzione:
Cap. 50150: "fondo globale per il finanziamento di ulteriori
programmi di sviluppo (spese d'investimento")
lire 600.000.000
Variazioni in aumento:
Cap. 29800: "spese per la costruzione di fognature ed altre
opere di risanamento igienico degli abitati"
- legge regionale 6 agosto 19485, n. 61
- legge regionale 18 dicembre 1987, n. 105, articolo 7
lire 600.000.000
Presidente:
Do lettura dell’emendamento
sostitutivo dell’articolo 3 proposto
dall’Assessore alle Finanze, Lavoyer.
Articolo 3
1. Al bilancio di previsione della Regione per
l’esercizio 1991 sono apportate le seguenti
variazioni in termini di competenza e di cassa:
Parte spesa
Variazioni in diminuzione:
Cap. 67030: "fondo globale per il finanziamento di spese
d’investimento"
lire 600.000.000
Variazioni in aumento:
Cap. 52520: "spese per la costruzione di fognature ed altre
opere di risanamento igienico degli abitati"
- legge regionale 6 agosto 1965, n. 61
- legge regionale 18 dicembre 1987, n. 105, articolo 7
- legge regionale , n.
lire 600.000.000.
Presidente:
Se nessuno chiede la parola, pongo in
votazione l’emendamento sostitutivo testé letto.
Esito della votazione:
Presenti, votanti e favorevoli: 30
Il Consiglio approva all’unanimità
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
Compte tenu des remarques
qu’on a présentées et au sujet des quelles on
n’a pas eu des assurances, on
s’abstiendra.
Presidente:
Ha chiesto la parola
l’Assessore alle Finanze, Lavoyer; ne ha
facoltà.
Lavoyer (ADP):
Nella lettura degli emendamenti, mi è
sfuggita, alla fine del primo comma dell’articolo 1,
la sostituzione dell’anno 1990 con il 1991. Non so
se devo far distribuire questo emendamento.
Presidente:
Quella sostituzione l’avevo
già considerata d’autorità.
Lavoyer (ADP):
Si tratta solo di una precisazione.
Presidente:
Prendiamo atto della precisazione, cui
abbiamo provveduto d’ufficio, anche perché, tenuto
conto della formulazione dell’emendamento, era da
ritenersi implicita.
Se nessuno chiede la parola, invito il Consiglio a pronunciarsi
sul complesso della legge.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e
Voyat).
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK