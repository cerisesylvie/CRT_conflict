Consiglio Regionale della Valle d'Aosta - Oggetto del Consiglio n. 980 del 13 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 980 del 13 gennaio 2010 - Resoconto
OGGETTO N. 980/XIII - Disegno di legge: "Disposizioni urgenti
in materia di scadenza temporale di vita tecnica delle sciovie a
fune alta e delle funivie bifune".
Articolo 1
(Rinvio condizionato della scadenza di fine vita tecnica
delle sciovie a fune alta)
1. Nelle more della revisione della normativa statale vigente
in materia di esercizio degli impianti a fune, le sciovie a fune
alta che giungono alla scadenza di fine vita tecnica entro il 3
gennaio 2010 per le quali è stata presentata, secondo quanto
previsto dal capo II della legge regionale 18 aprile 2008, n. 20
(Disposizioni in materia di concessione e costruzione di linee
funiviarie in servizio pubblico per trasporto di persone o di
persone e cose), una domanda di concessione sulla medesima linea
per l'impianto sostitutivo, e che non abbiano già beneficiato di
analoghe proroghe, possono proseguire l'esercizio per non oltre un
anno rispetto alle scadenze temporali fissate nel paragrafo 3 delle
norme regolamentari annesse al decreto del Ministro dei trasporti 2
gennaio 1985 (Norme regolamentari in materia di varianti
costruttive, di adeguamenti tecnici e di revisioni periodiche per i
servizi di pubblico trasporto effettuati con impianti funicolari
aerei e terrestri), in conformità a quanto previsto dal paragrafo 4
delle citate norme regolamentari e a condizione che siano
rispettate le prescrizioni stabilite dal direttore di esercizio e
approvate dalla struttura regionale competente in materia di
impianti a fune, a garanzia della sicurezza degli impianti.
Articolo 2
(Abrogazione)
1. La legge regionale 23 dicembre 2008, n. 31 (Disposizioni
sulle scadenze delle sciovie a fune alta), è abrogata.
Articolo 3
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président -
La parole au rapporteur, le Conseiller
Bieler.
Bieler (UV) -
Grazie, Presidente. A livello statale è in
corso una profonda revisione della disciplina attualmente vigente
in materia di esercizio degli impianti a fune, che comporterà
l'emanazione di un nuovo decreto ministeriale concernente, tra
l'altro, nuovi termini per le scadenze di vita tecnica degli
impianti, in sostituzione del decreto del Ministro dei trasporti
del 2 gennaio 1985 (Norme regolamentari in materia di varianti
costruttive, di adeguamenti tecnici e di revisioni periodiche per i
servizi di pubblico trasporto effettuati con impianti funicolari
aerei e terrestri). Nelle more dell'emanazione del nuovo decreto e
considerato che le scadenze temporali potrebbero riguardare anche
gli impianti esistenti, tenuto conto che su alcune linee è stata
già presentata la domanda di concessione per l'impianto
sostitutivo, con l'articolo 1 del presente disegno di legge si
rinvia di un anno la scadenza temporale di vita tecnica attualmente
prevista per gli impianti non aerei. Al fine del mantenimento del
livello di sicurezza degli impianti è previsto all'articolo 1 che
siano effettuate alcune operazioni di controllo, previste delle
citate norme regolamentari, e che si ottemperi ad ogni altra
prescrizione stabilita dal direttore di esercizio ed approvata
dalla struttura regionale competente in materia di impianti a
fune.
L'emendamento presentato invece è sostitutivo dell'articolo 51
della legge n. 21/2003, attualmente vigente. Permette di spostare
più avanti la data di fine vita tecnica delle funivie bifune in
scadenza, già posticipata di 3 anni dal citato articolo di legge.
In particolare questo articolo permette alle funivie del Monte
Bianco (l'articolo riguarda solamente il primo e il secondo tronco)
di esercire sino al completamento della costruzione delle nuove
funivie, ritardata dai problemi geologici, amministrativi e di
aggiudicazione dell'appalto. Risulta quindi necessario, per
mantenere la continuità dell'esercizio, lo spostamento delle date
di scadenza. Ciò sarà possibile se verranno eseguite attività di
sostituzione, controllo e verifica che permettano il mantenimento
del livello di sicurezza degli impianti, in armonia con i principi
di cui alle norme nazionali in materia di varianti costruttive, di
adeguamenti tecnici e di revisioni periodiche per i servizi di
pubblico trasporto effettuati con impianti funicolari aerei e
terrestri. Grazie.
Président -
J'ouvre la discussion générale.
La parole au Conseiller Rigo.
Rigo (PD) -
Grazie, Presidente. Il voto del nostro gruppo
sarà favorevole, non può che essere così. Ne approfitto però per
fare alcune osservazioni, tre, in merito al disegno di legge alla
nostra attenzione. Come hanno ricordato i relatori, già alla fine
del 2008 il Consiglio regionale è stato chiamato a discutere e ad
approvare un disegno di legge concernente le disposizioni sulle
scadenze delle sciovie a fune alta. Anche allora l'articolato
prevedeva che (leggo):
"nelle more della revisione della
normativa statale vigente in materia di esercizio degli impianti a
fune, le sciovie a fune alta che giungono alla scadenza del periodo
previsto per la revisione generale o della vita tecnica entro il 31
dicembre 2008 e che non abbiano già beneficiato di analoghe
proroghe possono proseguire l'esercizio per non oltre un anno
rispetto alle scadenze temporali fissate"
. Nella relazione
accompagnatrice veniva evidenziato che la profonda revisione della
normativa statale, come detto nella relazione oggi, avrebbe
comportato l'emanazione, presumibilmente nel corso dell'anno 2009,
di un nuovo decreto ministeriale in sostituzione di quello del 2
gennaio 1985. A parer nostro, anche il provvedimento legislativo,
proposto dalla Giunta regionale il 18 novembre 2008, non era
tempestivo rispetto alla scadenza fissata al 31 dicembre di
quell'anno. Infatti il Consiglio approvò il disegno di legge il 17
dicembre che entrò in vigore solo il 14 gennaio 2009: il giorno
successivo a quello della pubblicazione nel bollettino ufficiale
della Regione. Oggi, purtroppo, dobbiamo registrare nuovamente un
ritardo fra la scadenza temporale di fine vita tecnica di un
impianto - di conseguenza credo la sospensione del servizio reso -
e la possibilità, attraverso la proroga di un anno, di riprendere
l'attività dell'esercizio di trasporto di persone.
La scadenza di fine vita tecnica stabilita come recita il
disegno di legge:
"entro il 3 gennaio 2010"
, successivamente
prolungata dal Servizio regionale infrastrutture funiviarie al 10
gennaio, come abbiamo appreso attraverso una
e-mail
,
comporterà che da lunedì 11 gennaio fino al giorno successivo a
quello della pubblicazione del bollettino ufficiale della Regione,
presumibilmente 15-20 giorni dall'approvazione consiliare, la
sciovia a fune alta non potrà svolgere il suo servizio. Sempre
dalla
e-mail
sopra ricordata sappiamo che il Comune, in
autunno, aveva informalmente posto il problema al Dipartimento dei
trasporti, formalizzando poi la richiesta di proroga solo il 23
dicembre 2009. Io faccio riferimento ad una
e-mail
di
corrispondenza fra la Coordinatrice delle commissioni consiliari e
il dott. Pollano, responsabile di questo servizio, di risposta alle
domande poste in commissione dai commissari.
La Giunta regionale nel frattempo, il 4 dicembre 2009, ha
presentato il disegno di legge che oggi è alla nostra attenzione,
allora mi domando: il Comune certo è colpevole di non avere per
tempo richiesto ufficialmente alla Regione la proroga, ma se la
Giunta autonomamente ha potuto approvare il provvedimento il 4
dicembre, prima cioè della richiesta ufficiale del Comune - lo
ricordo il 23 dicembre - non poteva l'Assessorato competente
intervenire con più tempestività e scongiurare così l'inesercizio
dell'impianto a fune? Responsabilità certo del concessionario, che
non ha svolto con diligenza il suo compito, ma credo anche
disattenzione della struttura regionale competente che, fra
l'altro, conosceva la situazione, anche perché, come prescrive il
disegno di legge, le sciovie a fune alta, per ottenere la proroga
di un anno della scadenza, devono aver presentato alla struttura
competente la domanda di concessione sulla medesima linea per
l'impianto sostitutivo; quindi ritardo che, a parer nostro, non è
giustificabile.
Oggi, come sappiamo, la pubblica amministrazione ha tutti gli
strumenti tecnici e amministrativi e quindi di conoscenza per
intervenire con tempestività laddove, come in questo caso, semplici
provvedimenti amministrativi possono risolvere situazioni
problematiche. Mi chiedevo ancora in commissione - e me lo ponevo
come riflessione in questi giorni esaminando la documentazione
consiliare, in attesa del decreto ministeriale che tarda ad
arrivare -: non era preferibile predisporre un disegno di legge che
guardasse al di là dell'oggi, quindi del 31 dicembre 2010, e
potesse così far giustizia delle difficoltà che potrebbero arrivare
da qui a qualche anno rispetto ad un decreto che non arriva? Mi
sembra che l'emendamento presentato oggi dall'Assessore competente
vada in quella direzione: risolvere problemi, come in questo caso,
con un maggiore coordinamento in modo da superarli tempestivamente!
Questa era la seconda osservazione.
La terza osservazione riguarda gli avvenimenti che sono successi
in questi giorni in montagna e anche uno ancora oggi che ho appreso
dalla stampa, problemi certo di ben altra natura: mi riferisco agli
episodi spiacevoli di Crevacol e di Champoluc, due situazioni che
sono state affrontate e risolte. L'episodio di Crevacol ha
dimostrato la validità delle procedure e la formazione degli
operatori, capaci di far fronte alle emergenze. Ma consentitemi una
considerazione relativa all'altra emergenza, quella di Champoluc,
dovuta non al maltempo, ma ad un invito inascoltato lanciato dagli
impianti del Monterosa Ski:
"Maltempo in arrivo, vi preghiamo di
scendere entro 1 ora"
. Mi sono allora chiesto: è cambiata la
montagna in questi anni? Oggi è più traditrice di ieri? Il clima
non è più quello di una volta, come si dice? No, la montagna credo
non sia cambiata, i suoi comportamenti sono naturali oggi come
ieri. Oggi disponiamo di tecniche più efficaci e sofisticate per
sorvegliare i cambiamenti e credo che allora il vero mutamento è
nostro, delle persone. Adesso in montagna c'è forse più gente di
prima, persone che vanno di corsa e che non accettano neanche i
fenomeni che non dipendono da noi, quelli naturali; niente deve
frapporsi alla voglia di divertirsi, di bruciare in fretta il tempo
libero, pagato e quindi deve essere a disposizione sempre.
Aumentano i beneficiari, ma anche le pretese, spesso in contrasto
con quella che dovrebbe essere la legge di fondo: la sicurezza
prima di tutto. Allora chi ha la responsabilità non deve farsi
guidare dalle lamentele di chi si sente defraudato in quel momento
di un diritto; la prevenzione a volte può creare disagi, lo
sappiamo bene tutti, però mette al riparo la vita: quella
dell'imprudente e quella degli uomini addetti al soccorso. Non si
può sempre far sì che la natura sia al servizio delle nostre
esigenze, figlie molte volte di pretese assurde ed immotivate.
Credo che anche quelle del tempo di libero e di vacanza debbano
essere prese in seria considerazione, da parte nostra che siamo
responsabili politici di questa Valle, ma da parte anche dei
responsabili diretti di queste stazioni. Grazie.
Président -
La parole au Conseiller Giuseppe Cerise.
Cerise G. (VdAV-R) -
Merci, M. le Président. Solamente
per annunciare il nostro voto favorevole a questo disegno di legge,
in quanto trattasi di un provvedimento di natura squisitamente
tecnica. Al di là dell'emendamento che ha l'obiettivo di
posticipare la data di fine vita tecnica della funivia di
Courmayeur in attesa della realizzazione del nuovo impianto, credo
che, come ha ben detto il collega Rigo, questo provvedimento si è
reso necessario in quanto c'è stata un'inadempienza da parte di una
società gestrice di mancanza di rispetto dei termini di scadenza
per la presentazione delle relative procedure. Non voglio
assolutamente fare una colpa a questa società, in quanto trattasi
di piccole società che non hanno una struttura organizzata come
altre, sono gestite quasi a livello di volontariato e gliene
rendiamo merito, però credo che gli uffici competenti
dell'Amministrazione regionale abbiano il quadro della situazione.
Suggerirei di avere uno scadenziario di questi impianti e, qualora
ci sia un'inadempienza da parte dei gestori, che sia l'ufficio
competente a sollecitare gli interessati ad attivare quelle
procedure che sono necessarie. Grazie.
Président -
S'il n'y a pas d'autres conseillers qui
souhaitent intervenir, la discussion générale est fermée.
La parole à l'Assesseur au tourisme, aux sports, au commerce et
aux transports, Marguerettaz.
Marguerettaz (UV) -
Grazie, Presidente. Intanto volevo
ringraziare il relatore e la commissione, che hanno voluto
affrontare con celerità e sicuramente con spirito di collaborazione
questa proposta e questo disegno di legge. Ringrazio anche i due
colleghi che sono intervenuti, perché pongono sul tavolo dei temi
che sono assolutamente condivisibili. Volevo rappresentarvi
tuttavia che probabilmente o non vi è stata data l'informazione, o
non c'è stata un'adeguata motivazione, ma nel caso in esame
sicuramente si può immaginare e fare di meglio, ma a discolpa di
coloro che hanno promosso questa proroga sta il fatto che
l'impianto chiede una proroga, ma è una proroga che è funzionale al
suo rifacimento. In realtà, il suo rifacimento avrebbe potuto
essere terminato già quest'anno, quindi la società ha cercato fino
all'ultimo di poter concludere; nel momento in cui ha visto che non
sarebbero riusciti a terminare i lavori, ha fatto la richiesta.
Alla fine quindi ti trovi a metà del guado, nel senso che ti sei
lanciato in un'operazione, quando hai preso atto che quella
operazione non era fisiologicamente fattibile, hai chiesto la
proroga. Questo è un finanziamento che il Comune ha ottenuto
nell'ambito della legge n. 8, quindi ha fatto una procedura con
largo anticipo; accetto ovviamente il ragionamento di avere un
monitoraggio preciso, ma in questo caso c'è una spiegazione che
ritengo corretta.
Président -
Nous passons maintenant à l'examen article
par article. Avant tout on doit voter l'amendement au titre de la
loi. Je donne lecture de l'amendement n° 1 de l'Assesseur
Marguerettaz:
Emendamento
Al titolo, dopo le parole: "sciovie a fune alta" sono
aggiunte le seguenti: "e delle funivie bifune".
Je le soumets au vote:
Conseillers présents et votants: 30
Pour: 30
Le Conseil approuve à l'unanimité.
Président -
Article 1
er
: même résultat.
Il y a l'amendement n° 2 de l'Assesseur Marguerettaz, qui
récite:
Emendamento
Dopo l'articolo 1, è inserito il seguente:
"Articolo 1bis
(Proseguimento dell'esercizio delle funivie bifune in
scadenza di fine vita tecnica)
1. Le funivie bifune che giungono alla scadenza di fine vita
tecnica entro il 31 dicembre 2010, riconosciute dalla Giunta
regionale di interesse regionale e per le quali è prevista la
sostituzione con nuovi impianti, possono proseguire l'esercizio non
oltre il 31 dicembre 2014, al fine di mantenere la continuità della
frequentazione, a condizione che:
a) siano effettuati i controlli, le verifiche e le
sostituzioni stabiliti dal direttore di esercizio e approvati dalla
struttura regionale competente in materia di impianti a fune, al
fine di mantenere un adeguato livello di sicurezza degli impianti
esistenti;
b) per le parti di impianto che superino entro il 31 dicembre
2014 la scadenza di fine vita tecnica o di revisione generale,
devono essere stabilite dal direttore di esercizio e approvate
dalla struttura regionale competente in materia di impianti a fune
particolari attività di controllo, di verifica o di sostituzione,
nel rispetto dei principi di cui al decreto del Ministro dei
trasporti 2 gennaio 1985.
2. Alle medesime condizioni di cui al comma 1, la proroga può
essere accordata per ulteriori tre anni se le necessità di cantiere
lo richiedono e a condizione che siano approvati, dalla struttura
regionale competente in materia di impianti a fune, attività di
controllo, di verifica o di sostituzione, stabilite dal direttore
di esercizio, ai sensi del comma 1, lettere b) e c).".
Amendement n° 2 de l'Assesseur Marguerettaz: même résultat.
Président -
Sur l'article 2 il y a l'amendement n° 3 de
l'Assesseur Marguerettaz, qui récite:
Emendamento
L'articolo 2 è sostituito dal seguente:
"Articolo 2
(Abrogazioni)
1. Sono abrogate le seguenti disposizioni:
a) l'articolo 51 della legge regionale 15 dicembre 2003, n.
21 (Legge finanziaria per gli anni 2004/2006);
b) l'articolo 34 della legge regionale 20 gennaio 2005, n. 1
(Disposizioni per la manutenzione del sistema normativo regionale.
Modificazioni e abrogazioni di leggi e disposizioni
regionali);
c) l'articolo 43 della legge regionale 5 dicembre 2005, n. 31
(Manutenzione, per l'anno 2005, del sistema normativo regionale.
Modificazioni di leggi regionali e altre disposizioni);
d) la legge regionale 23 dicembre 2008, n. 31 (Disposizioni
sulle scadenze delle sciovie a fune alta).".
Amendement n° 3 de l'Assesseur Marguerettaz: même résultat.
Article 3: même résultat.
Je soumets au vote la loi dans son ensemble:
Conseillers présents et votants: 30
Pour: 30
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK