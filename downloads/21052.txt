Consiglio Regionale della Valle d'Aosta - Oggetto del Consiglio n. 1020 del 15 dicembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1020 del 15 dicembre 2004 - Resoconto
OGGETTO N. 1020/XII - Criteri di presentazione di proposte
nell'ambito del piano regionale denominato "Grandi opere".
(Interpellanza)
Interpellanza
Vista la Deliberazione della Giunta regionale n. 3541 dell'11
ottobre 2004 relativa all'elaborazione del Piano regionale delle
cosiddette "Grandi opere";
Evidenziato che con tale Deliberazione si individuano i
soggetti che possono presentare proposte di grandi opere ed il
termine ultimo per far pervenire tali proposte;
Rilevato che, in base a tale Deliberazione, solo gli
Assessorati regionali, i Comuni e le Comunità montane potranno
presentare proposte di grandi opere e si prevede una scadenza molto
ravvicinata per la presentazione dei modelli con le proposte di
intervento (20 gennaio 2005);
Evidenziato che è opportuno allargare il numero dei soggetti
che possono presentare proposte, al fine di non escludere il
concorso propositivo di organismi professionali, centri di ricerca,
agenzie, collettività pubbliche, ecc.;
i sottoscritti Consiglieri regionali
Interpellano
la Giunta regionale per sapere:
1. in che modo si intende operare per garantire un'ampia
partecipazione nella fase di presentazione delle proposte che
dovranno essere selezionate per l'inserimento nel Piano regionale
delle Grandi opere;
2. se non si ritiene opportuno modificare la Deliberazione di
Giunta n. 3541 dell'11 ottobre 2004 in modo da prevedere un numero
più ampio di soggetti abilitati a proporre interventi per il loro
eventuale inserimento nel Piano;
3. se non si ritiene opportuno dare maggiore tempo a tutti i
soggetti abilitati per l'elaborazione e presentazione dei
modelli-tipo delle proposte di intervento.
F.to: Riccarand - Squarzino Secondina
Presidente - La parola al Consigliere Riccarand.
Riccarand (Arc-VA) - Come premessa all'illustrazione di questa
interpellanza, vorrei ribadire il giudizio e la posizione del
nostro gruppo per quanto riguarda la legge regionale sulle
cosiddette "grandi opere". Abbiamo criticato quel provvedimento
legislativo sia per il contesto in cui è stato inserito, cioè
all'interno di una "legge FOSPI" che non c'entrava niente con le
grandi opere, sia per le procedure che sono state previste e che in
alcuni casi prevedono che per le opere inserite in questo elenco
particolare non valgano i pareri, le modalità di autorizzazione che
valgono per altre opere, sia infine per la mancanza di copertura
finanziaria adeguata a quel provvedimento; questo riguarda il
dibattito sulla legge, su cui abbiamo espresso un giudizio
negativo.
Tale interpellanza però riguarda adesso la fase applicativa
della norma, perché siamo comunque entrati in questa fase: la legge
è entrata in vigore e siamo nella fase applicativa e la nostra
attenzione si è concentrata sulla deliberazione di Giunta n.
3541/2004 con cui la Giunta ha stabilito le procedure per arrivare
a definire questo piano regionale delle grandi opere. Vi sono due
aspetti su cui abbiamo ritenuto opportuno presentare
l'interpellanza: il primo riguarda i soggetti che possono
presentare delle proposte, che si riducono agli assessorati
regionali, ai comuni e alle comunità montane in quanto
rappresentanti dei comuni. Questa delimitazione non ci sembra
opportuna, non si capisce per quale motivo, nel momento in cui si
mette mano ad una pianificazione che riguarderà il lungo periodo
per investimenti di grande importanza, non vi possa essere la
possibilità di presentare proposte - siamo a livello di proposte,
che poi saranno valutate da parte della Giunta e del Consiglio - da
parte di altri soggetti. Mi riferisco in particolare alle categorie
economiche, fra cui l'Associazione industriali, i commercianti,
l'Associazione albergatori; perché non possono presentare proposte,
dal momento che all'interno della casistica prevista per queste
opere vi è una gamma vastissima che va dai trasporti alle
infrastrutture dell'energia, ai servizi sanitari, ospedalieri,
sportivi, alle abitazioni, all'industria e all'artigianato, opere
di miglioramento fondiario, quindi agricoltura e forestazione,
turismo, aree sciabili, impianti di risalita, territorio, suolo e
risorse primarie, beni culturali e ambientali? Le tipologie di
opere sono diverse e non si capisce per quale motivo si voglia fare
una griglia di possibili proponenti, escludendo apporti che possono
venire da varie parti della società, anche da centri di ricerca:
penso al "Centro sviluppo", che ha una finalità proprio di
carattere di studio e di proposizione, penso anche all'Università
della Valle d'Aosta, penso ai vari organismi operanti sul
territorio, ad esempio l'Institut agricole, che potrebbero dire:
"vi è una proposta interessante e la portiamo avanti". Questo è il
primo elemento che poniamo: se la Giunta non ritiene opportuno
modificare tale deliberazione, in modo da dare spazio, da
permettere ad un'ampia gamma di soggetti operanti nella società di
essere proponenti, proprio perché venga fuori uno spettro di
proposte sufficientemente valido.
L'altro aspetto riguarda i tempi di presentazione: alla
deliberazione sono allegati dei modelli per presentare tali
domande, modelli che devono essere compilati con una serie di
indicazioni... e i tempi che sono stati previsti sono ristretti,
perché bisogna presentare questa domanda entro il 20 gennaio. Ora,
questo è l'atto di partenza, nel senso che è evidente che una
proposta interessante non presentata entro il 20 gennaio perché non
vi è il soggetto che l'ha proposta, scomparirà per tantissimi anni
dalla possibilità di essere inserita in tale programmazione
strategica. Ci sembra quindi che il fatto di andare in fretta, per
poi avere una griglia troppo stretta su cui selezionare i progetti
che meritano la realizzazione effettiva... ci sembra riduttivo.
Con questa iniziativa vorremmo chiedere se la Giunta non ritiene
opportuno allargare la possibilità di vari soggetti della comunità
valdostana di presentare proposte e se non reputa opportuno di
affidare più tempo per presentare tali proposte. Oltre alle domande
dell'interpellanza vorrei anche chiedere un'informazione aggiuntiva
all'Assessore. Qui gli unici soggetti individuati sono i comuni, le
comunità montane e gli assessorati; è stata data di questa
possibilità - per ora così limitata, che speriamo si possa
allargare - una comunicazione ufficiale ai presidenti di comunità
montana, ai coordinatori degli assessorati affinché essi sapessero
della sua esistenza? È possibile sapere se questa comunicazione è
stata data ufficialmente, gli estremi, la data di un'eventuale
comunicazione? Vorremmo capire come si intende gestire tale fase,
in modo che vi sia un'informazione ampia e non ristretta per poi
ritrovarsi alla presentazione di solo 2 o 3 progetti già
preconfezionati, venendo meno ad una funzione di selezione più
ampia che in questa fase dovrebbe esserci.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Ce n'est pas la première fois que nous abordons ce
problème, d'ailleurs une partie de la réponse a déjà été annoncée
au sein du débat sur le budget. En raison de la nature des travaux
d'intérêt régional majeur visés à la loi régionale n° 21 du 17 août
et des objectifs visés par la réalisation desdits travaux, nous
avons estimé opportun d'établir que les sujets publics désignés par
la délibération du Gouvernement régional n° 3541 du 11 octobre sont
les seuls qui à ce moment sont autorisés à présenter des
propositions d'intervention. En particulier, nous estimons qu'au
cours de cette phase les administrations ainsi désignées
constituent un cadre suffisamment ample pour recueillir des
propositions d'intervention nombreuses et de qualité et destinées à
répondre aux besoins les plus impérieux à l'échelon régional. Ces
interventions seront prises en compte lors de l'élaboration du plan
visé à la loi en question. Par ailleurs, je remarque que la note
d'information approuvée par le Gouvernement régional, et jointe au
modèle de fiche pour la présentation des demandes, prévoit
expressément que d'autres sujets publics et éventuellement privés
puissent prendre part à l'élaboration des propositions, sans
préjudice du fait que ces dernières doivent être présentées par les
sujets autorisés.
L'Exécutif a fixé un délai relativement bref pour la
présentation des propositions d'intervention dans le but de limiter
le temps nécessaire à la collecte des informations et d'appliquer
rapidement la loi. Dans ce même but, les collectivités locales et
les structures régionales avaient été déjà informées au mois d'août
de l'entrée en vigueur de la loi en question et de notre intention
de les consulter en vue de définir les exigences à satisfaire et
les interventions à mettre en œuvre grâce à leur
collaboration; donc non une, mais deux requêtes ont été faites aux
administrations et aussi aux départements de l'Administration
régionale.
Compte tenu de ce que je viens de vous exposer, il n'est pas
nécessaire de modifier la délibération du Gouvernement régional et
ce considérant également que le 2e alinéa de l'article 3 de la loi
susmentionnée établit que le plan des interventions peut être
complété ou modifié et donc qu'il est possible de prévoir pour le
futur d'autres modalités de présentation des propositions.
Presidente - La parola al Consigliere Riccarand.
Riccarand (Arc-VA) - Non siamo soddisfatti della risposta perché
rimane questo "imbuto", nel senso che solo tali soggetti possono
presentare formalmente proposte. L'Assessore ha detto: "altri
soggetti possono attivarsi passando attraverso gli assessorati e i
comuni, quindi attraverso una forma indiretta". Non è una forma
soddisfacente, perché non riusciamo neanche a capire perché si
voglia tenere tale griglia così stretta. Rispetto a questi soggetti
altri, rispetto ai comuni e agli assessorati regionali, però non so
se esiste un'informazione e una comunicazione, cioè sono informati
che vi è questa possibilità? Vi è stata una circolare, una
comunicazione, un comunicato stampa? Vi è qualche possibilità per
cui il "Centro sviluppo", l'Institut agricole, l'Associazione degli
albergatori possono dire: "noi abbiamo un progetto interessante,
vorremmo proporlo"? Non so se lo sanno, se sono informati di tale
opportunità e se possono di conseguenza attivarsi. Chiederemmo che
anche in questo senso venisse data una comunicazione, così come
chiederei di avere copia di tale informativa che è stata data ai
comuni, agli assessorati regionali e alle comunità montane rispetto
alle opportunità di usare questa legge, in modo da capire come si
possono muovere, che tipo di informazione c'è; anche perché in
questo modo possiamo anche sapere dagli amministratori comunali che
tipo di interesse c'è, perché sarebbe negativo che, rispetto a un
momento di pianificazione così importante, non vi fosse una
partecipazione e ci trovassimo di fronte a una griglia ridottissima
di progetti presentati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK