Consiglio Regionale della Valle d'Aosta - Oggetto del Consiglio n. 2885 del 27 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2885 del 27 marzo 2013 - Resoconto
OGGETTO N. 2885/XIII - Interpellanza: "Interventi per evitare
il risarcimento danni da parte dell'Azienda USL per errori
medici".
Président -
Merci. La parole à la collègue Fontana.
Fontana (PD)
- Grazie Presidente.
Appreso dagli organi di informazione come siano in costante
crescita le richieste di risarcimento danni nella sanità pubblica e
privata a causa degli errori chirurgici e medico-diagnostici;
richiamato l'articolo apparso su
La Stampa
, pagina della
Valle d'Aosta, in data 5 marzo 2013, in cui si parla di un
risarcimento deciso unilateralmente ed in via extragiudiziale dalla
Direzione dell'USL rispetto a tre casi di errori medici per evitare
eventuali cause giudiziarie, riconoscendone indirettamente in tal
modo la colpa grave...purtroppo, questi episodi stanno emergendo
sempre di più anche in Valle d'Aosta, rilevando una gestione
amministrativa da parte dell'USL quanto meno superficiale, che,
invece di valorizzare e verificare attentamente l'operato dei suoi
operatori, adotta provvedimenti di spesa che ricadono su tutta la
collettività. Rilevato come nel caso specifico si tratti di una
cifra importante richiesta dalla Corte dei Conti ai sei sanitari
coinvolti (oltre 500 mila euro); ritenuto grave che una direzione
aziendale faccia ricadere su tutti i contribuenti le spese di un
indennizzo, che invece dovrebbe essere coperto o dall'assicurazione
aziendale medesima, o dalle assicurazioni individuali dei singoli
professionisti...non si tratta del primo caso in cui la direzione
aziendale agisce così facilmente in spregio alle più elementari
norme del diritto pubblico; tenuto conto che questi episodi
avvengono tra l'altro in un momento particolarmente delicato per le
spese aziendali - dove sono stati ridotti tutti i capitoli di
spesa, con tagli importanti ai diversi servizi in una logica di
risparmio che spesso mette in difficoltà gli utenti stessi e poi,
quando conviene, si deliberano spese anche consistenti magari non
sempre opportune -, volevamo sapere:
"se era stato
preventivamente informato di questa operazione di "risarcimento"
extragiudiziale approvato dall'USL..."
,
"cosa si intende
fare per evitare che, in futuro, accadano altri episodi simili di
gestione quanto meno "superficiale" dei fondi pubblici"
,
"quanti altri casi di "indagini" della Corte dei Conti sono in
atto nei confronti dell'Azienda Sanitaria Locale"
.
Président
- Merci. La parole au Président Rollandin.
Rollandin (UV)
- Per quanto riguarda la domanda "se c'era
stata una preventiva informazione di questa operazione",
l'Assessorato della sanità non è stato preventivamente informato
dell'operazione, né avrebbe potuto esserlo non essendo previsto su
questo un controllo preventivo della Regione sulla condotta
dell'azienda in relazione alle richieste di danni e colpa.
Questo è un tema, come lei ha sottolineato, molto spinoso,
perché nell'ambito medico c'è un certo fermento su tale tipo di
soluzioni, perché gli interventi, come sappiamo, sono molte volte
molto complessi e l'intervento in giudizio su quello che è l'esito,
purtroppo a volte mortale, è sicuramente uno dei più difficili
obiettivamente da...per cui questo tema è oggi all'attenzione a
livello nazionale con prese di posizione piuttosto forti, perché su
di esso ci sarà una reazione che lei può capire, molti allora
arrivano al punto di dire o che non si può fare, o che non si può
intervenire, piuttosto, come si fa in alcuni casi, di intervenire
sperando di riuscire a risolvere situazioni veramente drammatiche,
per cui obiettivamente ci sono dei casi dove poi all'esito i
parenti o comunque gli interessati capiscono...altri invece che
fanno richiesta, come questi, di danni. Ora, non per così fare un
discrimine, però è una situazione molto molto difficile, su cui a
livello mondiale si sta cercando di mettere un freno anche a queste
richieste di danno, perché altrimenti si rischia di mettere a
repentaglio quello che è un modo di intervenire, che a volte va
oltre il possibile proprio perché c'è gente molto esperta che
tenta, ci sono persone salvate perché hanno avuto la capacità di
intervenire subito e rischiando...ecco questo voglio dirlo, perché
sicuramente è un tema molto delicato, quindi questo è...
Per le altre due tematiche:
"cosa si intende fare per evitare
che accadano altri episodi..."
e
"se non è il caso di
richiamare la Direzione Strategica ad una maggiore professionalità
nell'esercizio delle sue funzioni"
, rispetto a queste domande,
credo che l'obiettivo primario dell'azienda, come lei ha ricordato,
sicuramente sia quello di ridurre al massimo la possibilità che i
pazienti possano subire qualsiasi tipo di danno in conseguenza dei
trattamenti ricevuti dalle strutture sanitarie e in questo senso di
sviluppare negli anni una serie di attività, compresa la creazione
dell'organigramma del Dipartimento funzionale per la gestione del
rischio clinico, quindi c'è questo dipartimento che lo segue, e
della sicurezza del paziente. Per quanto riguarda l'aspetto
assicurativo, le aziende sanitarie, come tutti gli enti pubblici,
rispondono civilmente dei danni promossi dai propri dipendenti,
salvo il caso di colpa grave o dolo, e a tal fine nella quasi
totalità stipulano contratti assicurativi, come ci sono...che
prevedono la presenza della franchigia. L'Azienda USL ha attivato
la procedura di gara alla quale hanno partecipato due compagnie
assicurative, che hanno entrambe presentato offerte che prevedono
la presenza della franchigia così com'è avvenuto nelle quattro gare
precedenti, c'è una continuità. Nel caso specifico l'azienda ha
effettuato la valutazione di competenza e ha ritenuto di procedere
ad una transazione per via extragiudiziale. Al momento non abbiamo
elementi per contestare questa scelta, attendiamo l'esito della
sentenza della Corte dei Conti per poter assumere naturalmente
delle posizioni con cognizione di causa.
Per quanto riguarda l'altro punto:
"quanti altri casi di
"indagini" della Corte dei Conti sono in atto..."
, in
riferimento alla problematica della colpa medica, non risultano in
atto altre indagini rispetto a quelle evidenziate in riferimento a
La Stampa
che lei ricordava, ecco. È sicuramente, come
dicevo, un tema molto molto delicato, a livello preventivo si cerca
di fare di tutto e, come lei può intuire, molto dipende dalla
capacità, dalla professionalità di quelli che sono i medici
interessati. Noi dobbiamo dire che a livello generale la qualità
dei medici responsabili è molto alta, ecco, lo abbiamo come
riferimento dalle ispezioni ufficiali, con la casistica, fatte a
livello ministeriale, lo abbiamo dai ritorni, con persone che sono
in particolare...non dimentichiamo che il nostro ospedale segue
anche il discorso di quelli che sono gli incidenti automobilistici
che avvengono riferiti a persone che non sono residenti in Valle o
dei turisti e che hanno espresso tutti soddisfazione per quello che
è il livello dei medici che di volta in volta intervengono.
Sicuramente poi il caso ci può stare, ecco, non voglio andare
oltre, però credo che a livello generale si cerchi di fare di tutto
proprio per prevenire questa casistica ecco. Grazie.
Président
- Merci. La parole à la collègue Fontana.
Fontana (PD)
- Voglio precisare che questa interpellanza
non vuole entrare nel merito del lavoro dei medici, assolutamente,
non mi sarei mai permessa, anche perché non sono un medico e so le
difficoltà che ci sono e penso che si lavori nella direzione di
salvare delle vite e non di fare dei disastri. Anche in Valle
d'Aosta, purtroppo, dal 2004 ad oggi ci sono state 37 richieste di
risarcimento danni, diciamo che anche noi non è che siamo indenni.
La mia interpellanza andava nella direzione della franchigia di
questi 500 mila euro, che non trovo giusto che bisogna pagarli con
i fondi pubblici: era questa la contestazione...
(interruzione di un consigliere, fuori microfono)
...l'ho capito...questa mi sembra una cosa ingiusta nei
confronti dei cittadini, anche perché, in un momento dove si va a
risparmiare tagliando dei servizi, poi l'azienda decide di pagare
questi soldi; comunque, staremo a vedere l'evolversi...della
Procura su questo tema. Speriamo che in futuro veramente si
valutino attentamente queste problematiche, che non sono da
sottovalutare, anche perché qui ci va la vita dei cittadini e
dobbiamo andare tutto nell'interesse di tutela di tutti i
cittadini, bisogna fare il possibile! Grazie.
Président
- Merci. Point 25 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK