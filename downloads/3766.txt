Consiglio Regionale della Valle d'Aosta - Oggetto del Consiglio n. 16 del 13 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 16 del 13 gennaio 1981 - Resoconto
OGGETTO N. 16/81 - DESIGNAZIONE DEI COMPONENTI ESPERTI IN
MATERIA SANITARIA INTEGRANTI LA COMMISSIONE REGIONALE DI CONTROLLO,
AI SENSI DELL'ARTICOLO 39, SECONDO COMMA, DELLA LEGGE REGIONALE 22
GENNAIO 1980, N. 2. DICHIARAZIONE DI IMMEDIATA ESECUTIVITÀ.
Presidente
- Relatore è l'Assessore alla Sanità e
Assistenza Sociale Rollandin, il quale ha facoltà di svolgere la
relazione.
Rollandin
(UV)
- Non sto a richiamare gli articoli
di legge che prevedono la nomina di questo membro esperto per
integrare la Commissione regionale di Controllo per l'esame degli
atti riguardanti l'attività sanitaria e sociale, che è previsto
dalla legge regionale n. 2 già richiamata.
Nelle sedute riguardanti la materia sanitaria questo membro
integrerà, come ho detto, i componenti dell'attuale Commissione
regionale per sviluppare gli argomenti in oggetto.
La Giunta propone come membro effettivo il Dott. Pastorelli
Ernesto, laureato in Giurisprudenza, Procuratore Legale, dipendente
INPS dal '55 al 31/12/79, dirigente della sede provinciale
dell'INPS di Vercelli dall'1/1/63; Direttore della sede provinciale
di Aosta dell'INPS dall'1/7/72 al 30/6/76; dal '76 al '79 Direttore
della sede regionale dell'INPS di Aosta. In quiescenza
dall'1/1/1980, attualmente esercita in Aosta l'attività di
Procuratore Legale.
Non penso di aver bisogno di altri commenti per illustrare la
figura del Dott. Pastorelli che noi proponiamo come membro esperto,
in quanto già quanto ho detto dà un'idea del suo curriculum e
quindi di quale può essere la competenza di chi dovrebbe integrare
la CO.RE.CO..
Per quanto riguarda il membro supplente, proponiamo Fiorentino
Berard, la cui attività, legata all'Associazione Sindaci ha
dimostrato qual è l'impegno dato in questi ultimi tempi per
affrontare in modo corretto la problematica della riforma, e che
quindi può essere proposto come membro supplente in questa
Commissione.
Presidente
- Signori Consiglieri, è aperta la
discussione.
Ci sono altre proposte? Nessuno chiede la parola? La Presidenza
propone, se non ci sono obiezioni, la votazione al posto come per
la precedente votazione. La scheda che vi sarà distribuita reca
l'indicazione "membri effettivi", e "membri supplenti".
Non ci sono altre proposte?
Ricordo che l'Assessore Rollandin ha proposto quale membro
effettivo il Sig. Pastorelli Ernesto, e quale membro supplente il
Sig. Berard Fiorentino.
Non ci sono obiezioni alla votazione al posto? Faccio
distribuire le schede.
La Presidenza dopo la proclamazione dei risultati chiederà, con
votazione palese, la immediata esecutività di quello che sarà
l'esito della votazione segreta.
Votazione segreta
Esito della votazione:
Consiglieri presenti e votanti: 31
Schede distribuite: 31
Schede votate: 30
Schede bianche: 6
Schede nulle: 1
Maggioranza: 16
Presidente
- Hanno riportato voti:
Pastorelli Ernesto: 21
Berard Fiorentino: 17
Boscardin Antonio: 1
Rollandin Augusto: 3
Vicquery Roberto: 3
Proclamo eletti quali rappresentanti nel CO.RE.CO. per gli
argomenti che riguardano l'U.S.L.: Pastorelli Ernesto come membro
effettivo: Berard Fiorentino come membro supplente.
Presidente
- Colleghi Consiglieri, come la Presidenza Vi
ha annunciato, su richiesta dell'Assessore, il Consiglio è chiamato
a pronunciarsi sulla immediata esecutività delle nomine testè
votate e comunicate.
Metto in approvazione l'immediata esecutività della nomina del
Sig. Pastorelli Ernesto quale membro effettivo e del Sig. Berard
Fiorentino quale membro supplente, ad integrazione del CO.RE.CO.
quando si trattano argomenti concernenti l'U.S.L..
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
- Come convenuto, il Consiglio si riunirà
domani mattina alle ore 9,30 per la prosecuzione dell'o.d.g..
I colleghi dell'Ufficio di Presidenza: Minuzzo, Mappelli,
Peaquin, Dolchi e Faval sono invitati ad essere presenti alle ore
9,15.
La seduta è tolta.
La seduta ha termine alle ore 19,10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK