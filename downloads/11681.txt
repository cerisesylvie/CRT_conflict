Consiglio Regionale della Valle d'Aosta - Oggetto del Consiglio n. 4272 del 10 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4272 del 10 marzo 1993 - Resoconto
OGGETTO N. 4272/IX Applicazione delle nuove norme sulla
composizione delle commissioni giudicatrici dei concorsi
(Interrogazione).
Interrogazione Ricordato che la legge regionale 16 dicembre
1992, n. 60 ha modificato la composizione delle Commissioni
giudicatrici di concorsi banditi dalla Regione;
Rilevato che tale legge prevede che la Giunta regionale
sottoponga all'approvazione del Consiglio gli elenchi contenenti i
nominativi delle persone che possono svolgere le funzioni di
Presidente o di esperto di tali Commissioni;
il sottoscritto Consigliere regionale del Gruppo Verde
Alternativo
Interroga
la Giunta regionale per sapere:
1) quali provvedimenti sono stati assunti per predisporre gli
elenchi citati in premessa;
2) quando tali elenchi saranno portati all'esame del Consiglio
regionale.
F.to: Riccarand.
Presidente
Ha chiesto di parlare il Presidente
della Giunta, ne ha facoltà.
Lanivi (GM)
Solo una precisazione iniziale: nella
interrogazione il Consigliere interrogante ha fatto riferimento
alla legge n. 60/92, penso che si tratti della legge 70/92, quindi
a questa faccio riferimento perché credo che questo sia il
tema.
L'articolo 1 di questa legge prevede la istituzione di elenchi,
fra cui sorteggiare i componenti delle commissioni di concorso, in
particolare, lettera a) - esperti con provata competenza in materia
di pubblica amministrazione, fra cui sorteggiare un componente con
funzioni di presidente; lettera c) - esperti nelle materie oggetto
delle prove di concorso, fra cui sorteggiare due esperti per
ciascun concorso; per posti appartenenti alle qualifiche
dirigenziali e di ottavo livello, qualifiche funzionali, uno degli
esperti dovrà essere scelto fra i docenti o ricercatori
universitari; esperti in lingua francese, cioè comma 2
dell'articolo 1, da cui sorteggiare uno o più componenti per le
prove preliminari in lingua francese.
Per quanto previsto al comma 2 dell'articolo 2, gli elenchi
devono essere sottoposti dalla Giunta all'approvazione del
Consiglio entro il 23 giugno, e qui nascono alcuni problemi,
rispetto ai quali cercherò di dire cosa si sta facendo.
Ai fini della costituzione degli elenchi, in particolare ai fini
della costituzione dell'elenco degli esperti nelle materie in
oggetto delle prove di concorso, si rileva che esso logicamente è
condizionato dalla adozione del regolamento, di cui al comma 1
dell'articolo 2 della legge, che deve fissare tra l'altro le
materie e la prova di esame in quanto non esiste tale disciplina in
nessun atto ufficiale della Regione. Le materie e le prove di esame
sono decise concorso per concorso da ogni singolo bando e non
esiste una indicazione di carattere generale che possa essere
assunta come base per la individuazione delle materie, se non
facendo riferimento ai singoli bandi di concorso.
In considerazione di ciò si ritiene pregiudiziale la
predisposizione del regolamento, da adottarsi anch'esso entro il 23
giugno 1993, in quanto appare poco opportuno fare riferimento ai
singoli bandi e alle materie da essi indicati, per basare su di
essa la procedura di costituzione degli elenchi degli esperti.
Sulla materia del regolamento gli uffici stanno lavorando per
predisporre questo regolamento, tenuto conto che vi deve essere una
fase di contrattazione con la commissione per la
contrattazione.
Tenuto conto delle procedure individuate dal Consiglio
regionale, cioè Giunta e Consiglio regionale, e tenuto conto che
con ogni probabilità questo Consiglio regionale non avrà più di un
mese di vita, penso che l'ultima riunione del Consiglio regionale
dovrà comunque avvenire prima della fine del mese di aprile, vorrei
fare alcune affermazioni.
Per la costituzione di commissioni per concorsi che siano
banditi dopo l'entrata in funzione della legge, comunque si terrà
conto della legge n. 70, che prevede che i membri "politici" non
esistono più.
Pertanto il presidente della commissione ed i membri esperti, in
attesa di poter avere gli elenchi, che potranno essere approvati
dopo che il regolamento sarà messo a posto, ma le cui procedure
sono tali da andare oltre il periodo - quindi i tempi dico subito
che saranno disattesi -, saranno designati dalla Giunta; per quanto
mi concerne annuncio la disponibilità a sentire per la
individuazione del presidente e degli esperti tutti i Capigruppo
consiliari.
Posso dire che gli uffici stanno lavorando e pregherei
eventualmente il Consigliere Riccarand di avere un incontro insieme
a me con gli uffici competenti che ci stanno lavorando, per
prendere conoscenza dei problemi di tipo procedurale che esistono
per l'applicazione puntuale di questa legge. Comunque è intenzione
della Giunta di procedere alla costituzione delle commissioni nel
rispetto dello spirito della legge 70, facendo la designazione
della parte di Giunta per i membri a sorteggio, sentendo tutti i
Capigruppo del Consiglio regionale.
Presidente
Ha chiesto di parlare il Consigliere
Riccarand.
Riccarand (VA)
Sono parzialmente soddisfatto dalla
risposta del Presidente della Giunta, perché la legge stessa
prevede che per i concorsi banditi dopo l'entrata in vigore si
segua questo tipo di criterio. Mi pare che ci sia il rischio di
arrivare alla fine della legislatura, cioè alla fine delle adunanze
del Consiglio, senza aver approvato né il regolamento né gli
elenchi, con una situazione che rischia di protrarsi per molti
mesi.
Quindi la raccomandazione che faccio al Presidente della Giunta
è di accelerare il più possibile i tempi, perché quanto meno il
regolamento possa arrivare in Consiglio in tempo utile per essere
votato all'interno di questa legislatura. Altrimenti la legge
verrebbe rinviata nella sua applicazione concreta sicuramente fino
alla fine di questo anno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK