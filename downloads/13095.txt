Consiglio Regionale della Valle d'Aosta - Oggetto del Consiglio n. 4051 del 16 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4051 del 16 dicembre 1992 - Resoconto
OGGETTO N. 4051/IX Posizione della Regione riguardo alla
prosecuzione dei lavori per il 2° Lotto dell'Autostrada del Monte
Bianco.
(Interpellanza)
Presidente
Do lettura dell'interpellanza presentata dal
Consigliere Milanesio ed iscritta al punto 11 dell'ordine del
giorno.
Interpellanza Premesso che la stragrande maggioranza delle
forze politiche regionali ha manifestato con il voto l'interesse
primario alla realizzazione dell'autostrada del Monte Bianco,
importante infrastruttura viaria, al fine di risolvere il grave
problema dell'eccezionale volume di traffico che assilla ogni
giorno i centri abitati e turistici dell'Alta Valle tra cui il
Comune di Courmayeur, che è il più pregiato sotto il punto di vista
turistico ed ambientale;
Considerato che l'opera, approvata in tutte le sedi regionali e
nazionali, è stata dichiarata "urgente ed indifferibile" ed è
inserita al primo posto tra le priorità individuate dal Piano
Generale dei Trasporti;
Tenuto conto che la legittimità del laborioso procedimento di
autorizzazione del progetto è stata riconosciuta pienamente dal
Consiglio di Stato con sentenza n. 728 del 18 luglio 1990,
decisione recentemente confermata anche dalle Sezioni Unite della
Corte di Cassazione;
Ricordato inoltre che la Regione partecipa al capitale di
rischio della RAV per circa 350 miliardi di lire;
Poiché, a seguito delle reiterate notizie apparse sugli organi
di informazione risulta difficile - anche per un attento lettore
quale ritengo di essere - comprendere quale sia il vero
intendimento della Giunta regionale circa la prosecuzione dei
lavori del 2° tronco Morgex-Entrèves dell'opera;
Tutto ciò premesso, il sottoscritto Consigliere regionale
interpella
il Presidente della Giunta regionale - quale responsabile degli
indirizzi del Governo della Valle d'Aosta - per conoscere la
definitiva ed ufficiale posizione dell'Amministrazione in
proposito.
Presidente
Ha chiesto la parola il Consigliere
Milanesio; ne ha facoltà.
Milanesio (PSI)
La stragrande maggioranza delle forze
politiche regionali ha manifestato più volte con il voto favorevole
in Consiglio regionale l'interesse primario alla realizzazione di
questa autostrada Morgex-Entrèves.
Quest'opera è stata anche approvata in tutte le sedi regionali e
nazionali, è stata dichiarata urgente ed indifferibile ed è
inserita al primo posto tra le priorità individuate dal Piano
generale dei trasporti.
Il Consiglio di Stato si è espresso sulla legittimità del
laborioso procedimento di autorizzazione del progetto con la
sentenza n. 728 del 18 luglio 1990, che è stata recentemente
confermata dalle Sezioni Unite della Corte di Cassazione.
Voglio anche ricordare che la Regione partecipa al capitale di
rischio della RAV per circa 350 miliardi di lire, però a volte è
sembrato che alcuni componenti del governo regionale abbiano fatto
dichiarazioni non perfettamente coincidenti.
Premesso tutto ciò, mi permetto di interpellare il Presidente
della Giunta, quale responsabile degli indirizzi del Governo della
Valle d'Aosta, per conoscere la definitiva ed ufficiale posizione
dell'Amministrazione su questa vicenda.
Presidente
Ha chiesto la parola il Presidente della
Giunta, Lanivi; ne ha facoltà.
Lanivi (GM)
Sarò molto breve e sintetico, come lo è
stato l'interpellante.
La Giunta regionale non può che essere coerente ed obbediente
alle scelte di questo Consiglio regionale: la volontà di proseguire
i lavori per la realizzazione del tronco da Morgex ad Entrèves
rimane inalterata e quindi non vi è nessun dubbio sulla
realizzazione di questa opera.
Presidente
Ha chiesto la parola il Consigliere
Milanesio; ne ha facoltà.
Milanesio (PSI)
Dichiaro la mia piena soddisfazione
per la risposta del Presidente della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK