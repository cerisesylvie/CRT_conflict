Consiglio Regionale della Valle d'Aosta - Oggetto del Consiglio n. 687 del 18 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula
Oggetto del Consiglio n. 687 del 18 maggio 1994 - Resoconto
OGGETTO N. 687/X - Disegno di legge: "Interventi straordinari
per l'esecu­zione di lavori di carattere urgente ed inderogabile e
per il risarcimento di danni causati dall'alluvione del settembre
1993".
Articolo 1 - (Finalità e stanziamenti)
1. Per far fronte ai gravi danni causati dall'alluvione del
set­tembre 1993, sono autorizzati interventi straordinari nei
settori disciplinati dalla legge regionale 31 luglio 1986, n. 37
(Interventi regionali in occasione del verificarsi di eventi
cala­mitosi ed eccezionali avversità atmosferiche).
2. Per gli interventi di cui al comma 1 è autorizzata la spesa
di lire 37.500.000.000, di cui lire 17.500.000.000 a carico
dell'esercizio 1994 e lire 20.000.000.000 a carico dell'esercizio
1995.
3. Gli interventi previsti per il 1994 gravano sui seguenti
capito­li:
a) cap. 37960 - lire 6.500.000.000;
b) cap. 38280 - lire 800.000.000;
c) cap. 51300 - lire 3.400.000.000;
d) cap. 52160 - lire 2.500.000.000;
e) cap. 52180 - lire 2.000.000.000;
f) cap. 37962 (di nuova istituzione) - lire 2.000.000.000;
g) cap. 38856 (di nuova istituzione) - lire 300.000.000.
4. L'iscrizione della spesa autorizzata per il 1995 verrà
disposta con legge di bilancio.
Articolo 2 - (Norma finanziaria)
1. Alla copertura dell'onere derivante dall'applicazione della
presente legge si provvede, per l'anno 1994, mediante utilizzo, per
lire 17.500.000.000, dello stanziamento iscritto al capitolo 69020
del bilancio di previsione della Regione per l'anno 1994 a valere
sull'accantonamento previsto all'allegato n. 8 del bilan­cio per
l'anno in corso (Fondo per i ripristini a seguito della calamità
naturale del settembre 1993 - D.1.1.) e, per l'anno 1995 mediante
utilizzo, per lire 20.000.000.000 dello stanzia­mento iscritto al
capitolo 69020 del bilancio pluriennale della Regione per gli anni
1994/1996, a valere sull'accantonamento previsto all'allegato n. 1
del bilancio stesso (Fondo per i ripri­stini a seguito della
calamità naturale del settembre 1993 - D.1.1.).
Articolo 3 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni in termini di
competenza e di cassa:
a) in diminuzione:
cap. 69020
"Fondo globale per il finanziamento di spese di
investimento"
lire 17.500.000.000;
b) in aumento:
cap. 37960
"Fondo di solidarietà regionale per interventi in occasione del
verificarsi di eventi calamitosi e di eccezionali avversità
atmo­sferiche"
lire 6.000.000.000;
cap. 38280
"Spese per opere di sistemazione idraulico forestale e di difesa
da valanghe"
lire 800.000.000;
cap. 51300
"Spese per opere stradali di interesse regionale"
lire 3.400.000.000;
cap. 52160
"Spese per interventi di regimazione idraulica sui corsi d'acqua
principali"
lire 3.000.000.000;
cap. 52180
"Spese per consolidamento di versanti instabili e sistemazione
di frane relative a zone urbanizzate, nonché per la protezione di
strade"
lire 2 000.000.000;
programma regionale 2.2.1.04
codificazione 2.1.2.3.2.3.12.32.4.25
cap. 37962 (di nuova istituzione)
"Trasferimenti ai comuni per interventi urgenti conseguenti agli
eventi alluvionali dei giorni 23 25 settembre 1993, per la
siste­mazione di acquedotti, fognature ed altre opere di
risanamento igienico degli abitati"
lire 2.000.000.000;
programma regionale 2.2.1.07
codificazione 2.1.2.1.0.3.12.11.4.14
cap. 38856 (di nuova istituzione)
"Spese per interventi urgenti conseguenti agli eventi
alluvionali dei giorni 23 - 25 settembre 1993 a difesa del
patrimonio bo­schivo"
lire 300.000.000.
Articolo 4 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successo a quello della sua
pubblica­zione nel Bollettino ufficiale della Regione.
Presidente -
La parola al Consigliere Perrin
Carlo.
Perrin C. (UV) -
Les pluies exceptionnelles du
mois de septembre 1993
ont causé de gros dégâts
au
territoire de la région ainsi qu'aux oeuvres publiques et aux
propriétés privées.
La Région Autonome Vallée d'Aoste a reçu une contribution de 32
milliards de lires et elle a engagé une dépense de 2 milliards et
447 millions de ses fonds propres; ces sommes ont été employées
pour l'exécution des travaux les plus urgents pour le transfert aux
communes de subventions nécessaires pour réaliser les interventions
de leur compétence et pour les remboursements aux privés des frais
soutenus à la suite des dommages causés par les inondations.
Les financements délibérés ne sont pas suffisants pour la remise
en état de la situation précédente et donc le Gouvernement régional
avec ce projet de loi propose d'utiliser les sommes disponibles sur
le budget de la Région pour 1994 et sur le budget triennal
relativement au 1995 à travers l'utilisation des fonds globaux et
précisément pour 17 milliards et 500 millions et 20 milliards qui
seront utilisés pour rembourser les frais des dommages et pour les
interventions déjà prévues et prêtes à être exécutées.
Dans le détail les dépenses seront ainsi distribuées: 14
milliards pour le remboursement aux privés, 20 milliards et 500
millions pour le remboursement de compétences de l'Administration
régionale, 3 milliards pour le transfert aux communes.
Presidente -
La parola al Consigliere
Chiarello.
Chiarello (RC) -
Volevo solo qualche chiarimento
su questa legge. Non sono po­tuto intervenire all'ultima riunione
di Commissione, ma questi dubbi erano già stati espressi
precedentemente. Volevo capire e sentire dall'Assessore se tra
questi contributi, dati a chi ha subito dei danni dall'alluvione
del settembre 1993, alcuni erano destinati alla ricostruzione di
infrastrutture nella stessa area in cui si trovavano prima
dell'inondazione.
Io volevo capire se c'è stata una valutazione di queste zone e
dei danni subiti. Non sono certo contro il risarcimento dei danni,
ma sono contro alla ricostruzione di strutture negli stessi siti
dove sono state di­strutte dall'alluvione.
Presidente -
La parola al Vicepresidente, Viérin
Marco.
Viérin M. (PpVA)
-
Il sottoscritto, come
aveva già evidenziato durante la riunione della III Commissione,
aveva chiesto all'as­sessore competente chiarimento in merito su
come questi con­tributi venivano distribuiti ai privati, visto che
il disegno di legge prevede per gli stessi un contributo di 6
miliardi e mezzo per il 1994 e di 7 miliardi e mezzo per il
1995.
Per evitare che alcuni privati che hanno fatto domanda di
rimborso danni ab­biano il rimborso nel 1994 e altri nel 1995, già
in Commissione era emersa la volontà di prendersi l'impegno di
trattare tutti allo stesso modo.
Il problema è, visto che la proporzione è più o meno del 45
percento fra la disponibilità del 1994 con quella del 1995, di
prendersi la responsabilità di garantire un anticipo a tutti i
richiedenti e poi un saldo nel 1995. Il mio intervento vo­leva solo
chiedere che ci fosse questo impegno da parte dell'As­sessore.
Presidente -
La parola all'Assessore del bilancio
e delle finanze, Lévêque.
Lévêque (Ass.tec.) -
Io sono il proponente di
questo disegno di legge in quanto è un disegno di legge meramente
di bilancio, è cioè un prelievo dai fondi globali per questa
finalità. La gestione, per quanto attie­ne la valutazione e
l'accertamento dei danni e del mancato guadagno nonché la gestione
della liquidazione dei danni, spetta, ai sensi della legge 37, ai
diversi uffici e assessorati competenti.
Per quanto riguarda la domanda fatta dal Consi­gliere Chiarello
una precisazione va fatta in ordine alla diffe­renza esistente fra
quello che è il rimborso per i danni subiti e l'eventuale impiego
di questo rimborso da parte dei danneggiati per un ripristino o
meno delle attività soggette ad alluvione. In questo caso la legge
n. 37, che è quella a cui si fa riferimento, è una legge che
rimborsa e riconosce danni e mancati guadagni, dopodiché dovrebbero
essere, sono un po' fuori dal mio terreno, le autorità locali, le
autorizzazioni degli enti locali a consentire o meno i rifacimenti.
Si tratterà di esaminare questa cosa volta per volta e neppur in
ambito strettamente regionale.
Per quanto riguarda invece la preoccupazione del Consigliere
Viérin, pur richiamando il fatto che spetta alla gestione dei
di­versi assessorati la liquidazione dei danni che essi stessi
hanno accertato, ritengo condivisibile l'orientamento di procedere
ad un finanziamento a tutti pro quota per il 1994 ed ad un saldo
per il 1995.
Presidente -
Se non ci sono altri interventi
possiamo passare alla votazione dell'articolato. Articolo 1.
Presenti, votanti e favorevoli: 29
Presidente -
Votiamo l'articolo 2.
Presenti, votanti e favorevoli: 29
Presidente -
Votiamo l'articolo 3.
Presenti, votanti e favorevoli: 29
Presidente -
Votiamo l'articolo 4.
Presenti, votanti e favorevoli: 29
Presidente -
Votiamo infine il disegno di legge
nel suo complesso.
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK