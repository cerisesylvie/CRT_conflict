Consiglio Regionale della Valle d'Aosta - Oggetto del Consiglio n. 2730 del 19 dicembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2730 del 19 dicembre 2012 - Resoconto
OGGETTO N. 2730/XIII - Interrogazione a risposta immediata:
"Modalità di attuazione di agevolazioni autostradali a favore dei
soggetti beneficiari".
Interrogazione a risposta immediata
Preso atto delle dichiarazioni del Presidente della Giunta
regionale che nel corso dell'assemblea degli albergatori annunciava
agevolazioni autostradali riservate ai turisti;
Viste le reazioni conseguenti che hanno spinto
successivamente il Presidente a precisare che tali agevolazioni
potrebbero interessare altri soggetti;
Considerato che in precedenti iniziative le risposte del
Presidente in merito evidenziavano quasi una rassegnazione a non
avere competenza ed autorità a riguardo;
Rallegrandosi per il fatto che incomprensibilmente quanto
precedentemente pareva impossibile, pare oggi di più facile
realizzazione;
i sottoscritti Consiglieri regionali
Interrogano
la Giunta regionale per conoscere modalità di attuazione,
tempistica, entità delle agevolazioni annunciate e soggetti
beneficiari.
F.
to
: Cerise - Patrizia Morelli - Bertin -
Chatrian
Président -
La parole au Conseiller Cerise.
Cerise (ALPE)
- Merci Madame la Présidente.
Non è certo la prima volta che in quest'aula si affronta il
problema delle tariffe autostradali. Ogni volta il Presidente ci
metteva al corrente che gli adeguamenti tariffari venivano
approvati con decreto interministeriale a conclusione di lunghi
iter procedurali per l'approvazione, avviata poi con la
sottoscrizione di una nuova convenzione con ANAS da parte di SAV e
RAV e che da queste approvazioni veniva avviato il processo di
verifica di autorizzazione da parte del CIPE e dei Ministeri
infrastrutture e trasporti ed economia. La conclusione era quasi un
atto di rassegnazione: che purtroppo la Regione non aveva
competenza ed autorità in merito. Nei giorni scorsi dagli organi di
stampa locali abbiamo capito dalla dichiarazione rilasciata dal
Presidente all'Assemblea degli albergatori che pare esserci
un'inversione di tendenza in merito a questa problematica.
Dichiarazione che ha provocato qualche reazione, alle quali il
Presidente ha prontamente risposto che lei si era pronunciato in
quel senso parlando ad operatori del settore turistico, ma che il
discorso delle agevolazioni tariffarie doveva interessare anche gli
altri soggetti. Non possiamo che rallegrarci di questo fatto, che
pareva impossibile e che oggi pare di facile attuazione. Siamo a
chiederle cortesemente, Presidente, di conoscere modalità di
attuazione dell'annunciata agevolazione, tempistica, entità e
soggetti beneficiari. Quando ho sentito parlare di un'agevolazione
per i turisti, che su quattro corse due sarebbero state abbonate,
trattasi del 50 percento...non sono certamente contrario ad
agevolazioni che possono promuovere il turismo, che è uno dei
pilastri della nostra economia, ma senza dimenticare chi per
guadagnare la pagnotta per la propria famiglia deve tutti i giorni
percorrere tratti più o meno lunghi di autostrada. Grazie.
Président
- La parole au Président de la Région,
Rollandin.
Rollandin (UV)
- Merci Président.
Ringrazio il collega che mi dà l'opportunità di chiarire
innanzitutto che corrisponde al vero che la decisione finale sulle
possibili agevolazioni rimane comunque dell'ANAS. Noi, come sempre
detto, abbiamo insistito ancora ultimamente con lettere che
chiedevano questa autorizzazione, c'è stata una riunione con il
responsabile del dipartimento, con SAV e RAV per analizzare le
nostre richieste. C'è stata un'apertura sulla possibilità di
addivenire a nuove soluzioni che portino ad un'agevolazione nei
confronti della parte turistica, legata al fine settimana e alle
azioni più prettamente a questo mirate e su questo si sta
approfondendo per poter attivare un sistema che, sempre funzionando
con il
telepass
, possa regolamentare tali interventi. Nel
contempo - è quello che ho detto quando c'era l'assemblea - la
stessa cosa si sta facendo per ampliare il sistema già esistente
per i pendolari, per i quali è possibile attivare il meccanismo per
cui la tariffa è ridotta del 50 percento. Si sta attivando un
sistema, che è allo studio, per dare la possibilità di ricorrere
con lo stesso sistema ad una tratta, cioè per chi è di
Pont-Saint-Martin, o Courmayeur, o delle valli laterali, che ha
come obiettivo Aosta, nel momento in cui ci possa essere, per la
tratta individuata, un trattamento agevolato a livello tariffario.
Questo è stato oggetto di dibattito, seguendo le indicazioni più
volte sollevate da tutti i colleghi, ricordo la Stella Alpina aveva
molto insistito per attivare i meccanismi che andassero in tale
direzione e da parte di tutto il Consiglio viene un'indicazione nel
merito. Oggi andiamo a verificare come poter realizzare questo,
sempre fatta salva l'autorizzazione che poi deve essere definitiva
da parte del Dipartimento ANAS adesso competente, ma su questo c'è
stata un'apertura a considerare tale possibilità che stiamo
verificando tecnicamente.
Président -
La parole au Conseiller Cerise.
Cerise (ALPE)
- Ringrazio il Presidente per la risposta,
non avevamo alcun dubbio che lei aveva delle risorse inesauribili!
Questo ci fa piacere, un po' come
l'ancien Ministre de la
République française à l'intérieur
, quando gli hanno posto la
domanda:
"lei, essendo il Ministro, ha sicuramente dei grandi
problemi"
e lui ha risposto:
"oui, mais j'ai encore plus de
solutions"
. Qua dunque è appropriata la cosa, ci fa piacere, ma
credo che qua si sia ispirato alla
solution paysanne
,
secondo cui tutte le cose vanno in certi periodi, guardando la
luna, lo zodiaco e tutto quelle cose lì, ha intravisto la primavera
del 2013 come un periodo più opportuno per tirare fuori il coniglio
dal cilindro; questo ci ha piacere, perché noi guardiamo gli
obiettivi e non tanto gli altri percorsi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK