Consiglio Regionale della Valle d'Aosta - Oggetto del Consiglio n. 169 del 12 novembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 169 del 12 novembre 2008 - Resoconto
OGGETTO N. 169/XIII - Interrogazione: "Interventi per rendere
accessibile alle persone disabili il Salone del Palazzo
regionale".
Interrogazione
Ricordato che la legge regionale 18 aprile 2008, n. 14
"Sistema integrato di interventi e servizi a favore delle persone
con disabilità", promuove la programmazione di un sistema di
interventi organici per l'estensione effettiva ad ogni persona dei
diritti sociali di cittadinanza;
Ricordato ancora che al Convegno "Sport e disabilità" che si
è svolto sabato 25 ottobre 2008 presso il Salone regionale sono
stati presentati i progetti "Con il gioco vinciamo la disabilità" e
"Scio anch'io";
Sottolineata la partecipazione numerosa di persone disabili e
di atleti della DIS.VAL.A.S.D. (Associazione Sportiva
Dilettantistica Disabili Sportivi Valdostani);
Rammaricati che il Salone del Palazzo regionale non possa a
pieno titolo essere considerato una sala priva di barriere perché
le porte di accesso "impediscono...il raggiungimento della massima
autonomia possibile" (l.r. 14/2008) in quanto le persone disabili
non possono entrare ed uscire autonomamente;
i sottoscritti Consiglieri regionali
Interrogano
l'Assessore competente per sapere se sono in atto interventi
per rendere totalmente fruibile a tutte le persone l'accesso al
Salone del Palazzo regionale.
F.to: Rigo - Donzel
Président
- La parole à l'Assesseur aux ouvrages publics,
à la protection des sols et au logement public, Viérin Marco.
Viérin M. (SA-UdC-VdA)
- L'interrogazione è molto
pertinente ed è anche molto chiara, quindi si evidenzia che per
facilitare l'ingresso al Salone regionale da parte delle persone
disabili o diversamente abili è già stato realizzato un accesso
facilitato nella zona dell'ingresso principale, che può essere
lasciato liberamente fruibile ogni qualvolta venga organizzata una
manifestazione. È altresì vero che ad oggi quasi mai è stato
utilizzato o reso poi concretamente fruibile; tuttavia, nulla vieta
che nell'ambito di lavori inerenti la manutenzione straordinaria
del Palazzo regionale, già in fase di progettazione, e dove sono
già previste anche delle opere volte al miglioramento
dell'accessibilità, si possano chiedere e meglio analizzare anche
opportuni e ulteriori interventi da effettuare sul Salone. Il tutto
per il raggiungimento della massima autonomia possibile, come
previsto dalla legge regionale n. 14/2008 e come auspicato dagli
interroganti. Condividiamo questa necessità di verificare meglio la
situazione e abbiamo già chiesto ai progettisti che hanno
l'incarico di questa progettazione di miglioramento
dell'accessibilità sul Palazzo regionale di guardare anche questo
aspetto.
Président
- La parole au Conseiller Rigo.
Rigo (PD)
- Grazie, Presidente. Due considerazioni... la
prima: come sapete, in una famiglia su quattro vive una persona con
disabilità, per questo è un dovere occuparsi di queste persone e
delle loro famiglie. Il nostro Paese ha fatto molte conquiste negli
ultimi 30 anni, ad esempio nella legislazione per l'eliminazione ed
il superamento delle barriere architettoniche, o ancor di più
nell'integrazione scolastica. Ovviamente restano tanti passi ancora
da fare, non solo per assicurare alle persone disabili una vita
dignitosa, ma anche per garantire loro gli strumenti per costruire
una vita piena, e si può fare superando un modello di
welfare
standardizzato che si applica indistintamente a
tutti, come se non ci fosse differenza fra disabili fisici e
psichici, fra giovani ed anziani. Un'alternativa però è ben
presente nell'innovativa legislazione regionale, la legge n.
14/2008, il sistema integrato di interventi e servizi a favore
della persona con disabilità, ma a testimonianza che niente è
conquistato per sempre, la settimana scorsa il Governo nazionale,
la maggioranza - come avrete certamente letto nei giornali - si
sono dimenticati le persone con disabilità. Nel vituperato "decreto
Gelmini" l'integrazione scolastica delle disabilità non viene
neanche nominata e nel "Brunetta", il "famoso Brunetta", è stato
inserito un emendamento per modificare la legge n. 104 che assicura
ai lavoratori di parenti di disabili il permesso di stare a casa
tre giorni al mese per prendersene cura; legge n. 104 che è un
grande segno di civiltà.
Tornando all'interrogazione e alla risposta, il nostro intento
era quello di segnalare un episodio, perché anche fatti semplici e
quotidiani possono favorire processi e interventi positivi per il
bene comune. Sabato 25 ottobre ho partecipato insieme ad altri
Consiglieri regionali ad un interessante momento formativo e
informativo su sport e disabilità. La presenza numerosa di persone
disabili ha fatto emergere la necessità di modificare le porte di
accesso al Salone, come si chiedeva nell'interrogazione. La ragione
è molto semplice: l'attuale sistema, a parer mio, è mortificante,
perché non consente la piena mobilità autonoma delle persone con
disabilità, costrette per così dire a passare dalla porta di
servizio che gli deve essere appositamente aperta ogni volta, e
allora ho pensato: perché non rendiamo operativo l'articolo 14
della legge regionale sulle azioni positive? Credevo che due porte
ad apertura automatica avrebbero potuto superare quella barriera e
rappresentare un segnale per sollecitare altri soggetti alla
predisposizione di piani per l'eliminazione delle barriere
architettoniche, così come invita a fare la legge regionale.
La proposta, la risposta dell'Assessore, è certamente più
organica e complessa e di questo lo ringrazio; spero - mi auguro -
che questa intenzione possa al più presto vedersi attuata in un
intervento concreto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK