Consiglio Regionale della Valle d'Aosta - Oggetto del Consiglio n. 3547 del 25 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3547 del 25 febbraio 1988 - Resoconto
OGGETTO N. 3547/VIII - RITIRO DELLA MOZIONE CONCERNENTE:
"VISITA AGLI IMPIANTI DELLE CENTRALI NUCLEARI FRANCESI PROSSIME AI
CONFINI REGIONALI".
PRESIDENTE:
Do lettura della mozione in oggetto,
presentata dal Consigliere Sandri:
MOZIONE
RICORDATO
l'atteggiamento unanime di
cautela delle forze
politiche rappresentate in Consiglio regionale verso l'impianto
nucleare "veloce" di Creys-Malville, il cosiddetto Superphénix;
CONSTATATO
che sulla stampa nazionale ed estera
continuano ad essere pubblicati articoli su presunti difetti di
costruzione e sul lievitare dei costi per la riattivazione
dell'impianto;
RITENUTO opportuno verificare sul luogo l'attendibilità delle
notizie e ottenere un quadro dettagliato del livello di sicurezza
attuale e di quello che si verrà a creare se la Centrale fosse di
nuovo avviata;
VALUTATA l'importanza di conoscere la dislocazione, il grado di
sicurezza e le norme di protezione degli impianti nucleari posti a
meno di 250 km dalla nostra Regione.
IL CONSIGLIO REGIONALE
DELLA VALLE D'AOSTA
IMPEGNA
Il Presidente del Consiglio a prendere contatti con l'ENEL e
l'EDF (Electricité de France) perché si possa realizzare una visita
all'impianto di Creys-Malville e alle altre Centrali nucleari
francesi prossime ai confini regionali.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Nel mese di febbraio sono ritornate sulla
stampa numerose notizie sull'impianto nucleare del "Superphoenix"
di Creys-Malville. Considerando che questo impianto, come anche
altri, è molto vicino alla Valle d'Aosta e che è ancora in corso il
dibattito se riattivare la centrale e riprendere la produzione di
energia, mi sembra interessante poter acquisire dei dati precisi
attraverso una visita diretta, sia agli impianti di Creys-Mal
ville, sia ad altri impianti ancora più vicini a noi, da parte del
Consiglio regionale.
Vorrei sottolineare, in particolare, l'importanza di far
presente all'ENEL e all'EDF l'esigenza di informare gli organi
rappresentativi delle popolazioni locali, e quindi anche quelli
della Valle d'Aosta, dei rischi e dei meccanismi di protezione
civile presenti in ognuno degli impianti interessati e delle
precauzioni o delle predisposizioni che possono interessare la
Valle d'Aosta, anche perché la nostra Regione rientra nel cerchio
delle aree circostanti le centrali, che potrebbero essere
interessate direttamente da un eventuale incidente alle
centrali.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Comme le sait M. Sandri,
l'Administration régionale a toujours accordé une attention
particulière à la Centrale de Creys-Malville. J'avais déjà envoyé
des lettres au Ministère compétent, j'ai donné un compte-rendu des
réponses et, suite à cette requête, je me suis renseigné auprès de
l'ENEL, qui a une participation, pour savoir s'il était possible de
faire une visite de ce genre.
D'après ce qu'ils m'ont dit aujourd'hui ce n'est pas possible du
fait que la Centrale fait actuellement l'objet d'une
restructuration.
Si le Conseiller Sandri le juge nécessaire, nous pouvons
néanmoins envoyer une lettre pour connaître leur avis sur une
éventuelle visite de la Centrale.
Je suis disposé à prendre les contacts, mais je vous répète
qu'aujourd'hui la chose est impensable.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Non metto in dubbio - e la mozione non
aveva affatto questa intenzione - l'impegno del Presidente della
Giunta, che, nel merito, è sempre stato corretto.
Mi sembra che il Presidente della Giunta abbia capito - e mi
auguro che l'abbia capita anche qualche altro Consigliere -
l'importanza di mantenere una forte attenzione su questo tema, che,
purtroppo, ci riguarda da vicino.
Prendo atto dell'interessamento che egli ha già avuto. So
benissimo che il nostro Presidente ha una grande memoria e, quindi,
spero che di qui a qualche mese - accettandolo come un augurio che
io sia ancora presente in questo Consiglio - si possa fare questa
visita alle centrali nucleari.
PRESIDENTE:
La mozione del Consigliere Sandri viene
ritirata.
IL CONSIGLIO prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK