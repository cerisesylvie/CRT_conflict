Consiglio Regionale della Valle d'Aosta - Oggetto del Consiglio n. 261 del 30 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 261 del 30 ottobre 1972 - Resoconto
OGGETTO N. 261/72 - Paventata soppressione dell'Ufficio del
Registro di Donnaz. (Discussione generale)
Montesano (P.S.D.I.)
- Si passa al terzo punto delle mie
comunicazioni, cioè la questione dell'Ufficio di Registro di
Donnaz.
Mi sembra che il Consigliere Manganone abbia chiesto la parola,
poi il Consigliere Tonino.
Pedrini (P.L.I.)
- Io ero assente perché non stavo bene,
avevo delegato il Consigliere Manganone a rappresentarmi. Solo
questo, dato che manca nella relazione.
Montesano (P.S.D.I.)
- Ma è firmata anche da lei.
Pedrini (P.L.I.)
- Ma dato che manca nella relazione.
Manganone (D.C.)
- Siamo stati convocati ieri dal Sindaco
di Donnaz nella sala consiliare, unitamente ai Sindaci della Bassa
Valle, per esaminare il problema della soppressione dell'ufficio.
C'è stata una lunga discussione, e tutti i presenti si sono trovati
d'accordo di opporsi a questa soppressione dell'Ufficio del
Registro, soppressione che creerebbe un notevole disagio alle
popolazioni locali, ma soprattutto, recherebbe anche un notevole
disagio nella finanza dell'amministrazione regionale. Questo perché
secondo le indagini che il sottoscritto ha effettuato, noi verremmo
a perdere circa un 220.000.000 di lire; mi pare che sia una cosa da
esaminare molto delicatamente e molto attentamente; i presenti
hanno formulato un ordine del giorno che io mi permetto di leggere,
il quale è stato presentato in Consiglio regionale questa
mattina.
"I presenti esprimono il loro netto dissenso e la loro più viva
opposizione alla soppressione dell'Ufficio del Registro di Donnaz,
dando mandato al Signor Presidente della Giunta regionale di voler
attuare tutte quelle misure necessarie affinché l'Ufficio del
Registro di Donnaz non venga soppresso e non abbiano a verificarsi
per la Regione le conseguenze e gravi perdite finanziarie
prevedibili."
Quindi, io desidererei anche, che questo ordine del giorno
venisse votato, questa mattina, in Consiglio regionale.
Grazie.
Tonino (P.C.I.)
- Ha già illustrato il Consigliere
Manganone il contenuto di questo ordine del giorno.
Io mi limito solo a proporre che sono d'accordo di votare questo
ordine del giorno, però non sarebbe male che il Consiglio
regionale, ne votasse uno proprio in base a questo ordine del
giorno, un ordine del giorno sul quale possiamo metterci d'accordo
e votarlo anche nella seduta del pomeriggio.
Noi pensiamo che questo ordine del giorno possa dare maggior
forza al Presidente della Giunta, per portare un'azione concreta,
per risolvere questo problema.
Montesano (P.S.D.I.)
- Allora vi riservate di presentare
un ordine del giorno nel pomeriggio.
Tonino (P.C.I.)
- Io proporrei questo: un ordine del
giorno votato dal Consiglio regionale e fatto dal Consiglio
regionale, insomma, che richiama appunto questo ordine del giorno
dei Sindaci, visto l'ordine del giorno presentato dai Sindaci, il
Consiglio regionale...
Montesano (P.S.D.I.)
- Allora rimandiamo al pomeriggio
questo esame. Nessun altro Consigliere chiede la parola?
Allora passiamo al secondo punto all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK