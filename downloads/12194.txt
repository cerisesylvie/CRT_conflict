Consiglio Regionale della Valle d'Aosta - Oggetto del Consiglio n. 3089 del 5 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3089 del 5 febbraio 1992 - Resoconto
OGGETTO N. 3089/IX Concessione di un contributo di lire
225.000.000 a favore dell'"Associazione Valdostana di Solidarietà e
Fratellanza (FIHAVANANA) con il Madagascar" (AVSFM) per la
realizzazione di un progetto multisettoriale di sviluppo nel
Madagascar - Approvazione, impegno e liquidazione di spesa.
PresidenteDo lettura della proposta di deliberazione iscritta al
punto 30 dell'ordine del giorno.
Deliberazione Il Consiglio
Vista la legge n. 49 del 26 febbraio 1987, "Nuova disciplina
della cooperazione dell'Italia con i Paesi in via di sviluppo";
Viste le "Linee di indirizzo per lo svolgimento di attività di
cooperazione allo sviluppo da parte delle Regioni, delle Province
Autonome e degli Enti locali" approvate con delibera n. 12 dal
Comitato Interministeriale per la Cooperazione allo Sviluppo in
data 17.03.1989;
Visti gli articoli. 2 e 6 della legge regionale 9 luglio 1990 n.
44, "Interventi regionali di cooperazione e solidarietà con i Paesi
in via di sviluppo", che prevedono il sostegno alla realizzazione
di progetti e interventi ad opera di Organizzazioni non governative
e di Associazioni di volontariato;
Vista la richiesta avanzata dall'Organizzazione non governativa
denominata "Associazione Valdostana di Solidarietà e Fratellanza
(FIHAVANANA) con il Madagascar" (AVSFM), con sede in Quart - Fraz.
Villair, Via Prebenda n. 4, diretta ad ottenere un contributo
finanziario da parte dell'Amministrazione regionale, a parziale
sostegno di un progetto multisettoriale di sviluppo nel
Madagascar;
Evidenziato che il progetto, il cui costo ammonta a Lire
321.250.000=, è così articolato:
a) zona di Jhasolava: interventi legati allo sviluppo della
locale cooperativa agricola; potenziamento del dispensario;
interventi nel settore idrico;
b) zona di Vohilava: rifacimento tetto e potenziamento delle
attrezzature sanitarie dell'ospedale; realizzazione dell'acquedotto
di Ambakon e relativa rete idrica; costruzione ponte sul Saka e
ricostruzione della scuola di Ampasimanzava; installazione di
lavatoi pubblici nel villaggio di Vohilava e di una pompa per
l'acquedotto di Taihatossika; illuminazione, a mezzo pannelli
solari, delle scuole elementari e del Fokontani di Vohilava;
c) zona di Carrière: realizzazione di una officina e una
fattoria agricola per favorire l'occupazione e la qualificazione
professionale, in particolare giovanile;
Visto l'unanime parere favorevole nei confronti dell'iniziativa,
espresso dal Comitato regionale di coordinamento per gli interventi
di cooperazione, di solidarietà e di educazione allo sviluppo (di
cui all'articolo 11 della L.R. 44/90) nel corso della seduta
dell'11 gennaio 1991;
Ritenuto di aderire alla richiesta avanzata mediante la
concessione di un contributo di Lire 45.000.000=, pari a circa il
70 percento del costo totale dell'intervento, adeguandosi ai
criteri stabiliti dalla Direzione Generale per la Cooperazione allo
Sviluppo, presso il Ministero degli Affari Esteri;
Tenuto conto che l'iniziativa dell'Amministrazione regionale di
supportare l'attività delle O.N.G. e delle Associazioni di
volontariato ha ottenuto l'approvazione da parte della direzione
Generale per la Cooperazione allo Sviluppo, presso il Ministero
degli Affari Esteri, con nota n. 209/CRO 1953, in data 15 marzo
1991;
delibera
1) di approvare la concessione di un contributo di Lire
225.000.000= a favore dell'Associazione Valdostana di Solidarietà e
Fratellanza (FIHAVANANA) con il Madagascar (AVSFM), a parziale
copertura delle spese necessarie per la realizzazione di un
progetto di sviluppo multisettoriale nel Madagascar;
2) di approvare la spesa di Lire 225.000.000=
(duecentoventicinque-milioni) da imputare al residuo passivo 22560
del bilancio di previsione della Regione per l'anno 1992 (Fondo di
Lire 1.270.000.000= impegnato con deliberazione della Giunta
regionale n. 12463 del 23 dicembre 1991), il quale presenta la
necessaria disponibilità;
3) di stabilire che la liquidazione del contributo avverrà ai
sensi dell'articolo 58 della L.R. 89/90, previa relazione sullo
stato di avanzamento o avvenuta realizzazione dell'intervento e
successiva rendicontazione delle spese sostenute.
Presidente Se nessuno chiede la parola, pongo in votazione la
proposta di deliberazione testé letta.
Esito della votazione:
Presenti, votanti e favorevoli: 28
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK