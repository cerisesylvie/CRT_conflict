Consiglio Regionale della Valle d'Aosta - Oggetto del Consiglio n. 205 del 13 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 205 del 13 gennaio 2021 - Resoconto
OGGETTO N. 205/XVI - Interpellanza: "Piano per la
somministrazione dei vaccini Covid nella nostra regione".
Marguerettaz (Presidente) -
Punto n. 18 all'ordine del
giorno. La parola al collega Carrel, ne ha facoltà.
Carrel (PA) -
Con questa interpellanza vogliamo fare luce
sul piano dei vaccini in Valle d'Aosta. Ovviamente l'interpellanza
l'abbiamo presentata dieci giorni fa, prendiamo atto di tutto il
lavoro che è stato fatto e il mio intervento si baserà appunto
anche sulle comunicazioni che l'USL e l'Assessorato hanno già fatto
appunto nelle giornate di ieri e dell'altro ieri.
Proprio leggendo questi dati che ci sono stati forniti dall'USL
e dall'Assessore andiamo a vedere che, entro luglio, secondo il
nostro piano di vaccini, andiamo a ottenere l'immunità di gregge in
quanto almeno il 75 percento della popolazione sarà vaccinata.
Ovviamente partiamo dal presupposto che, come ci è stato detto
anche in Commissione, quella del 27 dicembre, cioè la fase zero la
chiamerei, il
V-Day
, direi che è stata una manifestazione
più simbolica che effettiva. I dati che sono usciti dal 27 sino a
ieri con la Valle d'Aosta solo al 20 percento dei vaccini
effettuati sino ad arrivare a ieri al 99,9 percento quindi sono dei
dati che dobbiamo guardare ma sicuramente non allertano più di quel
tanto.
Ciò che però ci preme come gruppo è capire la seconda fase:
quella dove andremo a vaccinare tutta la popolazione, com'è
organizzata e come pensiamo di affrontarla. Cito nuovamente il
comunicato stampa di ieri e vedo che sono state ipotizzate delle
aree: una ad Aosta, una a Donnas, una a Châtillon e l'altra a
Morgex. Non ci è chiaro, leggendo così, se tutte le aree partiranno
nello stesso giorno, nello stesso periodo, oppure si predilige
prima affrontare il discorso
Aosta plaine
e poi muoversi
nelle altre località. Questo dato ci serve essenzialmente per poter
rispondere al quesito n. 3, quindi quanto personale medico ci serve
per affrontare questo
tour
di vaccini? Dico questo perché è
vero che i piani vaccinali sono in capo alle Regioni, ma è
altrettanto vero che abbiamo una serie di circolari che ci danno
delle linee guida, tra cui quella del 24 dicembre che cito nella
nostra interpellanza, la quale sostiene che per ogni
team
ci
debba essere un medico e almeno due persone addette alla
vaccinazione.
Rimodulo leggermente un altro quesito semplicemente in funzione
delle informazioni degli ultimi giorni. Ci viene detto che le
strutture vaccinali saranno attive sette giorni su sette; sarebbe
interessante semplicemente capire gli orari: se ad orario
continuato, come si prospettava anche in qualche modo a livello
nazionale, oppure se ci sono degli orari che sono già stati
stabiliti.
L'altra questione che sicuramente un po' ci preoccupa e vogliamo
affrontare adesso senza polemica perché crediamo che è proprio
nella fase di avvio che si possono affrontare eventuali altri
problemi è quella del monitoraggio dell'attività. Abbiamo letto dal
vostro comunicato stampa che tutta la questione di convocazione
viene gestita tramite un sito o comunque tramite
web
,
sappiamo dalla circolare che il Ministero si sta attivando per
aprire un
form
di contatto tra Regioni e Stato e quindi
vogliamo assicurarci che il tutto funzioni per il meglio, perché
capiamo bene che su un tema così delicato avere dei problemi
informatici potrebbe essere sicuramente un problema e vogliamo
prevenirlo, perché dobbiamo sapere bene a chi somministriamo le
dosi, quanti richiami facciamo, quando e dobbiamo sicuramente
tenerne traccia e comunicarlo alle competenti strutture. Questo
credo che sia un dato che dobbiamo capire oggi e dobbiamo
sicuramente sollecitare, se non è già stato fatto, ma ce lo dirà
l'Assessore, già delle verifiche per il funzionamento di questo
sistema, che è sicuramente rilevante.
Per quanto riguarda la prima domanda, che riguarda invece la
fase 1 della vaccinazione, i dati li abbiamo già di fatto trovati
nel comunicato stampa e ad onor di cronaca, semplicemente per
portare a conoscenza tutti, nella prima fase i soggetti
ultraottantenni residenti in Valle d'Aosta sono 9.573, coloro che
hanno un'età compresa tra i 60 e i 79 sono 28.982, quindi
semplicemente perché volevamo capire nell'interpellanza quali erano
i soggetti della prima fase, però ormai ci stiamo già accingendo ad
aprire la seconda fase.
L'altra questione - ed è l'ultima e poi lascio a lei la risposta
- è capire con quale cadenza e quanti vaccini arrivano ad Aosta e
come li smistiamo nei vari centri, quindi quelli di Donnas,
Châtillon e Morgex. Questo credo sia importante spiegarlo bene
perché ci accingiamo a un periodo molto delicato, speriamo che
questa sia la soluzione al Covid, però abbiamo assolutamente la
necessità di vederci chiaro e di avere chiare le regole e come
viene gestito questo momento molto importante per sconfiggere
questo virus.
Presidente -
Per la risposta, ha chiesto la parola
l'assessore Barmasse, ne ha facoltà.
Barmasse (UV) -
Grazie consigliere Carrel per
l'interpellanza. Così come anche lei mi ha suggerito, la prima
parte dell'interpellanza è quella relativa ai vaccini fatti fino
adesso di cui lei ha già riportato i numeri e quindi soprassiederei
rispetto ai dati. Direi comunque che un dato positivo c'è stato
perché avete visto che siamo arrivati a essere la seconda Regione
in Italia per percentuale di vaccini fatta, se non la prima... la
seconda, forse la prima è l'Emilia Romagna... invece per il numero
dei vaccini fatti in percentuale alla popolazione, quindi direi che
questi dati, perlomeno per adesso, sono positivi. Non nascondo a
nessuno che la seconda fase, quella della vaccinazione di massa,
sarà una fase molto delicata, di questo siamo coscienti non
solamente in Valle d'Aosta ma in tutta Italia e quindi che dovremo
affrontare in maniera particolarmente attenta, anche perché sarà
lì, più che in questa fase vaccinale, che ci giocheremo veramente,
a mio avviso, il problema sanitario, l'immunità di gregge,
eccetera. Questo è uno dei motivi per cui ho chiesto all'Azienda
sanitaria di sviluppare al più presto un piano vaccinale perché
questa è una cosa estremamente importante.
Anticipo un pochettino quella che dovrebbe essere la risposta
forse alla sua ultima domanda, cioè quando arriveranno e come
verranno somministrati. Il problema è che noi non lo sappiamo, noi
sappiamo i vaccini che sono arrivati fino adesso, sarà molto
importante arrivare preparati a vaccinare quando arriveranno i
vaccini, questo rimane il punto interrogativo. Quello che ho
chiesto all'Azienda sanitaria e a tutti gli attori, compresa la
Protezione civile, i medici di Medicina generale, è di essere
pronti, cioè di avere un piano ben fatto, una macchina pronta a
scattare ma la benzina deve arrivare dal Ministero, da Roma. In
questo momento quindi non abbiamo ancora dei dati, la distribuzione
nei vari punti di vaccinazione sarà relativa ovviamente ai vaccini
che arrivano, proporzionale anche alla percentuale di persone da
vaccinare, questo come discorso generale.
Ritornando alle domande e al motivo dell'interpellanza, come ho
già detto, il calendario della distribuzione dei vaccini si limita
al mese di gennaio 2021, quindi qui era anche specificata una
risposta... che purtroppo poche ore prima della consegna ci
avvisano, sono stati avvisati ieri sera dei vaccini che sono
arrivati stanotte, quindi è molto difficile programmare. Quello che
possiamo fare noi è essere pronti, ad oggi sono state consegnate...
praticamente le dosi le ha dette lei: erano 1.970 più 2.340 e altre
1.170 ma questa è la prima fase di erogazione. Abbiamo finito
praticamente tutti i vaccini della prima fase e adesso dal 18
gennaio verranno inseriti in concomitanza con i richiami, perché a
partire dal 17 gennaio incominceremo la somministrazione della
prima dose... i famosi 21 giorni dalla prima somministrazione alla
seconda... Dal 18 gennaio verranno inseriti in concomitanza ai
richiami le categorie ritenute a rischio. Abbiamo pensato di
inserire categorie ovviamente oltre agli ultraottantenni, che è una
categoria particolarmente a rischio per questo tipo di patologia,
ma gli ultraottantenni sono più di novemila, come giustamente ha
già detto lei, quindi non sarebbero neanche bastati i vaccini della
prima fase, anche perché bisogna finire di vaccinare le
microcomunità in cui il la vaccinazione è stata estremamente
complicata dal problema delle persone che non possono esprimere un
consenso. C'è stato quindi un decreto legislativo che, invece di
aiutarci, ci ha complicato ulteriormente la vita perché non ha
semplificato il problema. Questa è una lamentela ma il nostro
compito è quello di adeguarsi, purtroppo, a questo tipo di
normative e trovare una soluzione, quindi vaccinarli al più presto
possibile, tenendo presente che in tutta Italia, per esempio, nelle
microcomunità sono stati vaccinati solamente il 7 percento degli
aventi diritto, che è praticamente quello che stiamo facendo noi e
ribadisco che il problema è legato proprio all'espressione del
consenso.
Ho fatto un riferimento prima alle categorie che noi vorremmo
inserire dal 18 gennaio, ho parlato anche a insegnanti e Forze
dell'ordine, nel senso che, nel momento in cui noi faremo dei
richiami, visto che ovviamente inizialmente siamo partiti con il
V-Day
, quindi con un numero di vaccinazioni un pochettino
più basse, ci troveremo in fasi in cui avremo una capacità
vaccinale superiore alle persone che possono essere sottoposte al
vaccino. Dando quindi la precedenza ovviamente agli ultraottantenni
per quanto possiamo fare, abbiamo pensato di inserire altre
categorie, che erano poi anche le categorie che noi avevamo
sottoposto a uno
screening
, perché comunque gli insegnanti
sono essenziali visto che poi la scuola ha anche riaperto,
eventualmente anche ristoratori e commercianti, però con classi di
priorità perché daremo la precedenza. Creando quindi praticamente
delle linee parallele per i richiami, questo succederà per qualche
giorno, per gli insegnanti, per gli ultraottantenni oppure per le
Forze dell'ordine.
Alla data odierna in cui si attendono nuovi vaccini, che sono
diversi per caratteristiche, conservazione e somministrazione -
stanotte sono arrivate 500-800 dosi di Moderna - la programmazione
della campagna vaccinale appare suscettibile comunque di frequenti
modificazioni. Per tale motivo il piano regionale della Valle
d'Aosta non può che essere disegnato sulla base delle conoscenze
attuali ma dovrà essere in grado di adattarsi rapidamente alle
variazioni del contesto. Auspicando di vaccinare almeno 80 mila
persone - abbiamo circa100.000 persone vaccinabili perché sotto i
16 anni non vacciniamo e speriamo di avere un'adesione dell'80
percento - a inizio della fase 2, cioè della vaccinazione di massa,
dovremmo essere in grado di somministrare circa 36.000 dosi al
mese. Ovviamente tutto ciò compatibilmente con il numero di vaccini
che sarà disponibile, perché una delle domande che mi viene fatta
più spesso è proprio questa: "quando inizierete e quando
arriveranno i vaccini". Noi saremo pronti, dobbiamo essere pronti,
ed è questo quello che stiamo cercando di fare e spero che lo
faremo, anzi ne sono certo, a vaccinare nel momento in cui
arriveranno le dosi. Se ci arriveranno diecimila dosi di vaccino
quindi dovremo utilizzare diecimila dosi di vaccino, se ce ne
arriveranno meno, ne utilizzeremo meno ma dovremo utilizzare tutte
le dosi vaccinali che ci verranno consegnate, quindi circa 1.200
persone al giorno per concludere il percorso vaccinale entro la
fine del mese di luglio 2021, questo però dipende ovviamente da
quando inizieremo, perché l'ideale sarebbe avere i vaccini dal 1°
di febbraio, perché così in neanche quattro mesi probabilmente
avremo vaccinato tutti. Penso che l'80 percento sia un po'
ottimistico, se riusciremo a vaccinare il 75 percento della
popolazione, sarà comunque un ottimo risultato, però con 36.000 al
mese in poco più di quattro mesi dovremmo vaccinare tutti.
Per quanto riguarda la domanda: "quanto personale medico e
personale vaccinatore è necessario", si è stimato il numero
necessario tra medici, assistenti sanitari e infermieri di 62, 7
OSS, 7 amministrativi e un numero imprecisato di
steward
e
volontari del soccorso. Tali numeri andranno incrementati per la
concessione di congedo ordinario o altri istituti, anche perché non
possiamo far lavorare queste persone 12 ore su 12. Per quanto
riguarda il suo riferimento al numero dato dal Ministero, cioè 1
medico, 2 infermieri o 4 infermieri, 1 OSS, 1 amministrativo, noi
ci siamo resi conto che in realtà, sempre grazie al fatto che i
fogli per la raccolta dell'anamnesi e del consenso sono veramente
tantissimi, in realtà il problema non è tanto il punto vaccinale
dove viene fatta la vaccinazione ma è la fase precedente, cioè la
raccolta del consenso e dell'anamnesi. Questo ci porta via più
tempo, per cui, di fatto, noi stiamo utilizzando più medici che
infermieri, perché quella è la fase che ci rallenta tutto il
sistema, dato che ci vanno circa dieci minuti per raccogliere
l'anamnesi e il consenso in questo momento, pochi minuti poi per
fare la puntura e quindici minuti di attesa dopo l'iniezione. Noi
quindi abbiamo modificato, per questo, se vedete i numeri, sono
stati modificati, fatte delle linee vaccinali che comprendono due o
tre medici e assistenti, un'infermiera e poi delle OSS che vengono
distribuiti tra i vari
slot
, però quello è il problema. Nel
momento in cui faremo il richiamo, ovviamente tutta questa parte
precedente, cioè la fase di raccolta dell'anamnesi e del consenso,
si ridurrà in maniera importante e quindi la nostra capacità
vaccinale aumenterà ulteriormente.
Per quanto riguarda la richiesta: "se sono già stati avviati o
si intendono avviare dei test di controllo per verificare la reale
interfacciabilità del sistema informatico predisposto dal Ministero
della salute", le posso dire sono già stati effettuati i primi test
ed è stata verificata la parziale interfacciabilità con il nostro
sistema informatico: il SIAVR (Sistema Informatico Anagrafe
Vaccinale Regionale), che è un ottimo sistema che noi abbiamo
acquisito dalla Regione Veneto. Direi che, dal punto di vista
vaccinale e informatico, è un po' il fiore all'occhiello, perché la
capacità del nostro sistema informatico per quanto riguarda
l'anagrafe vaccinale è ottima dal punto di vista dei risultati e
permette delle elaborazioni molto importanti. È ovvio che dovrà
interloquire con il sistema nazionale, però, a mio avviso, la cosa
importante è che noi vacciniamo queste 1.200 persone al giorno, si
potrebbe anche estendere fino a 1.800 persone al giorno se dovesse
esserci la necessità.
Presidente -
Per replica, ha chiesto la parola il collega
Carrel, ne ha facoltà.
Carrel (PA) -
Sono solamente un po' preoccupato per la
"parziale interfacciabilità", nel senso che vorrei una totale
interfacciabilità, perché capiamo bene che, quando iniziamo con il
parziale, poi si creano dei problemi. Nonostante il fatto che noi
possiamo avere una bellissima Ferrari performante che funziona, che
ci dà sul momento dei risultati ottimi, se poi però dobbiamo
comunicare con un'altra macchina che invece è più lenta - ed è
quella del Ministero - i problemi si creeranno, e non vorrei
trovarmi qui magari fra una o due sedute con dei problemi ancora
più grandi. Sicuramente quindi questo aspetto su cui abbiamo posto
l'accento, come ha ben sottolineato, è un aspetto primario in
quanto è vero che c'è la puntura ed è importante fare la puntura ma
vi è tutto un contorno che è sicuramente molto importante da
organizzare. È bene quindi che ci sia un piano vaccinale pronto,
meno bene - ma non è responsabilità né sua, né nostra - il fatto
che non si sappia con più o meno precisione le cadenze di quando
arriveranno i vaccini e quanti ne arriveranno, perché noi siamo
pronti ma bisogna capire come verranno distribuiti e quando.
Ci tengo solamente a sottolineare perché ha specificato bene che
ci saranno delle classi di priorità, tra cui insegnanti,
ristoratori e commercianti, lo dico ma credo che convenga con me
che prima di tutto ci vanno le categorie a rischio, soprattutto
quelli con determinate patologie anche non ultraottantenni o
under
60, perché le fasce sono ultraottantenni, 60/79 e
under
70. Facciamo un'analisi approfondita soprattutto per
chi ha delle patologie e i parenti di chi deve stare a contatto con
queste persone perché sono sicuramente a rischio e devono essere
vaccinati al più presto.
Presidente -
Dire che con questo possiamo concludere la
mattinata. Ricordo che il Consiglio riprenderà alle ore 15:00. Per
coloro che sono membri dell'APF la riunione è alle ore 14:30 in
sala commissioni. Buon appetito a tutti.
---
La seduta termina alle 12:53.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK