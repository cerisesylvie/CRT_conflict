Consiglio Regionale della Valle d'Aosta - Oggetto del Consiglio n. 3403 del 13 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3403 del 13 gennaio 1988 - Resoconto
OGGETTO N. 3403/VIII - DISEGNO DI LEGGE CONCERNENTE:
"DISPOSIZIONI CONCERNENTI IL PERSONALE DIRETTIVO E AMMINISTRATIVO
ADDETTO AI CORSI DI ADDESTRAMENTO PROFESSIONALE
ALBERGHIERO".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.)
- On a présenté ce projet de loi suite
aux requêtes qui ont été présentées de la part des responsables de
la direction et de l'administration, en considération du fait que
d'ici quelques temps il y aura la possibilité d'utiliser la
nouvelle structure qui est en train d'être terminée à
Châtillon.
Le problème se pose depuis longtemps; comme il est dit dans la
relation, jusqu'à présent on a toujours loué une structure pour la
formation professionnelle dans le domaine hôtelier. Maintenant que
finalement on va construire une nouvelle structure régionale, se
serait important d'avoir dans un premier temps et pour une première
phase, la possibilité de résoudre au moins les problèmes de la
direction et de l'administration. Ce qui n'empêche pas - suite à
une première période de gestion de la nouvelle structure,
indispensable pour examiner avec attention les exigences nouvelles
- l'acquisition de données précises, afin d'arriver avec une
proposition de modification à ce projet de loi, par laquelle on
puisse prévoir des places concernant d'autres activités de la
nouvelle structure.
J'avoue très sincèrement que ce projet de loi a des limites,
toutefois je veux rappeler qu'il a certaines exigences que tout le
monde connaît. C'est inutile d'illustrer aux Conseillers quelle a
été la position de la direction administrative et générale de cette
structure, qu'on ne peut que remercier pour l'activité qu'elle a
déployée jusqu'à présent, et les résultats on été appréciés de a
part des différents opérateurs. Avec l'Assesseur compétent on avait
analysé ce problème au moment où on avait fait le choix de prévoir
a nouvelle structure et je crois que c'est une démonstration en
plus de l'attention qui va dans cette direction.
La formation c'est une activité importante dans tous les
domaines, notamment dans le secteur touristique qu'on voudrait voir
en expansion. Donc, ce projet de loi a des limites, mais va
résoudre une certaine situation dans l'attente de connaître quelle
sera l'exigence successive à une période préliminaire de gestion de
la nouvelle structure.
Vous connaissez que dans certains secteurs c'est indispensable
d'avoir une certaine compétence qui pas toujours correspond à un
certain niveau de l'administration régionale; il
y
a de
personnes qui manquent d'un bon niveau de préparation scolaire,
mais qui ont a possibilité de donner un résultat de gestion très
élevé. Par exemple si à présent on vouait encadrer le personnel
existant dans certains rôles, le personnel aurait une retraite
fixée pour des années. Or il n'y aurait aucune amélioration, au
contraire il y aurait un endommagement au point de vue du salaire
des personnes intéressées. Voilà une autre raison pour laquelle on
a cru que c'était indispensable de revoir cette règle, même au
moment de la fixation avec les forces syndicales, car il y a la
possibilité d'être insérés à un certain niveau qui ne
correspondrait pas au salaire que nous retenons juste, par exemple
pour les cuisiniers.
Comme pour la loi précédente, on présente des amendements
financiers.
PRESIDENTE:
Ha chiesto di parare il Consigliere Sandri,
ne ha facoltà.
SANDRI (N.S.)
Mi dispiace per l'ora tarda ma ho alcune
osservazioni da fare su questo progetto di legge, prima di tutto
per una questione procedurale. Nella I^ Commissione mi è stato
vietato espressamente dal Presidente della Commissione di poter
ascoltare le sei persone che sono state escluse dal provvedimento e
i rappresentanti sindacali che avevano votato contro questo
provvedimento di legge. Questa è l'ennesima dimostrazione che non
si vuole far lavorare le Commissioni, che non si vuole dare ai
Consiglieri la possibilità di approfondire i temi che sono
all'ordine del giorno e che sono in discussione. Questo è tanto più
grave, perché in questo frangente l'urgenza di mandare in Consiglio
la legge non c'era e non mi sembra che ci sia nemmeno oggi, visto
che il disegno di legge è stato rinviato da un Consiglio all'altro.
Pertanto invito il Presidente della I Commissione a comportarsi in
maniera più corretta nella discussione dei prossimi provvedimenti
di legge.
Esiste un problema, già ricordato dal Presidente della Giunta -
questo provvedimento interessa soltanto due degli otto dipendenti
della scuola alberghiera - che però differentemente da quanto lui
liquidi brevemente, anche se non ho potuto avere i riscontri in
Commissione che avrei voluto avere, è un problema complesso e
importante. Infatti, come è detto nella legge, se i trattamenti
economici attualmente presenti alla scuola alberghiera sono
maggiori che non lo stipendio relativo all'inquadramento previsto
dalla posizione delle varie figure professionali, questo
inquadramento viene fatto a livello superiore. Se questo vale per
il dirigente e per il segretario, potrebbe valere anche per le
figure professionali. Non abbiamo la sicurezza che queste persone
abbiano detto di no ad una possibile entrata negli organici
regionali. Questo è un fatto negativo che inficia tutto il
provvedimento, perché non abbiamo a garanzia che questa legge non
sia stata fatta ad personam; tanto più che credo sia una delle
pochissime volte nella storia del Consiglio della Valle d'Aosta in
cui si mette nell'organico regionale qualcuno a sua domanda: non
per concorso, non per titoli, non per chiamata, ma a domanda,
stravolgendo totalmente le normali funzioni dell'Amministrazione
regionale.
Questo è un fatto che complica ulteriormente la situazione, che
diventa un precedente pericoloso per altre situazioni anormali che
ci sono nell'amministrazione, e (mi scuserà il Consigliere Millet
un attimo) rientra in una di quelle cose stigmatizzate dai
dirigenti dell'Amministrazione regionale, che testimoniano il caos
spesso organizzativo a livello di inquadramenti presenti
nell'Amministrazione regionale.
Faccio presente che la Segreteria, generale, dai dati che ci
sono stati forniti, risulta essere il dipartimento
dell'Amministrazione regionale che ha il maggior numero di
dirigenti; a questo numero ne aggiungiamo un altro per un settore
che è di competenza turistica (lo ha detto lo stesso Presidente
della Giunta in quest'aula) che forse non è di competenza della
Segreteria generale. Quindi, aggiungiamo a confusione altra
confusione.
Questo è un modo scorretto di portare avanti i problemi e se ne
esiste uno di inquadramento di questo personale, non era questa la
strada da battere, ma era un'altra.
L'Amministrazione regionale nel 1983 ha pubblicato sul testo
ufficiale del Bollettino la legge n. 28, concernente a disciplina
della formazione professionale in Valle d'Aosta, in cui ricade
pienamente l'attività di scuola alberghiera. È una legge molto
bella, che ci è invidiata da altre Regioni, una legge che
identifica dei meccanismi estremamente chiari, per risolvere il
problema dei dipendenti di questo tipo di scuole. Questi dipendenti
possono essere inseriti sia in un meccanismo di dipendenza, sia in
un meccanismo di convenzione, ci sono una infinità di possibilità;
non si capisce come mai si è voluto usare un altro tipo di
meccanico che non va nella direzione della chiarezza.
Penso che il problema non debba essere interpretato come un modo
di risolvere i problemi a livello personale o di voler contrastare
la situazione di due persone; purtroppo quando si parla di casi
numericamente molto piccoli si rischia, da una parte, di fare del
clientelismo, dall'altra, di passare per quelli che ce l'hanno con
queste persone. Credo che in questo caso soprattutto, ma anche
nella legge precedente, si sia verificato un fatto estremamente
deleterio che è quello di non tener conto della situazione
dell'Amministrazione regionale e dello stato giuridico del
personale dell'organizzazione, e soprattutto delle possibilità che
la
nostra legislatura ci offre per risolvere il problema in
maniera chiara.
Bene hanno fatto a mio parere i sindacalisti della CGIL a votare
contro questo tipo di provvedimento. Non abbiamo a sicurezza che ci
sia stato un trattamento corretto per tutti, non abbiamo a
sicurezza che questa situazione non generi ulteriore confusione
nell'organizzazione dell'Amministrazione regionale, non abbiamo la
sicurezza che altre strade migliori non potessero essere battute,
pertanto chiediamo al Presidente della Giunta di ritirare questo
provvedimento o comunque di modificarlo utilizzando la legge
28/83.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Credo che si debba rilevare come il
provvedimento abbia caratteristiche particolari. Di fatto è vero
quello che ha detto il Consigliere Sandri che persone che lavorano
per conto dell'amministrazione all'esterno, con un contratto a
tempo determinato, vengono con questo provvedimento inquadrati in
ruoli ben determinati dell'Amministrazione regionale.
La cosa può anche avere una sua logica se viene considerata una
sanatoria, così come è stato fatto anche per altri casi (ricordo
quello dei geometri di qualche tempo fa), però se sanatoria deve
essere, ed è questo il principio che abbiamo sostenuto anche in
Commissione, deve riguardare tutto il personale interessato e non
soltanto alcune persone, anche se con funzioni più
dirigenziali.
Riteniamo che se si deve fare una sanatoria, la si faccia tutta
insieme; poi eventualmente, a seguito di quella verifica di cui
parlava il Presidente sulle particolari caratteristiche che deve
avere il personale quando la sede sarà ultimata, si facciano gli
aggiustamenti. A questo fine abbiamo presentato un emendamento che
propone di istituire oltre ai posti per il dirigente e per la
segretaria anche
"un numero di posti pari a quello del personale
restante addetto, con un rapporto a tempo indeterminato, ai corsi
di addestramento professionale alberghiero, da inquadrarsi ai
corrispondenti livelli del personale regionale",
con alcune
variazioni successive.
Il senso dell'emendamento è di garantire queste persone che
comunque entrano, anche se il livello resta da definire
successivamente. In questo modo ci sembra che la cosa abbia una sua
logica e che possa evitare delle critiche al provvedimento.
Chiediamo, anche perché alcune Organizzazioni Sindacali hanno
sollecitato in questo senso il Consiglio, che questa sanatoria
abbia un carattere più generale di quanto previsto dal
provvedimento oggi in discussione.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Premetto che quando ci si accosta ad
un problema come quello del personale, è sempre difficile trovare
una soluzione idonea. Vorrei però far notare una cosa importante, e
cioè che il provvedimento di legge in questione istituisce un ruolo
ad esaurimento, quindi sancisce una situazione di fatto per darle
una soluzione che non è definitiva, ma temporanea, legata alla
persona. Credo che si debba prendere atto che nell'ambito
dell'Amministrazione regionale (oggi sono venuto a conoscenza di
questo caso, domani potrebbero essercene altri) c'è una situazione
atipica: il direttore della scuola alberghiera regionale era una
figura messa lì, tra l'altro in un settore di primaria importanza
per tutto il comparto turistico della nostra Regione.
Ho l'impressione, conoscendo la situazione per essere stato
all'Ufficio personale, che questa sia una eredità molto vecchia;
probabilmente nel corso delle varie soppressioni degli enti, se
fossimo stati attenti, rientrava come sanatoria anche il personale
che oggi ci troviamo a collocare in un ruolo ad esaurimento. Ad
esaurimento cosa vuol dire? Che è legato strettamente alle
persone.
Ora io, mentre sanerei questo aspetto, farei un discorso di tipo
diverso e direi: se la Regione, per quanto riguarda l'istruzione
professionale di questo intero settore, ritiene opportuno dare al
personale una veste di tipo diverso, istituisca un organico che è
legato al funzionamento della scuola alberghiera, non ad
esaurimento, ma dandogli un carattere di continuità. È questo il
discorso di fondo da fare, perché voler inserire un emendamento in
cui si crea una sanatoria per del personale che a mio avviso deve
invece avere una prospettiva, è sostanzialmente diverso. In questo
condivido l'impostazione del Presidente della Giunta il quale dice,
se ho ben capito: "Per adesso saniamo una situazione, per il resto
lasciamo che la struttura si metta in movimento, vediamo se è
possibile praticare questa strada, oppure se è il caso di accedere
ad una altra soluzione che abbia una veste più ufficiale, quella di
pensare ad una revisione della pianta organica del settore della
Segreteria regionale che preveda tutte quelle figure professionali
che sono richieste nell'ambito della scuola alberghiera".
Ma attenti: qui sorge un grosso dramma. È il dramma di fare in
modo che le retribuzioni del personale della scuola alberghiera
siano compatibili con quelle del dipendente regionale; situazioni
già verificatesi nell'ambito dell'Amministrazione regionale, perché
difficilmente un cuoco viene a lavorare presso la
Regione
con gli stipendi che magari sono previsti qui per il dirigente del
servizio. Ecco perché pregherei l'Amministrazione di fare una
riflessione più complessiva in Commissione su questo argomento, che
non va liquidato, come giustamente diceva il Consigliere Mafrica,
in quattro parole. D'altra parte bisogna riflettere sulle
conseguenze a cui si va incontro inserendo in un provvedimento, che
a mio avviso ha un valore molto limitato ed è mirato ad una
sanatoria, la previsione di una sistemazione di personale che o va
inserito nell'organico generale della Regione, oppure va inserito
in una situazione di questo tipo tenendo conto di quelle difficoltà
che si presentano nel momento in cui si va a parametrare quel
personale che si mette a ruolo rispetto al personale regionale.
Questa è una situazione che esiste; mi rifaccio ad un esempio
che ha travagliato la vita di questo Consiglio trattandosi di
personale: sappiamo quante difficoltà ci sono state nel collocare
in un idoneo parametro e con successive indennità accessorie il
personale addetto alla Casa da gioco di Saint-Vincent. Ancora
adesso questo problema esiste, perché l'Amministrazione si è
trovata sempre a dover mediare fra chi faceva un lavoro diverso e
aveva esigenze diverse, e il personale regionale che sosteneva
invece che chi era dipendente regionale doveva essere inquadrato in
una qualifica sic et simpliciter e non pretendere altre indennità
accessorie.
Il Presidente della Giunta ha fatto bene a dire che questo
provvedimento ha dei limiti, il che è vero, però devo riconoscere
che sana una situazione pregressa e non dà adito ad altre
perplessità, se non quelle espresse dal Consigliere Mafrica, che
però non vanno sanate con un provvedimento di questo tipo, ma vanno
inquadrate in un discorso più generale che possa riguardare
l'intero organico della Regione.
Anche le Organizzazioni sindacali, che giustamente hanno
prospettato questo problema, dovrebbero a mio avviso rendersi conto
dei limiti di una iniziativa che viene per qualche verso ad
inserirsi nel disegno di legge che oggi dobbiamo esaminare ed
approvare.
Non ho altro da aggiungere se non dire che le precisazioni che
ha fatto e gli impegni che ha preso il Presidente della Giunta ci
garantiscono anche per il futuro, per cui noi voteremo questo
provvedimento di legge.
PRESIDENTE:
Ha chiesto di parare il Presidente della
Giunta, ne ha facoltà.
ROLLANDIN (U.V.) -
A l'égard des observations qui ont été
faites de la part de M. Sandri à propos du projet de loi avant tout
sur la question de la formation professionnelle, il est vrai que la
loi à ce sujet prévoit certaines possibilités opératives; c'est
tout de même vrai que, comme a déjà souligné M. Torrione, il s'agit
d'un rôle qui va être terminé au moment où il n'y aura plus les
personnes intéressées. C'est justement le fait pour lequel on a
inséré ces deux personnes dans le Secrétariat, autrement, s'il y
avait le restant du personnel, on aurait dû l'encadrer dans les
rôles régionaux de l'Assessorat correspondant, ce qui se passera
lorsqu'on modifiera les rôles par rapport à la gestion de la
nouvelle structure de Châtillon.
Il ne s'agit même pas de faire une distinction qui va au-delà
des limites conséquentes au fait de n'avoir jamais considéré a
position particulière de ces deux figures, qui étaient prévues au
début avec une gestion provisoire qui a durée jusqu'à
aujourd'hui.
Dans ce fait la possibilité de revoir le problème et de
considérer d'avoir un ensemble de rôles, pour lesquels ce sera
indispensable d'examiner la question du salaire par rapport au
niveau occupé.
Avec cet engagement je demanderais de voter le projet de
loi.
PRESIDENTE:
Si passa all'esame dell'articolato. Do
lettura dell'art. 1:
Art. 1
(Istituzione di posti)
1) Al fine di assicurare continuità all'attività di
addestramento professionale alberghiero ed in attesa della
istituzione del nuovo centro di formazione professionale
turistico-alberghiera, è istituito, nell'ambito della Segreteria
generale, un ruolo speciale ad esaurimento comprendente:
a)
n. 1 posto di direttore dei corsi di addestramento
professionale alberghiero (qualifica vice dirigenziale - ruolo del
personale amministrativo);
b)
n. 1 posto di segretario-economo dei corsi di
addestramento professionale alberghiero (7° livello - ruolo del
personale amministrativo).
2) Ai titolari dei posti di cui alle lettere a) e b) del
primo comma sono attribuite, con riferimento alla gestione delle
attività di addestramento professionale alberghiero, le funzioni
indicate rispettivamente ai commi terzo e quarto dell'art. 24 della
legge regionale 5 maggio 1983, n. 28.
PRESIDENTE:
All'art. 1 vi sono due emendamenti proposti
dal Consigliere Mafrica, di cui do lettura:
EMENDAMENTI
Aggiungere all'art. 1) 1° comma il seguente punto:
"c) un numero di posti pari a quello del restante personale
addetto, con rapporto a tempo indeterminato, ai corsi di
addestramento professionale alberghiero, da inquadrarsi ai
corrispondenti livelli del personale regionale".
Trasformare l'inizio del 2° comma dello art. 1) nel seguente
modo:
"Ai titolari dei posti di cui alle lettere a) b) e c) del
primo comma...."
Pongo in votazione il primo emendamento:
ESITO DELLA VOTAZIONE
Presenti: 27
Votanti: 5
Favorevoli: 5
Astenuti: 22 (Baldassarre, Beneforti, Bondaz, Borbey, Breuvé,
Chabod, De Grandis, Faval, Fosson, Lanivi, Maquignaz, Marcoz,
Martin, Pascale, Perrin, Pollicini, Ricco, Rolando, Rollandin,
Tamone, Torrione e Voyat)
Il Consiglio non approva
PRESIDENTE:
Il secondo emendamento presentato dal
Consigliere Mafrica all'art. 1 decade, quindi pongo in votazione
l'art. 1 nel testo originario:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Do lettura dell'art. 2:
Art. 2
(Inquadramento del personale)
1 - Nei posti di cui alle lettere a) e b) del primo comma
dell'art. 1, sono inquadrati rispettivamente il direttore
responsabile con funzioni amministrative e l'addetto agli uffici
con mansioni di coordinamento tecnico-didattico del centro di
formazione professionale a carattere alberghiero di Aosta, a
domanda degli interessati da presentarsi al Presidente della Giunta
regionale entro 120 giorni dalla data di entrata in vigore della
presente legge.
2 - L'inquadramento del personale indicato al comma
precedente è disposto con deliberazione della Giunta
regionale.
PRESIDENTE:
All'art. 2 vi è l'emendamento del Consigliere
Mafrica, che viene considerato decaduto, di cui do lettura:
EMENDAMENTO
"Trasformare l'inizio del 1° comma dell'art. 2) nel seguente
modo:
"Nei posti di cui alle lettere a), b) e c) del primo
comma....".
Pongo in votazione l'art. 2 nel testo originario:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Do lettura dell'art. 3:
Art. 3
(Anzianità di carriera e applicazione
del trattamento giuridico ed economico)
1 - Ai fini della determinazione della posizione economica di
inquadramento, al personale di cui all'articolo 2 si applicano le
norme sull'ordinamento dei servizi regionali e sullo stato
giuridico ed economico del personale della Regione, approvate con
legge regionale 28 luglio 1956, n. 3 e successive modificazioni ed
integrazioni.
2 - Qualora la retribuzione in godimento sia superiore al
trattamento economico corrispondente al nuovo inquadramento, al
personale è riconosciuta l'attribuzione dello stipendio
immediatamente superiore a quello in godimento.
PRESIDENTE:
Pongo in votazione l'art. 3:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Do lettura dell'art. 4:
Art. 4
(Trattamento assistenziale, previdenziale e di
quiescenza)
1 - Ai fini del trattamento assistenziale, previdenziale e di
quiescenza, il personale inquadrato a norma della presente è
iscritto alle competenti gestioni per le assicurazioni sociali
obbligatorie contro le malattie, all'Istituto per l'assistenza ai
dipendenti degli enti locali (I.N.A.D.E.L.) e alla Cassa per le
pensioni dei dipendenti degli enti locali (C.P.D.E.L.).
2 -
Agli effetti del trattamento assistenziale,
previdenziale e di quiescenza, l'iscrizione del personale di cui
alla presente legge è effettuata dalla data di inquadramento nei
ruoli regionali.
3 - È data facoltà al personale di optare per il mantenimento
della posizione assicurativa nell'ambito dell'assicurazione
generale obbligatoria. L'opzione deve essere esercitata nel termine
di 180 giorni dalla notificazione della deliberazione di
inquadramento.
PRESIDENTE:
Pongo in votazione l'art. 4:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Do lettura dell'art. 5:
Art. 5
(Norme finanziarie)
1. Per l'applicazione della presente legge è approvata, a
decorrere dall'anno 1988, la spesa annua di Lire 100.000.000 che
graverà sui capitoli dei futuri bilanci corrispondenti ai seguenti
capitoli del bilancio di previsione per l'anno 1987, nel modo
seguente:
Cap. 20900 "Spese per il personale addetto ai servizi della
Regione - stipendi e altri assegni fissi" per annue £.
62.000.000
Cap. 20910 "Spese per il personale addetto ai servizi della
Regione - contributi diversi a carico dell'Ente su stipendi e altri
assegni fissi" per annue £. 29.000.000.
Cap. 20950 "Compensi per lavoro straordinario al personale
addetto ai servizi della Regione" per annue £. 7.000.000
cap. 20951 "Contributi diversi a carico dell'Ente su compensi
per lavoro straordinario al personale addetto ai servizi della
Regione" per annue £. 2.000.000
2.
Alla copertura dell'onere di cui al comma
precedente si provvede, per gli anni 1988 e 1989, mediante utilizzo
per lire 200.000.000 delle risorse disponibili iscritte al
programma 3.2. "Altri oneri non ripartibili" del bilancio
pluriennale per gli anni 1987/1989.
3.
A decorrere dall'anno 1989 gli oneri necessari
saranno iscritti con la legge di approvazione del bilancio.
PRESIDENTE:
All'art. 5 vi è l'emendamento proposto dal
Presidente della Giunta sostitutivo dell'intero articolo di cui do
lettura:
EMENDAMENTO
Art. 5
(Norme finanziarie)
1.
Per l'applicazione della presente legge è
approvata, a decorrere dall'anno 1988, la spesa annua di Lire
100.000.000 che graverà sui capitoli del bilancio di previsione per
l'anno 1988 e sui corrispondenti capitoli dei futuri bilanci, nel
modo seguente:
Cap. 20900 "Spese per il personale addetto ai servizi della
Regione - stipendi e altri assegni fissi" per annue £.
62.000.000.
Cap. 20910 "Spese per il personale addetto ai servizi della
Regione - contributi diversi a carico dell'Ente su stipendi e altri
assegni fissi" per annue £. 29.000.000.
Cap. 20950 "Compensi per lavoro straordinario al personale
addetto ai servizi della Regione" per annue £. 7.000.000.
Cap. 20951 "Contributi diversi a carico dell'Ente su compensi
per lavoro straordinario al personale addetto ai servizi della
Regione" per annue £. 2.000.000.
2.
Alla copertura dell'onere di cui al comma
precedente si provvede:
- per l'anno 1988 mediante riduzione per £. 100.000.000 dello
stanziamento iscritto al Cap. 50000 "Fondo globale per il
finanziamento di spese normali (Spese correnti)" del bilancio di
previsione per l'esercizio in corso a valere sull'apposito
accantonamento previsto all'allegato n. 8 al bilancio stesso. Su
detto intervento, risulta, quindi disponibile la minor somma di £.
35.000.000;
- per gli anni 1989 e 1990, mediante utilizzo per £.
200.000.000 delle disponibilità relative al programma 1.2.
"Personale regionale" del bilancio pluriennale per gli anni
1988/1990.
3.
A decorrere dall'anno 1989 gli oneri necessari
saranno iscritti con la legge di approvazione del bilancio.
PRESIDENTE:
Pongo in votazione l'art. 5 nel testo
emendamento:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Dopo l'art. 5 vi è un emendamento aggiuntivo
di un articolo 5/bis, proposto dal Presidente della Giunta, di cui
do lettura:
EMENDAMENTO
Art. 5 Bis
(Variazioni di bilancio)
1. Alla Parte Spesa del bilancio di previsione della Regione
per l'esercizio finanziario 1988 sono approvate le seguenti
variazioni:
In diminuzione
Cap. 50000 "Fondo globale per il finanziamento di spese per
l'adempimento di funzioni normali (Spese correnti)
£. 100.000.000
In aumento
Cap. 20900 "Spese per il personale addetto ai servizi della
Regione - stipendi e altri assegni fissi"
£. 62.000.000
Cap. 20910 "Spese per il personale addetto ai servizi della
Regione - contributi diversi a carico dell'ente su stipendi e altri
assegni fissi".
£. 29.000.000
Cap. 20950 "Compensi per lavoro straordinario al personale
addetto ai servizi della Regione"
£. 7.000.000
Cap. 20951 "Contributi diversi a carico dell'ente su compensi
per lavoro straordinario al personale addetto ai servizi della
Regione"
£. 2.000.000
TOTALE IN AUMENTO £. 100.000.000
PRESIDENTE:
Pongo in votazione l'art. 5/bis:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Do lettura dell'art. 6:
Art. 6
(Dichiarazione d'urgenza)
1. La presente legge è dichiarata urgente ai sensi dell'art.
31 dello Statuto Speciale ed entrerà in vigore il giorno successivo
a quello della sua pubblicazione nel Bollettino Ufficiale della
Regione.
PRESIDENTE:
Pongo in votazione l'art. 6:
ESITO DELLA VOTAZIONE
Presenti: 27
Votanti: 22
Favorevoli: 22
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Ci siamo astenuti nella votazione
degli articoli di legge perché prendiamo atto dell'impegno della
Giunta a risolvere comunque il problema. Non possiamo votare a
favore perché, almeno a questo momento, a nostro giudizio non si è
usato oggi lo stesso criterio per un personale che da anni lavora
insieme, anche se con ruoli diversi.
Prendiamo atto dell'impegno della Giunta a voler affrontare il
problema al momento della formazione dell'organico per a scuola
alberghiera.
PRESIDENTE:
Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti: 28
Votanti: 23
Favorevoli: 20
Contrari: 3
Astenuti: 5 (Bajocco, Cout, Dolchi, Mafrica, Sandri)
Il Consiglio approva
PRESIDENTE:
I avori sono sospesi, in attesa che il
Signore ci illumini per domani mattina sulla legge della "Mater
Misericordiae"...
La seduta è tolta.
La seduta termina alle ore 20,25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK