Consiglio Regionale della Valle d'Aosta - Oggetto del Consiglio n. 247 del 20 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 247 del 20 aprile 1983 - Resoconto
OGGETTO N. 247/VII - ELIMINAZIONE DEL PASSAGGIO A LIVELLO
SITUATO ALL'IMBOCCO DELLA STRADA PER LE VALLI DI RHEMES E DI
VALSAVARENCHE. (Interpellanza).
PRESIDENTE:
Do lettura dell'interpellanza presentata dal
Consigliere Minuzzo.
INTERPELLANZA
VISTE le grosse difficoltà che crea al traffico, soprattutto
turistico, il passaggio a livello situato all'imbocco della Valle
di Rhêmes e di Valsavarenche;
CONSIDERATO che il problema è stato più volte affrontato dal
Consiglio regionale senza peraltro avere soluzione;
RICORDATO che già alcuni anni fa vi è stata una petizione dei
Comuni interessati al problema;
INTERPELLA
l'Assessore ai Lavori Pubblici Giuseppe Borbey per conoscere
se, come quando intende portare all'approvazione del Consiglio
regionale un provvedimento atto a risolvere il problema
dell'attraversamento del passaggio a livello al km. 118 della SS.
26.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
La Giunta regionale ha già nominato il
progettista per la redazione del progetto di cavalcavia o
sottoferrovia per l'allacciamento della SS. 26 alla strada
regionale della Valsavarenche e della Val di Rhêmes, e un geometra
per i rilievi. La progettazione è iniziata, siamo in contatto con
le ferrovie dello Stato e in un incontro che abbiamo avuto,
presente anche l'Assessore Chabod, abbiamo dato delle indicazioni
di massima ai progettisti, i quali presenteranno entro due mesi le
due soluzioni di cavalcavia e di sottopasso ferroviario. Poichè la
possibilità di fare un sottopasso ferroviario esiste solo verso la
centrale dell'ENEL, questo comporterebbe delle preoccupazioni a
livello di Consiglio Comunale di Villeneuve, perchè facendo il
sottopasso in quella località si taglierebbe fuori, a detto dei
suoi Amministratori comunali, il centro della città dalle valli
laterali. Quindi si sta studiando la soluzione di sovrappassare la
ferrovia il più vicino al centro di Villeneuve.
I progetti sono in fase di esecuzione e l'opera era nel
programma biennale di appalto, difficilmente però arriveremo
all'appalto prima del tardo autunno, anche perchè ci sarà un iter
burocratico per ottenere 400 milioni che le FF.SS. hanno promesso
in qualità di contributo, dal momento che verrebbero annullati tre
passaggi a livello con un conseguente vantaggio economico, che
verrebbe versato quale contributo all'Amministrazione
regionale.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Mi dichiaro soddisfatto della
risposta datami dall'Assessore Borbey, con la speranza che i tempi
vengano rispettati, come d'altra parte mi sembra sia sempre
avvenuto per quanto concerne le opere di competenza dell'Assessore.
Volevo solo sapere, se possibile, quando era stato dato questo
incarico, per vedere quando scadevano i due mesi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK