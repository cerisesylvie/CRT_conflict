Consiglio Regionale della Valle d'Aosta - Oggetto del Consiglio n. 3254 del 20 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3254 del 20 febbraio 2018 - Resoconto
OGGETTO N. 3254/XIV - Interpellanza: "Predisposizione di un
piano di fattibilità per la realizzazione dello snodo ferroviario
di Chivasso".
Grosjean (Président) -
Point n° 22 de l'ordre du jour. La
parole au collègue Padovani.
Padovani (CC-MOUV) -
Siccome alla conferenza stampa c'ero
anch'io e il Presidente dice che, invece che fare conferenze
stampa, dovremmo fare il dibattito in aula, per fare un dibattito
in aula, ci vorrebbe anche qualcuno che risponda alle domande che
si fanno. Lei non ha risposto neanche a una delle domande che
abbiamo fatto all'inizio della seduta, quindi abbiamo deciso di
comunicare ai cittadini il nostro disappunto per le sue non
risposte e per l'ovvio imbarazzo che aveva nel rispondere a quello
che abbiamo chiesto...
(interruzione di un Consigliere, fuori microfono)
... io non ho nulla di cui imbarazzarmi.
Président -
La parole à la collègue Certan pour
l'illustration.
Certan (ALPE) -
Spero di non interrompere nessun fatto
personale. Cambiamo un po' argomento e parliamo dei trasporti
ferroviari, in particolare dello snodo di Chivasso. Si tratta di un
argomento di cui abbiamo già parlato qualche anno fa, poi le
iniziative di queste associazioni del territorio del Canavese e del
Monferrato sembravano essere un po' passate in secondo piano
dall'avvio delle tratte di alta velocità fra Torino e Milano. Credo
che ultimamente, dopo una serie anche di analisi dei dati e del
numero di utenti che utilizzano queste corse di alta velocità, il
Canavese, tutto il Monferrato e anche tutta la parte di Ivrea e
dintorni stanno facendo delle analisi di nuovo su questo snodo. In
particolare, hanno chiesto al Governo - in particolare è il Vice
Ministro Nencini che si è occupato e ha seguito questa problematica
-, e stanno avendo anche delle risposte, di inserire una fermata o
far diventare Chivasso una fermata dell'alta velocità ed
eventualmente anche altre, perché pare che tutti gli utenti del
Monferrato, anche dell'Astigiano e del Canavese, utilizzino l'alta
velocità. Su queste analisi in tutta serenità riteniamo che la
Valle d'Aosta, essendo come tratta ferroviaria in qualche modo
legata allo snodo di Chivasso, non possa rimanere al di fuori di
questa discussione.
Sappiamo che c'è stato un convegno a Chivasso fra amministratori
locali, c'era anche l'Assessore regionale ai trasporti del
Piemonte, c'erano diversi Sindaci e il Vice Ministro ai trasporti
Riccardo Nencini. In questo convegno il 15 gennaio si era preso
l'impegno, se i territori avessero in qualche modo dato un segnale
di volontà di portare avanti un'eventuale stazione a Chivasso -
sappiamo che l'alta velocità, ad esempio, interseca la nostra
ferrovia a poche centinaia di metri dalla stazione di Chivasso -,
che ci sarebbe stata una presa in carico di questa problematica.
Giovedì prossimo c'è un altro incontro, quindi avevamo con la
nostra iniziativa, ma proprio a titolo informativo, chiesto... non
ci risulta che ci fosse nessuno della Valle d'Aosta, ma lo
chiediamo a lei, perché ci pare lei sia stato invitato, quindi è
probabile che magari lei fosse presente o abbia mandato qualche suo
delegato... Siccome tra le varie opzioni c'è anche un eventuale
piano di fattibilità proprio per riuscire a portare tutte le tratte
regionali a Chivasso e da lì collegarsi all'alta velocità, le
chiediamo se eventualmente c'è la volontà di prendere in
considerazione questa possibilità di predisporre, insieme al
Piemonte, un piano di fattibilità riguardo a tale snodo.
Io ricordo che questa problematica non va ad interferire con la
scelta che, d'accordo o no, ormai sta andando avanti sull'acquisto
e sull'investimento fatto sui bimodali, perché non cambierebbe
comunque nulla questa eventuale prospettiva. Lascio la parola al
collega Restano.
Dalle ore 17:45 riassume la presidenza il Presidente
Farcoz
.
Farcoz (Presidente) -
Per la parte rimanente la parola al
collega Restano.
Restano (AC-SA-PNV) -
È già stata ampiamente illustrata
dalla collega Certan, solamente per aggiungere che, sulla base
delle mie conoscenze, c'è la disponibilità da parte della Regione
del Piemonte di rivedere la progettazione relativa alla lunetta di
Chivasso, forse questa novità si aggiunge a quanto già si sapeva e
diventerebbe un'opportunità da valutare per la nostra Regione, al
fine di potersi collegare all'alta velocità.
Ricordo che feci già un'interpellanza a suo tempo per il
collegamento dei treni regionali con l'alta velocità, vi sarebbero
dei fondi nei prossimi sette anni da parte dell'Europa
sull'
Action Group
4
di EUSALP. Chiedo all'Assessore
se vi è la disponibilità da parte dell'Assessorato, o la volontà di
verificare se tutto questo corrisponde a verità.
Président -
La parole à l'Assesseur Marguerettaz pour la
réponse.
Marguerettaz (UV) -
Ora, non so se ci sono stati dei
problemi informatici di
e-mail
, ma io non ho ricevuto alcun
tipo di invito e quindi non ho partecipato, però non credo sia
questo il problema: il fatto che io partecipi o non partecipi ad
una riunione. La legge che abbiamo approvato (la n. 22/2016) è per
noi un riferimento e quindi, nell'ambito degli studi e degli
approfondimenti che sono stati fatti rispetto a questa legge che
declinava tutta una serie di passaggi, e tra questi non c'era
ovviamente la porta del Canavese, però questo non è un problema.
Giovedì avremo una commissione, è stata convocata la IV
Commissione, perché, come ci eravamo impegnati, è stato trasmesso
per l'avvio della discussione il piano strategico, all'interno di
questa discussione possiamo tranquillamente fare gli
approfondimenti del caso su questo argomento e quindi, se del caso,
approfondirlo.
Tra le righe ovviamente, senza voler anticipare delle
valutazioni, a suo tempo erano stati intravisti dei rischi rispetto
a questo ragionamento, perché la nuova stazione di Chivasso avrebbe
potuto diventare il capolinea della nostra linea, quindi, anziché
avere l'Aosta/Torino, avremmo avuto l'Aosta/Chivasso e tutto il
lavoro fatto per evitare la rottura di carico sarebbe stato
vanificato, perché è vero che noi abbiamo un po' di persone che
utilizzano l'alta velocità per andare a Milano, ma la prevalenza
della nostra utenza ha come destinazione Torino. Da più parti ci
sono delle sollecitazioni per far sì che l'area metropolitana di
Torino arrivi fino a Chivasso e quindi un modello di esercizio
potrebbe essere quello di attestare le nostre linee a Chivasso,
dopodiché si scende e la frequenza delle linee metropolitane
Chivasso/Torino assicurerebbe il collegamento con la città di
Torino, questo è esattamente il contrario di quella che è stata
l'impostazione fino ad oggi. Se la costruzione di questa stazione a
Chivasso non va a compromettere la nostra linea quindi credo sia un
valore aggiunto; se al contrario noi attestiamo tutte le nostre
linee a Chivasso, io credo che, dai confronti che fino ad oggi
abbiamo avuto, il sentimento generale sia un sentimento negativo.
Torno a dire però che l'argomento merita di essere approfondito; da
giovedì in avanti, con l'approfondimento del piano strategico, si
potranno fare tutte le valutazioni del caso.
Président -
La parole à la collègue Certan pour la
réplique.
Certan (ALPE) -
Grazie Assessore, intravedo nella sua
risposta, poi io non voglio interpretare, una certa disponibilità
perlomeno a capire, perché a me dà l'idea, da quello che ho potuto
seguire e da quanto ci è stato detto dalle associazioni che stanno
portando avanti questo discorso da anni, che c'è stata davvero una
presa in carico di questa problematica diversa proprio da un
confronto di dati. Ad esempio, la Roma/Milano alta velocità
funziona in un certo modo, ma sono previste anche lì delle nuove
stazioni, perché alcuni territori le stanno chiedendo e la stessa
analisi la stanno facendo i territori sulla tratta Torino/Milano
proprio per una serie di problematiche e i dati - così mi è stato
riferito, ma aspetto i dati veri ed eventualmente li possiamo
confrontare - direbbero che qualcosa deve essere rivisto.
Io capisco il suo
souci
, il fatto di dire: "non
compromettiamo la nostra linea". Mi fa un po' sorridere perché
capisco quello che lei dice... la nostra ferrovia più compromessa
di così! Comprendo però quanto lei dice: che il nostro traffico è
prevalentemente su Torino per ora, quindi è chiaro che l'alta
velocità sarebbe per pochi e che quindi tutte le considerazioni
devono essere anche fatte tenendo conto di questa considerazione,
condivido questo passaggio, penso che però sia più rischioso non
partecipare a questo tavolo.
Ritengo di avere dei dati abbastanza aggiornati, giovedì - lei
dice - c'è questa riunione in commissione e quindi non so se
parteciperà, io cercherò di fare in modo che arrivi al giusto
indirizzo
e-mail
del suo Assessorato anche l'invito a questa
riunione a Chivasso alle 9:45 giovedì, nella sala consiliare a
Chivasso, in seguito alla raccolta firme di più di 100 Comuni:
oltre 100 comunità del Canavese, Monferrato e Astigiano hanno
firmato e c'è tutta la parte metropolitana e soprattutto la parte
legata a Ivrea. Credo sia importante in qualche modo capire meglio
e portare anche le nostre istanze. Io uso le parole che l'Assessore
Nogara ha usato prima: dove mi chiamano, io vado. Spero che anche
lei, dove la chiamano, vada e porti le istanze della nostra
Regione.
Ha ragione che questo non era inserito nella legge n. 22/2016,
perché allora sembrava questo progetto sfumato, ma in realtà si
pensava che l'alta velocità avesse altri dati, invece adesso, ad
inizio 2018, i dati che vengono forniti sull'alta velocità sono
diversi e forse è importante prenderli in considerazione.
Président -
La parole au collègue Restano pour une
minute.
Restano (AC-SA-PNV) -
Assessore, io ritengo che
partecipare possa essere un elemento positivo. Ero rimasto alla
disponibilità da parte della Regione Piemonte di fare un percorso
opposto rispetto allo stato di progetto della lunetta di Chivasso.
Ora, non so se questo può funzionare con quanto è stato proposto,
vale la pena di valutare.
Non mi ha risposto sui fondi EUSALP, ma non fa niente.
Président -
Collègue Gerandin, pour la dernière partie de
30 secondes de l'interpellation. Je vous invite, quand vous
partagez les réponses, à vous réserver par avance.
Gerandin (CC-MOUV) -
Grazie Presidente, ma sono
firmatario. Tenuto conto che sull'argomento è intervenuto molto
bene chi mi ha preceduto, era solo per comunicarle, Presidente
Viérin, che la data in cui io ho trasmesso è il 29 gennaio 2018 e
la matematica non è un'opinione, sono passati 22 giorni e dovrei
averlo in 20 giorni. Questo è quanto, e rimanga agli atti, per cui
il "bugiardo" se lo tenga per lei!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK