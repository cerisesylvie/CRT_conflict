Consiglio Regionale della Valle d'Aosta - Oggetto del Consiglio n. 1703 del 13 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1703 del 13 luglio 2022 - Resoconto
OGGETTO N. 1703/XVI - Interrogazione: "Interlocuzioni con i
portatori di interesse per l'organizzazione e promozione dei
Campionati italiani master di scherma e degli eventi collaterali
nel comune di Courmayeur".
Bertin (Presidente) -
Punto n. 12. Risponde l'assessore
Jean-Pierre
Guichardaz.
Guichardaz J. (FP-PD) -
Grazie collega Aggravi. Nella sua
interrogazione, con riferimento ai Campionati assoluti italiani che
si sono tenuti a Courmayeur a maggio e giugno di scherma, lei
chiede: "quali se vi siano state interlocuzioni con il Comitato
organizzatore Comune di Courmayeur, Associazioni categoria e la
Federazione nazionale per l'organizzazione e la promozione
dell'iniziativa e quali, se vi siano state, interlocuzioni con il
Comitato organizzatore per tenere nuovamente tale evento nei
prossimi anni in Valle d'Aosta".
Rispetto alla prima domanda, diciamo che non siamo stati
strettamente coinvolti, se non nella fase finale, dagli
interlocutori che fanno riferimento direttamente a questa
manifestazione per la quale però c'è stata fatta richiesta di
patrocinio e a cui abbiamo risposto positivamente nell'immediato e
devo dire che sono stato con grande piacere invitato a partecipare
alla conferenza stampa di apertura alla quale sono intervenuto
rilevando l'ottima e accurata organizzazione dell'iniziativa,
nonché l'altissimo livello degli atleti. Ricordo che gli Assoluti
di scherma italiani, come disse in occasione di quella conferenza
stampa il Presidente del CONI valdostano, sono un po' come i
trayal
americani per quanto riguarda l'atletica perché,
essendo comunque le nostre squadre di schermidori tra le più forti
del mondo, la partecipazione ai Campionati assoluti significa
comunque partecipare a un evento di altissimo livello. Tra l'altro,
mi hanno fatto notare che non sempre coloro che hanno vinto alle
Olimpiadi e partecipano ai Campionati del mondo riescono a vincere
gli Assoluti italiani, non ho capito bene questa situazione ma pare
che siano dei campionati estremamente stressanti e di grandissimo
livello di cui abbiamo l'onore di ospitare la loro
manifestazione.
Per quanto riguarda la seconda domanda: "quali e se vi siano
state interlocuzioni con il Comitato organizzatore per ottenere
nuovamente tale evento nei prossimi anni in Valle d'Aosta", direi
che siamo assolutamente disponibili a interfacciarci con il
Comitato organizzatore, con il Comune, esattamente come abbiamo
fatto per il WTA Femminile di tennis, in quanto riteniamo che
questa manifestazione, come le dicevo prima, sia di grande lustro
per la nostra Regione. Io sono direttamente in contatto con la
signora Pesci, tra l'altro, alla quale ho già manifestato la nostra
disponibilità qualora l'interesse... a dare proprio il contributo
per la replica di quest'evento che naturalmente auspichiamo possa
nuovamente ripetersi e auspichiamo che Courmayeur diventi veramente
una sede fissa di eventi di questa portata.
Presidente -
Per replica, ha chiesto la parola il
consigliere Aggravi.
Aggravi (LEGA VDA) -
Ringrazio l'Assessore per la
risposta. La finalità era, come è già capitato anche
sull'iniziativa legata al tennis, ai WTA, capire effettivamente
quello che è anche il livello di interlocuzioni non soltanto tra le
realtà organizzatrici, il Comitato organizzatore in questo caso,
non tutte le iniziative hanno un Comitato organizzatore, l'ente
locale di riferimento, in questo caso il Comune di Courmayeur, ma
anche capire quali sono le interlocuzioni a tutto tondo di quelli
che possono essere i soggetti coinvolti, perché dico in maniera
molto banale... cito le associazioni di categoria, non soltanto
quelle sportive ma anche quelle di riferimento, perché partecipando
come spettatore e come appassionato di scherma e parlando con gli
allenatori e anche con chi partecipava la problematica è stata
trovare i posti letto, dei posti dove poter andare a mangiare
banalmente. Perché dico questo? Perché spesso ci si riempie la
bocca sugli indotti e poi, quando effettivamente c'è magari una
manifestazione che crea indotto perché non è di un giorno, e qui
abbiamo avuto sia la parte
master
sia l'altra, c'erano le
Giovanili, gli accompagnatori, le squadre, ricordiamo che, tra
l'altro, al di là dello sport della scherma dove tutte le Forze
armate erano rappresentate, non soltanto hanno dei gruppi dietro
che si muovono insieme e che quindi generano necessariamente un
indotto... Tra l'altro, un evento come questo o come altri sport
più o meno
indoor
che possono permettere di allungare quella
parte di stagione o anche essere inseriti in un periodo in cui
magari l'agenda era vuota perché comunque sappiamo che c'è chi ha
lavorato fino a fine maggio e poi dopo guardava alla stagione
estiva. Questo anche un po' per cercare un coordinamento di tutti
gli attori che possono beneficiarne, perché spesso e volentieri
giustamente si parla del budget che si dedica alla promozione, il
budget anche in termini di risorse umane che a livello non soltanto
di Regione ma anche di singoli Comuni, poi il Comune di Courmayeur
ha una partecipata dedicata, per carità, magari è una realtà più
fortunata di altre... però bisogna lavorare tutti insieme, spesso
anche la parte formazione non è banale. Alcune persone che si
occupano di sport in Valle... o banalmente anche il coinvolgimento
- perché no? - della scuola, c'erano anche un sacco di eventi
collegati al Torneo di approfondimento sull'alimentazione e lo
sport che sono andati sostanzialmente deserti. È un peccato, e qui
ripeto, è molto simile all'altra iniziativa e magari ce ne saranno
altre, bisogna cercare di fare sistema ma nel vero senso della
parola, perché lì, come in altri Comuni, si potevano o si potranno
- io mi auguro - fare delle sinergie che possono essere utili,
soprattutto cercare - e non è facile, perché già quando si è
parlato del WTA, giustamente lì si è anche un po' in balia agli
sponsor
più grandi o comunque a un
circus
, che ha
altre logiche rispetto a quelle di una programmazione di un ente
pubblico o comunque di una realtà pubblica o piccola comunque come
la nostra... - di mantenere degli appuntamenti fissi. Io penso
anche a quello che portava il Quadrangolare di pallavolo femminile,
sempre nel mio Comune c'era un indotto che aveva un peso dal punto
di vista monetario e anche di presenza. Dico anche questo perché
sono degli sport che magari non sono direttamente attinenti al
nostro contesto estivo o invernale ma che possono benissimo
trovarsi in strutture, come il palazzetto di Courmayeur o altri
palazzetti in cui comunque a vario titolo, le varie Amministrazioni
regionali e comunali hanno investito e investiranno e ci permettono
di fare sinergia, di dare degli appuntamenti fissi e anche di
abituare il sistema economico principalmente qua
dell'
hôtellerie
, del commercio e della ristorazione ad
adeguare anche i propri calendari, perché poi quello che spesso
avviene è che organizziamo il grande congresso o il medio torneo e
poi non abbiamo i posti letto, non abbiamo i posti dove far
mangiare la gente e quello è un problema. Non sono delle macchine e
dei meccanismi che si possono risolvere in poco tempo ma bisogna
attivarsi e su questo penso che la regia regionale, al di là delle
singole iniziative, sia fondamentale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK