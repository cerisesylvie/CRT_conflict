Consiglio Regionale della Valle d'Aosta - Oggetto del Consiglio n. 2477 del 7 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2477 del 7 febbraio 2007 - Resoconto
OGGETTO N. 2477/XII - Consulta regionale per la condizione
femminile - Approvazione del programma di attività per l'anno
2007.
Il Consiglio
Premesso che la Consulta regionale per la condizione
femminile ha presentato il programma di attività per l'anno 2007,
corredato della previsione della spesa, chiedendone l'approvazione
da parte del Consiglio regionale, ai sensi dell'articolo 8 della
legge regionale 23 giugno 1983, n. 65;
Visto il bilancio di previsione del Consiglio regionale per
l'anno 2007;
Viste le deliberazioni dell'Ufficio di Presidenza del
Consiglio n. 185/03 del 25 luglio 2003, concernente la nuova
struttura organizzativa del Consiglio regionale e le relative
funzioni e n. 242 del 22 dicembre 2006, concernente l'attribuzione,
per l'anno 2007, alle strutture dirigenziali di quote di bilancio
per il perseguimento dei correlati obiettivi gestionali;
Richiamata la legge regionale 23 giugno 1983, n. 65 e
successive modificazioni;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
Visto il parere della I Commissione consiliare
permanente;
Delibera
1) di approvare l'allegato programma di attività predisposto
dalla Consulta regionale per la condizione femminile per l'anno
2007, con la previsione della spesa di € 77.468,00
(settantasettemilaquattrocentosessantotto/00), che fa parte
integrante della presente deliberazione;
2) di stabilire che all'impegno della spesa fino
all'ammontare di € 77.468,00
(settantasettemilaquattrocentosessantotto/00), il cui stanziamento
è previsto sul capitolo 185 "Finanziamento del programma annuale di
attività della Consulta regionale per la condizione femminile" del
bilancio di previsione del Consiglio regionale per l'anno 2007 che
presenta la necessaria disponibilità, si provveda con successivi
provvedimenti dell'Ufficio di Presidenza del Consiglio o del
dirigente, secondo le rispettive competenze, ai sensi della
deliberazione dell'Ufficio di Presidenza del Consiglio n. 242/2006
in data 22 dicembre 2006, recante "Approvazione del bilancio di
gestione per l'anno 2007 con attribuzione alle strutture
dirigenziali di quote di bilancio per il perseguimento dei
correlati obiettivi gestionali".
Presidente
- Colleghi, la Consulta regionale per la
condizione femminile ha presentato il programma di attività per il
2007.
Come potete vedere dal documento sottoposto all'approvazione del
Consiglio, la Consulta intende quest'anno focalizzare la sua
attività soprattutto su determinati temi di maggior attualità e
interesse per le donne in generale. Al riguardo particolare
attenzione sarà dedicata ai problemi del lavoro femminile, con
l'approfondimento della difficile tematica della conciliazione dei
tempi di vita e di lavoro che investono grandi fasce di popolazione
femminile, per quanto riguarda l'informazione saranno studiate
nuove iniziative più efficaci in materia. Nel campo delle
manifestazioni e attività culturali la Consulta, prendendo lo
spunto dal fatto che l'anno in corso è stato designato dalla
Commissione europea come anno europeo delle pari opportunità per
tutti, intende promuovere concrete iniziative per incentivare
l'uguaglianza e contrastare la discriminazione. Proseguirà poi nel
corrente anno l'attività del "Centro Donne contro la violenza", e
particolare attenzione sarà dedicata alle problematiche che
investono le donne immigrate. Come è previsto dalla legge, la
previsione della spesa per la realizzazione del programma ammonta a
77.468 euro.
La parola al Consigliere Tibaldi.
Tibaldi (CdL)
- Per una breve dichiarazione di voto. Come
è tradizione, il nostro gruppo consiliare voterà contro questa
deliberazione, perché ci accingiamo ad erogare denaro a uno degli
enti più inutili del nostro ordinamento regionale.
Più volte abbiamo richiamato l'attenzione di tutte le forze
politiche nel fare o una legge abrogativa e ovviare a questa
stortura del sistema o perfezionarne il funzionamento: per queste
ragioni - senza ripetere tutta la elencazione di motivazioni che
stanno alla base della nostra decisione politica - voteremo contro.
Noi non siamo per le quote rosa...
Presidente -
Pongo in votazione l'atto:
Consiglieri presenti e votanti: 30
Favorevoli: 27
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK