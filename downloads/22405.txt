Consiglio Regionale della Valle d'Aosta - Oggetto del Consiglio n. 2005 del 21 giugno 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2005 del 21 giugno 2006 - Resoconto
OGGETTO N. 2005/XII - Percentuali di parti con taglio cesareo
nella regione. (Interrogazione)
Interrogazione
Viste le recenti dichiarazioni del neo Ministro alla Salute,
On. Livia Turco, circa la percentuale in Italia di parti con il
ricorso al taglio cesareo, molto alta rispetto alla media degli
altri paesi europei;
Considerato che si tratta di un problema che va tenuto sotto
osservazione;
Ritenuto opportuno avere informazioni circa la situazione in
Valle d'Aosta;
i sottoscritti Consiglieri regionali
Interrogano
l'Assessore competente per sapere:
1) quale è la percentuale di parti con taglio cesareo che si
registra, e si è registrata, in Valle in questi ultimi
anni;
2) quale è la linea politica portata avanti dall'azienda
sanitaria in questo ambito.
F.to: Squarzino Secondina - Venturella
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Percentuale di parti cesarei in Valle d'Aosta: 27%
nel 2002, 27,5% nel 2003, 28% nel 2004, 31% nel 2005, "trend" che è
mantenuto al 31 maggio sul 31% anche nel 2006. È un "trend" alto
anche se, la percentuale di parti cesarei in Italia è del 35%,
quindi siamo a dei valori inferiori in una Regione comunque che ha
delle professionalità sanitarie. Certo, siamo molto lontani dai
margini consigliati dall'OMS che sono del 10-15% dei parti cesarei.
È un "trend" che in Italia è molto superiore rispetto ai valori
consigliati dall'OMS. Sempre su queste percentuali bisogna vedere
che nel 2002 sono stati 15,67% i tagli cesarei in elezione, mentre
12% i tagli cesarei in travaglio, cioè a travaglio iniziato si è
deciso di eseguire il parto cesareo per difficoltà
nell'espletamento fisiologico della gravidanza. Sono numeri che
sono ancora elevati nel 2003, nel senso che i tagli cesarei in
elezione sono stati 164 e 88 - 7,93% - in travaglio. Questo fa
pensare come ancora il cesareo sia utilizzato per questioni di
emergenza e come il travaglio non sia prevedibile; questo per
rinforzare il discorso che, in una Regione come la nostra, i parti
a domicilio darebbero delle grosse ripercussioni sulla salute della
donna. Un altro numero alto è che dopo il primo cesareo il 25%
delle donne sono ricorse a un secondo cesareo, è minore solo dei
valori del Friuli Venezia Giulia con il 37,8% e della Lombardia con
il 25,8%. Rispetto ai dati nazionali - con i quali non possiamo
confrontarli, ma che danno un andamento e permettono un giudizio su
questi dati - emerge che in Italia sul 35% di parti cesarei il 55%
avviene in strutture private, mentre il 33% in strutture pubbliche,
cioè una tendenza nella struttura privata per una richiesta della
donna maggiore rispetto alla struttura pubblica.
Si diceva nella discussione sul Piano socio-sanitario che non
abbiamo indicatori, invece questo è un indicatore di processo, così
come lo è quello che aveva indicato il gruppo "La Casa delle
Libertà" lo scorso Consiglio sulle liste di attesa. È un indicatore
di processo, non è esaltante, questo lo sottolineo ed è un mio
giudizio sicuramente; è un indicatore non esaltante in una tendenza
italiana che è peggiore. Cosa fare quindi? Lavorare sicuramente su
una struttura, che era così e che bisogna migliorare. Vi sono delle
scuse, sicuramente; del "trend nazionale" ho già parlato, i parti
che in Italia avvengono sempre più in donne con età maggiore, cioè
sempre più il primo parto si sposta in avanti nell'età e quindi con
delle caratteristiche fisiologiche diverse della donna, poi come
tutti sottolineano l'importanza della componente del dolore nel
parto, cioè il non accettare questa dimensione del dolore porta a
volte a praticare un cesareo.Cosa fare quindi? Chiaramente
migliorare il percorso nascita, c'è da lavorare in questo settore.
Cosa abbiamo già fatto? Un rinforzamento del Dipartimento materno
infantile con un inserimento dei medici di famiglia in questo
percorso; lì c'è una grande occasione perché il 67-68% delle donne
gravide partecipa a tale percorso nascita, cioè a queste riunioni
pre-parto con l'ostetrica e il medico. Abbiamo inserito in questo
percorso l'anestesista, lo specialista della terapia del dolore,
facendo anche una struttura semplice ad "hoc" al Beauregard, perché
abbiamo un servizio di terapia del dolore sicuramente
all'avanguardia, per cui prevedere il contatto con l'anestesista,
che spiega come anche nel parto fisiologico questo dolore possa
essere controllato, ci sembra positivo; quindi migliorare il
percorso nascita integrando anche lo specialista del dolore, che
comunque è gratuito, a disposizione cioè di tutte le donne.
Chiaramente l'Ambulatorio della gravidanza fisiologica va
potenziato, ma non è l'unica risorsa per cercare di portare questa
percentuale dei parti cesarei a una riduzione numerica che deve
essere un indicatore di un miglioramento del processo.
Président - La parole à la Conseillère Squarzino Secondina.
Squarzino (Arc-VA) - Prendo atto del fatto che la percentuale
dei parti cesarei è considerata un indicatore di processo, ma
proprio per questo, se si fosse voluto scegliere il Piano
socio-sanitario come una delle strategie da portare avanti, si
sarebbe messo che si voleva ridurre dell'1 o 2%, invertire la
percentuale dei parti cesarei. L'Assessore ci ha fornito i dati di
questi ultimi anni da cui risulta che era del 27% nel 2002; se
andiamo negli anni precedenti, vediamo che eravamo nel 1994 al 17%,
nel 1997 al 18%, nel 1999 al 21%, cioè c'è stato un "trend" di
aumento notevole! È vero che, rispetto alla media italiana, che è
del 35%, la nostra media è del 31%, d'accordo, però non siamo
sempre quelli che vogliono essere al "top", vogliono guardare verso
le indicazioni di eccellenza? L'OMS indica un'eccellenza: il
10-15%, noi siamo il doppio di questa percentuale. Se guardiamo
anche la media europea, questa è del 23% e Paesi che riteniamo
tutti attenti alla salute delle donne, come la Danimarca e la
Svezia, oscillano dal 13 al 16%.
Perché non ci poniamo in modo preciso questo obiettivo? Perché
non si individua un progetto che vada in tale direzione? Lei ha
detto: "sì, facciamo alcune azioni". Certo, fra l'altro è proprio
su nostra sollecitazione che è stato inserito nel Piano
socio-sanitario il potenziamento dell'Ambulatorio per la gravidanza
fisiologica, nel senso che chi aveva pensato gli obiettivi neanche
aveva messo questo come uno degli obiettivi importanti. Questo è un
problema che riguarda tutta l'Italia e che non per niente una donna
Ministro della salute mette in luce, perché dai dati ISTAT risulta
che c'è una medicalizzazione progressiva dell'evento parto,
medicalizzazione che è gestita dai medici. Ci si chiede allora se
sotto questi dati non vi sia la prevalenza dell'aspetto medico
rispetto all'aspetto fisiologico, la prevalenza di chi, utilizzando
la paura e i timori giusti che ciascuno ha di fronte ad un evento
così importante, trasforma questa occasione in un'occasione di
lucro personale. Credo che su tale tema vada tenuta alta
l'attenzione, non solo, Assessore, sono sempre stupita di come lei
voglia tornare sui punti del Piano socio-sanitario, forse è giusto
ma, rispetto al parto domiciliare, lei ha stravolto quello che
diceva il Piano sanitario 2002-2004, perché in quel piano era
previsto in modo chiaro. Non solo, il parto in casa viene portato
avanti da Regioni come le Marche e l'Emilia Romagna, portato avanti
dall'azienda "Sant'Anna" di Torino; allora è proprio questa non
attenzione all'aspetto fisiologico del parto che è nociva! Lei che
è così attento al fatto che non vi siano degli interventi impropri,
qui l'85% delle donne aspira...
(interruzione dell'Assessore Fosson, fuori microfono)
... non sono io che lo dico, ma l'ISTAT dice che le donne
italiane preferiscono partorire in modo spontaneo: 87,7%; questo è
il desiderio delle donne che va portato avanti, su questo bisogna
lavorare! Fra l'altro, lavorare in questo senso fa risparmiare,
perché costa molto meno un parto fisiologico che un parto
cesareo!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK