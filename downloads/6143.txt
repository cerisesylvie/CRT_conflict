Consiglio Regionale della Valle d'Aosta - Oggetto del Consiglio n. 586 del 30 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 586 del 30 maggio 1984 - Resoconto
OGGETTO N. 586/VIII - NECESSITA' DI UN DISCIPLINA REGIONALE
DELL'IMPIEGO DEGLI ELICOTTERI IN MONTAGNA. (Interpellanza).
PRESIDENTE
: Do lettura dell'interpellanza presentata dai
Consiglieri Torrione e Berti:
INTERPELLANZA
AVUTA notizia dell'unanime decisione del Consiglio Direttivo
della Sezione di Aosta del C.A.I. di opporsi all'uso indiscriminato
dell'elicottero in montagna e delle dichiarazioni rese alla stampa
dal Presidente della stessa Sezione, Toni Ortelli, Accademico del
C.A.I., il quale ha affermato che tali mezzi aerei "debbono essere
completamente eliminati dalla montagna", consentendone l'impiego,
oltre che per ragioni militari, "solo per il soccorso alpino ed il
rifornimento dei rifugi";
CONSIDERATO
che l'impiego degli elicotteri nelle zone
alpine contribuisce a produrre inquinamenti acustici ed
atmosferici, arrecando così disturbo alle popolazioni ed ai turisti
e grave pregiudizio all'equilibrio dell'ambiente naturale
contribuendo altresì a disperdere branchi di selvatici;
RILEVATO che a trarre benefici diretti sono soltanto le Società
che gestiscono tali mezzi aerei, mezzi che provocano un
deterioramento del livello di professionalità delle guide alpine
coinvolte in tale attività;
RICHIAMANDOSI al pensiero di alcune eminenti personalità del
mondo della montagna come l'abate Amato Gorret il quale affermava
già nel secolo scorso che "chi non può andare sul Cervino a piedi
non ci vada affatto", poi Samivel, con felice intuizione, diceva
che il turismo in elicottero dimostra una "incomprensione
himalaiana" dei lavori non commerciabili della montagna ed infine
la grande guida francese Pollet Villard scriveva già nel 1975 che
"una guida che ama il suo mestiere deve opporsi a questo modo di
frequentare la montagna";
OSSERVATO infine che nel corso della precedente legislatura
(giugno 1981) venne inoltrata da un gruppo di Consiglieri una
proposta di legge con la quale si intendeva disciplinare la
materia, proposta stranamente "insabbiata" per consentire forse di
"premiare" una società che opera in Valle d'Aosta e con la quale la
Regione ha stipulato una convenzione (pare a condizioni meno
favorevoli di quelle offerte dalla stessa Società alla Regione
Piemonte) nel quadro della Protezione Civile;
INTERPELLANO
il Presidente della Giunta e gli Assessori all'Agricoltura,
Foreste e Tutela dell'Ambiente, e del Turismo, Urbanistica e Beni
Culturali per sapere:
1°) se non ritengono necessario disciplinare la materia
sull'esempio della Francia e della Svizzera, anche per evitare che
Società estere, impedite ad operare nei rispettivi Paesi, svolgano
attività su larga scala in territorio valdostano;
2°) se non ritengono opportuno riproporre al Consiglio un
provvedimento di legge che disciplini tale materia sulla base anche
delle indicazioni già contenute nella citata proposta di legge
elaborata nel 1981.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
I motivi che ci hanno spinto a
presentare questa interpellanza derivano dal fatto che illustri
personaggi del mondo della montagna hanno preso posizione
pubblicamente nei confronti dell'uso indiscriminato dell'elicottero
in Valle d'Aosta.
Noi riteniamo che non ci si possa privare dell'elicottero per le
condizioni della nostra regione, e perchè non solo nell'eventualità
di disgrazie, in montagna l'elicottero diventa sovente uno
strumento di lavoro. Riteniamo però che la nostra regione sia
diventata un po' una terra di conquista perchè, oltre agli
elicotteri che agiscono nella nostra regione, pare che arrivino
dalla Francia, costantemente in alcune zone, elicotteri che
depositano dei turisti sul nostro territorio, venendo poi a
riprenderli. Noi riteniamo che per alcune località ciò potrà essere
un modo di fare del turismo e riteniamo che sia possibile
continuare a farlo, però il tutto va regolamentato per proteggere
il territorio regionale contro l'inquinamento da rumore e perchè
non tutta la Valle d'Aosta deve essere praticata da questo mezzo
aereo.
Noi ci siamo documentati e abbiamo apprezzato il fatto che nella
passata legislatura alcuni consiglieri repubblicani,
socialdemocratici e anche del nostro gruppo, avessero presentato
una specifica proposta di legge che purtroppo non ha avuto corso.
Infatti siamo un po' in ritardo rispetto ad altre località che pur
appartenendo a Stati diversi ci sono molto vicine
geograficamente.
Alludo alla Francia e alla Svizzera dove la materia è già stata
disciplinata, in termini forse più restrittivi in Francia, ma dando
un significato di tipo diverso all'uso di questo mezzo. Si sono
stabiliti a priori per gli elicotteri dei punti di atterraggio dove
è permesso l'uso del mezzo anche per fini puramente turistici. Mi
sembra molto importante evitare che il nostro cielo sia
continuamente attraversato da elicotteri che trasportano turisti o
che svolgono le più varie mansioni anche se meritevoli.
Sul nostro territorio, oltre agli elicotteri delle ditte private
agiscono anche quelli dell'aviazione leggera dell'esercito che pure
svolgono un'azione benemerita. Noi riteniamo che disciplinare in
termini più corretti l'intera materia sia un atto di rispetto nei
confronti del nostro territorio e del nostro ambiente.
Ci auguriamo che questo discorso venga affrontato dalla Giunta
regionale in tempi brevi anche perchè la traccia legislativa a cui
facevo riferimento ci sembra sufficientemente puntuale per
stabilire alcuni principi. Se questo discorso non trovasse un
riscontro da parte della Giunta regionale allora noi ci faremo
promotori di uno specifico provvedimento di legge, augurandoci che
non subisca la stessa sorte di quello dei colleghi nella
legislatura precedente.
E' inutile puntualizzare un argomento che ormai credo formi
oggetto di riflessione e di dibattito in diversi ambienti, per cui
ci auguriamo che la Giunta si faccia carico di questo problema che
non può più essere, a nostro avviso, ulteriormente rinviato.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
On a déjà discuté autrefois le problème
de l'emploi de l'hélicoptère.
Dans ces derniers temps, nous sommes en train de voir que
l'emploi même des hélicoptères va augmenter. Je pense que, jusqu'à
il y a cinq années, on n'aurait pas même parlé de ce problème en
Vallée d'Aoste. Donc, sur la nécessité d'avoir un règlement ou
quand même la possibilité de réglementer l'emploi des hélicoptères
tout le monde peut être d'accord. Mais à ce propos je pense qu'il
s'agit de prévoir et de considérer quelles sont les compétences à
niveau régional et lesquelles à niveau de l'Etat.
Pour ce qui nous concerne, nous retenons, selon l'application
même du Statut et les compétences de la Région, que nous n'avons
pas la possibilité de réglementer cette matière en particulier. A
ce sujet, nous avons déjà entendu des différents avis et nous avons
conclus qu'il faudrait prévoir ces nécessités à niveau national. Il
y a déjà d'autres régions qui sont en train de faire pression sur
le Gouvernement de l'Etat pour qu'on fasse une loi qui dépasse le
décret de l'année 1971. Jusqu'à présent, l'unique système de
prévoir une réglementation, c'est d'appliquer le D.P.R. que le
Conseiller Torrione connaît, c'est-à-dire le D.P.R. n. 518.
Pour ce qui nous résulte, nous n'avons pas d'autres
possibilités, mais il faut aussi dire que j'ai apprécié les
observations faites par le Conseiller Torrione sur la possibilité
de prévoir une différence dans le territoire, surtout pour
certaines zones, car je sais que dans la zone de Valsavarenche
l'ancien Président français venait faire du ski (en effet les
Français y viennent très souvent) et, en France comme en Suisse, il
y a déjà une loi spécifique qui fixe les limites et les
possibilités en tenant compte aussi des limites de sécurité. C'est
là un problème que nous avons déjà examiné lorsqu'il y a eu un
accident avec un hélicoptère. De l'autre coté, s'il y a des aspects
négatifs, il y a aussi des aspects positifs; en effet, pour le
transport dans certains points de certaines vallées latérales même
les techniciens nous disent souvent qu'au lieu de faire des routes,
on peut prévoir l'emploi de l'hélicoptère; là, c'est une exigence.
Aussi, dans ces derniers temps, dans la Vallée de Gressoney, des
Communes, et particulièrement la Commune de Lillianes, nous ont
fait une requête précise pour avoir le transport du matériel dans
les alpages par hélicoptère. A ce propos nous sommes en train de
considérer si c'est possible de faire una convention avec les
Communes mêmes pour prévoir une aide financiaire afin d'effectuer
ce transport, deux ou trois fois pendant la saison en utilisant
l'hélicoptère.
Il faudrait donc avoir la possibilité de faire un règlement
assez sérieux qui tienne compte des différentes exigences du
territoire, mais à ce sujet, malheureusement, nous n'avons pas de
compétences.
Ce serait le cas d'envoyer une requête assez spécifique, qu'on
pourrait formuler à niveau de Conseil et qui pourrait être proposée
par le Conseil même, dans laquelle on pourrait suggérer un projet
au Gouvernement pour le faire adopter par le Parlement Italien.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Le parole del Presidente della Giunta
ci tranquillizzano, perchè dimostrano che la nostra interpellanza
ha centrato un problema che esiste e che comunque va risolto, anche
perchè l'uso indiscriminato dell'elicottero è diventato un problema
che riguarda non solo la tutela dell'ambiente ma credo anche la
tutela della salute degli stessi cittadini. L'inquinamento da
rumore porta dei danni che non sono facilmente calcolabili.
Io non so se la Regione abbia competenza in materia anche se un
provvedimento varato dal Consiglio regionale sarebbe più rispettoso
della realtà valdostana mentre una legge varata dal Parlamento
terrebbe conto di principi più generali. E' importante però che ci
si occupi di questo problema.
Prendiamo atto della volontà del Presidente e se servirà anche
la nostra collaborazione per risolvere questo problema noi
dichiariamo fin d'ora la nostra disponibilità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK