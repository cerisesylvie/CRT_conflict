Consiglio Regionale della Valle d'Aosta - Oggetto del Consiglio n. 1428 del 27 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1428 del 27 giugno 1985 - Resoconto
OGGETTO N. 1428/VIII - DISEGNO DI LEGGE CONCERNENTE:
"COMPENSI AI COMPONENTI DELLE COMMISSIONI SANITARIE PREVISTE AL
CAPO II DEL TITOLO I DELLA L.R. 25. 10.1982, N. 70".
PRESIDENTE:
Ha chiesto di illustrare l'oggetto
l'Assessore alla Sanità ed Assistenza Sociale voyat, ne ha
facoltà.
VOYAT - (U.V.):
Nous sommes obligés à modifier la loi du
1981, qui attribuait un jeton de présence de 10.000 lires aux
membres des Commissions sanitaires et en plus 1.000 lires chaque
invalide visité, en augmentant respectivement à 20.000 et 2.000
lires. Nous devons faire cela, d'une part pour rattraper un retard
vis-à-vis d'autres Régions qui ont déjà modifié la loi, de l'autre
parce que nous avons toujours des difficultés à trouver des
personnes qui veulent faire part de ces Commissions; cela est
compréhensible si l'on confronte ce que gagne un médecin dans son
ambulatoire avec ce qu'il va gagner dans ces Commissions.
PRESIDENTE:
Si passa all'esame dell'articolato. Do
lettura dell'articolo 1:
ART. 1
1.
Ai componenti delle Commissioni sanitarie, previste
dal Titolo II - Capo II della L.R. 25.10.'1982, n., 70, ("Esercizio
delle funzioni in materia di igiene e sanità pubblica, di medicina
legale, di vigilanza sulle farmacie ed assistenza farmaceutica"),
incaricate rispettivamente dell'accertamento dell'invalidità
civile, del sordomutismo, delle condizioni visive e dello stato
psico-fisico degli invalidi, ai fini lavorativi, è corrisposto, con
decorrenza 1° gennaio 1985, un gettone di presenza di lire 20.000
lorde per ogni giornata di seduta ed un compenso lordo di lire
2.000 per ogni soggetto visitato.
2.
Ai componenti delle Commissioni sanitarie predette,
non aventi l'abituale domicilio nel comune sede della Commissione,
è corrisposta una indennità di accesso per chilometro percorso,
pari ad un quinto del costo di un litro di benzina super.
3.
Il gettone di presenza di cui al 1° comma non è
dovuto ai componenti delle Commissioni, dipendenti di pubbliche
Amministrazioni, che partecipino alle sedute delle Commissioni
durante l'orario di servizio e che non recuperino il tempo
impiegato per l'attività commissariale.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 2:
ART. 2
1.
Alla liquidazione dei compensi e delle indennità di
accesso spettanti ai membri delle Commissioni sanitarie di prima
istanza provvede l'Unità Sanitaria Locale della Valle
d'Aosta;
2.
Alla liquidazione dei compensi e delle indennità di
accesso spettanti ai membri delle commissioni sanitarie regionali
provvede direttamente la Regione.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 3:
ART. 3
Al finanziamento delle spese derivanti dall'applicazione
della presente legge, valutate in annue lire 24.000.000 si provvede
nel seguente modo:
1.
per le Commissioni sanitarie di I^ istanza: con le
disponibilità iscritte al cap 3 "Indennità e rimborso di altri
organi collegiali" del bilancio preventivo dell'U.S.L. della Valle
d'Aosta, per l'anno 1985, ed ai corrispondenti capitoli per gli
esercizi futuri;
2.
per le Commissioni sanitarie regionali:con le
disponibilità iscritte al cap. 39400 del bilancio preventivo della
Regione per l'anno 1985 "Spese a carico della Regione per
l'esercizio di funzioni sanitarie attribuite al S.S.N.." e sui
corrispondenti capitoli per gli esercizi futuri.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 4:
ART. 4
1.
E' abrogata, con effetto dal 1° gennaio 1985, la
L.R. 9.12.1981, n. 78 recante: "Compensi ai componenti delle
commissioni sanitarie previste dalle leggi 30.3.1971, n. 118,
26.5.1970, n. 381, 27.5.1970, n. 382 ".
2.
La presente legge sarà pubblicata nel Bollettino
Ufficiale della Regione. E' fatto obbligo a chiunque spetti di
osservarla e di farla osservare come legge della Regione Autonoma
Valle d'Aosta.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK