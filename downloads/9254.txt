Consiglio Regionale della Valle d'Aosta - Oggetto del Consiglio n. 252 del 11 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 252 del 11 gennaio 1989 - Resoconto
OGGETTO N. 252/IX - DELIBERAZIONE DEL COMITATO DI GESTIONE
DELL'U.S.L. RELATIVA ALL'INQUADRAMENTO DEL DIRETTORE AMMINISTRATIVO
(Interrogazione con risposta scritta).
PRESIDENTE:
Do lettura dell'interrogazione con risposta
scritta, presentata dal Consigliere Riccarand ed iscritta al punto
4 dell'ordine del giorno.
INTERROGAZIONE CON RISPOSTA SCRITTA
RICORDATO che già più volte il Gruppo consiliare di Nuova
Sinistra ha chiesto chiarimenti e rettifiche in merito ad errate
attribuzioni di posizioni funzionali superiori a personale di ruolo
regionale del Servizio Sanitario Nazionale;
APPRESO che con atto del 18.7.1988, n. 1875, approvato dalla
CO.RE.CO., il Comitato di gestione dell'U.S.L. ha deliberato:
1) di accertare, sulla base degli atti d'ufficio (fascicolo
personale) che il Dott. Alberto Morelli avrebbe esercitato
nell'Ente di provenienza (I.N.A.M.) le attribuzioni corrispondenti
a quelle di Direttore amministrativo Capo Servizio e che sarebbe
stato inquadrato nella posizione funzionale di Direttore
amministrativo Capo Servizio in seno all'U.S.L. per effetto
dell'art. 66 del D.P.R. 20.12.1979, n. 761;
2) di stabilire che l'inquadramento in questione è soggetto a
riesame ai sensi dell'art. 116 del D.P.R. 270/ /87 e che fino
all'attuazione del conseguente provvedimento al Dott. Morelli è
mantenuto l'inquadramento sopraindicato;
3) di inviare la deliberazione al Dipartimento per la Funzione
Pubblica in quanto va ritenuto che la fattispecie investa principi
generali in tema di inquadramento che per la loro natura superano
l'ambito dell'Amministrazione locale.
CONSIDERATO CHE:
1) l'accertamento di cui al punto 1 non è supportato da alcun
atto d'ufficio, ma è anzi in contrasto palese con quanto risulta
documentato;
2) che il Dott. Morelli non era affatto titolare, nell'Ente di
provenienza, del posto corrispondente a quello assegnatogli
nell'U.S.L. (egli era titolare del posto di Capo Ufficio
Segreteria) come esige l'art. 66 del D.P.R. 761/79, disposizione
che quindi viene palesemente disattesa;
3) che la previsione di riesame contenuta nell'art. 116 del
D.P.R. 270/87 fa seguito a precise disposizioni del Ministero del
Tesoro e del Dipartimento per la funzione pubblica a tutti i
Prefetti con cui si invitavano le Amministrazioni che avessero
applicato il parere del Consiglio sanitario nazionale n. 53 del
16.12.1983 a revocare i provvedimenti stessi;
4) che lo stesso parere 53/83 non è stato neppure applicato
correttamente in contrasto con quanto si afferma in quanto il
parere stesso poneva come condizione imprescindibile per
l'attribuzione della posizione funzionale apicale in seno
all'U.S.L. l'aver avuto attribuita con atto formale la direzione di
sede di Cassa mutua provinciale;
5) che, infine, quanto deliberato al punto 3 costituisce semmai
motivo per non conferire, in contrasto con gli atti d'ufficio, una
posizione funzionale con tutti gli annessi e connessi che allo
stato attuale è gravemente illegittima;
il sottoscritto Consigliere
interroga
1) se non ravvisi nel comportamento dell'U.S.L. un abuso in atti
d'ufficio e, nelle attestazioni fatte con la delibera in oggetto,
una evidente falsità ideologica sia per il loro contenuto sia
perché prospetta una situazione fuorviante anche per il Ministero
al quale sono indirizzate;
2) se non ritiene che il comportamento dell'U.S.L. abbia
determinato e ancora determini situazioni fortemente discriminanti
nel passaggio di personale dai disciolti Enti mutualistici
all'U.S.L.;
3) se la deliberazione del Comitato di gestione dell'U.S.L. num.
1875/88 è stata effettivamente trasmessa dalla Regione alla
Presidenza del Consiglio dei Ministri Dipartimento della Funzione
Pubblica e se questo è avvenuto o meno con una nota di
accompagnamento contenente gli opportuni rilievi
dell'Amministrazione regionale.
PRESIDENTE:
All'interrogazione con risposta scritta testé
letta, è stata data risposta con lettera n. 1448 in data 12
dicembre 1988.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK