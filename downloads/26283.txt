Consiglio Regionale della Valle d'Aosta - Oggetto del Consiglio n. 116 del 16 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 116 del 16 marzo 1973 - Resoconto
OGGETTO N. 116/73 - Concessione di premi ai produttori di
formaggio "Fontina" marchiata, prodotta nell'anno 1972. Delega alla
Giunta.
Montesano (P.S.D.I.) -
La parola all'Assessore
Maquignaz.
Maquignaz (D.P.) -
Si tratta di un provvedimento ormai
diventato ricorrente - perché mi pare è dal 1972 che viene portato
all'approvazione del Consiglio - il premio per consentire, per
incentivare e per migliorare la qualità della produzione del
formaggio "fontina".
Abbiamo ritenuto quest'anno di riproporre il premio come era
stato stabilito l'anno scorso, cioè: le 700 lire per ogni forma di
fontina marchiata, più le 200 lire per quelle di prima qualità, in
modo da premiare ancora maggiormente quelli che producono fontina
di prima scelta.
Dall'elenco che mi è stato fornito e che ho sotto mano,
risulterebbe che, nel 1972, le fontine di prima qualità sono
aumentate, hanno raggiunto il 56%; quindi, la domanda che ci
poniamo è questa: se effettivamente la produzione è migliorata o se
è migliorata per il fatto che si danno le 200 lire in più. Un
provvedimento che, a mio avviso, in questo momento mi rendo conto
non è forse possibile, bisogna mandarlo avanti così, però che va un
po' riesaminato, quindi direi che, per il prossimo bilancio,
bisognerebbe proprio che la Commissione dell'Agricoltura lo
affronti questo problema, lo esamini per vedere se ha ancora tutta
la validità che era come quella prevista al momento in cui si era
presentato questo provvedimento.
Per intanto, noi riteniamo che sia opportuno portarlo avanti
nella misura prevista nel 1972.
Montesano (P.S.D.I.) -
C'è qualcuno che prende la parola?
Tutti d'accordo? Allora, verifica del numero legale per deliberare:
allora 16, ci vuole qualche altro, ne mancano 2.
Prego, la parola al Vice presidente Freppaz.
Freppaz (U.V.) -
Brièvement, plutôt comme déclaration de
vote... Je regrette de devoir revenir toujours sur ce même
argument, mais, encore une fois, je dois constater que le Conseil
régional s'apprête à approuver par délibération un élargissement
important d'une somme de 145 millions à faveur d'une seule partie
de production de lait et cela au prix de 900 lires la forme de
fromage "fontine"... exemple: c'est évident que ces fromages auront
tous au moins le poids de huit kilos, c'est-à-dire qu'au lieu de
faire quatre formes de onze ou douze kilos, ils en feront six
formes, de façon d'avoir l'avantage de deux labels en plus.
Eh bien, je me demande: l'on donne... quelle prime on donne aux
autres producteurs de lait comme encouragement dans les zones où la
production de fromage fontine devient impossible par des raisons de
fourrage, etc.? Cela se vérifie surtout dans la Basse Vallée. Nous
voilà, encore une fois, en face à une réalité de discrimination
entre producteurs de lait et comme cela je déclare de m'abstenir à
la votation.
Manganoni (P.C.I.) -
Le problème qu'a soulevé le collègue
Freppaz, c'est un problème juste, dont nous en avons déjà plusieurs
fois dans ce Conseil... et de la part des Conseillers communistes
ils ont illustré - n'est-ce-pas? - la situation des différences
qu'il y a entre les producteurs dans la Vallée d'Aoste. C'est un
problème qui faudrait examiner. L'Assesseur avait promis qu'il
devrait examiner - n'est-ce-pas - ce n'est pas d'une facile
solution, moi je suis parfaitement d'accord, mais, quand même,
nous, aujourd'hui, on est d'accord de voter la proposition qui fait
l'assessorat, en le priant - n'est-ce-pas - de s'intéresser du
problème qui a soulevé Freppaz et que nous avons soulevé à
plusieurs reprises de cote, de la part de notre Groupe dans les
séances passées.
Montesano (P.S.D.I.) -
Consigliere Pedrini
.
Pedrini (P.L.I.) -
Ho sentito le dichiarazioni del
Consigliere Freppaz ed evidentemente (siamo della stessa Valle) non
posso non approvare quanto lui ha detto e pertanto anch'io, che
sono sempre stato d'accordo per quanto riguarda la concessione di
premi ai produttori di fontina, anzi, ci eravamo battuti a suo
tempo... (perché qua, se vi ricordate bene, c'era stata la corsa a
chi faceva dare di più: uno aveva proposto - ipotesi - una lira,
l'altro cinque, l'altro dieci, perdendo così addirittura le
cognizioni di quelli che sono i valori veri ed effettivi del
denaro), ma evidentemente, di fronte a questa discriminazione, come
ha detto bene Freppaz, che avviene sempre nei confronti della Bassa
Valle, anch'io mi astengo dalla votazione.
Bordon (D.C.) -
Io non volevo aggravare la situazione,
perché l'Assessore Maquignaz ha ricevuto certamente delle richieste
già per questo problema, tant'è che io mi riservavo invece di
chiedere all'Assessore Maquignaz di volerci illustrare un po' che
cosa si voleva fare per quanto concerneva il burro, la famosa
"Toma", perché è una richiesta che la Coltivatori Diretti ha
mandato da tanto tempo e che l'Assessore Maquignaz si era impegnato
di studiare e io so che ha fatto anche degli studi, perché fra le
altre cose chiedevo anche se si era parlato dei famosi Magazzini di
toma, ecc. ,ecc., se si poteva fare una specie di "ammasso" (io lo
chiamo così anche se il termine non è molto simpatico), però prima
di poter esprimere altro, perché indubbiamente questo è un
provvedimento che lo votiamo, perché non possiamo dire che non è
buono, anzi, io approvo perfettamente, proprio attraverso le
relazioni avute dalla Coltivatori Diretti, questo premio delle 200
lire in più, perché si cerca proprio di migliorare questa
produzione - quantunque Maquignaz lo sa, come lo so io, lo sappiamo
tanti - ce la mettono tutta per fare la produzione di prima
qualità, perché c'è la convenienza, ma molte volte ci sono dei
fattori esterni che contribuiscono... basta un pascolo che non sia
più che adatto, basta un giorno di caldo, per determinati motivi, i
casi sono tanti.
Ora, prima di poter però prendere ancora la parola, io chiederei
proprio a Maquignaz di volerci illustrare che cosa si sta facendo
per i l burro, quello che si sta facendo per la toma e se c'è la
possibilità di avere al più presto un magazzino. Naturalmente,
tutto è condizionato da questa benedetta elezioni, ma se si troverà
già una certa impostazione (per il motivo di cui io parlavo ieri,
del quale io parlavo ieri, che si eredita il buono e il cattivo),
così avremo già una impostazione che ci faciliterà per il
futuro.
Siggia (P.C.I.) -
Altri interventi? Consigliere
Bancod.
Bancod (D.P.) -
Pour les mêmes raisons exposées du
Conseiller Freppaz, je déclare moi aussi de m'abstenir.
Siggia (P.C.I.) -
Altri Consiglieri? Assessore
Maquignaz.
Maquignaz (D.P.) -
...perché qui sono costretto a
ripetere già quanto avevo detto l'anno scorso, proprio in occasione
della presentazione di questo oggetto e sulle medesime richieste
avanzate da parte di alcuni Consiglieri, per quanto concerne il
burro e il formaggio.
Lo sappiamo che circa un quinto dei produttori non fa la
fontina, ma fa invece il burro e il formaggio. Ora, io lo dicevo
già l'anno scorso, sono fermamente convinto che non è la Regione,
non è l'assessorato che può risolvere questi problemi, perché se
non c'è questa volontà da parte degli agricoltori di organizzarsi,
di creare un minimo di organizzazione, noi rischiamo di fare dei
magazzini, caseifici, che però rimangono poi lì fermi.
Quindi, nella Bassa Valle che cosa si era pensato di fare?
Avevamo fatto il giro di tutti i Comuni, direi, per cercare di
convincerli a costituirsi in organizzazione, tipo Cooperativa
Produttori Latte e Fontina, per arrivare anche per il formaggio ad
avere una organizzazione, a livello comunale, per quanto concerne
la produzione e, invece, generale, di zona, per quanto riguarda la
commercializzazione e la vendita di questo prodotto.
A mio avviso era il sistema migliore, perché mi rendo conto che
fare un unico Caseificio con tutte le difficoltà dei trasporti,
forse, si aggravava ulteriormente la situazione, mentre invece con
delle latterie efficienti a livello comunale per la produzione e un
magazzino e una organizzazione per la commercializzazione che
interessasse tutti gli agricoltori, produttori di formaggio e
burro, naturalmente, si poteva risolvere il problema. La Regione
avrebbe potuto intervenire a favore di questa organizzazione, come
lo fa per la Cooperativa Produttori Latte e Fontina, per le altre
Cooperative. Quindi, quello che manca, a mio avviso, è questa
iniziativa da parte degli interessati e lì, a mio avviso, i
Consiglieri potrebbero fare molto; bisogna insistere perché gli
agricoltori si organizzino, perché solo in quel modo noi potremmo
venire incontro.
Oggi come oggi, è chiaro, noi non possiamo dare dei premi per la
produzione del formaggio, perché noi la fontina sappiamo che ha un
riconoscimento a denominazione d'origine e quindi è giustificato il
premio di marchiatura, perché non è un intervento sulla produzione,
ma è un intervento per premiare questa qualità di formaggio che è
riconosciuto, cosa che non potremmo fare per il formaggio, perché
non dobbiamo dimenticare che le norme comunitarie vietano qualsiasi
intervento sulla produzione, quindi non è più consentivo, noi
passiamo ancora questo premio di marchiatura per il fatto che
premia una determinata qualità. È un incentivo per migliorare
qualitativamente la produzione, ma se dev'essere considerato come
un intervento sulla produzione, questo provvedimento non potrebbe
essere più approvato, per il fatto che contrasta con le norme
comunitarie.
Quindi, a mio avviso, non è possibile estendere oggi questo
premio a quei produttori di formaggio e burro, in quanto che non
abbiamo alcuna possibilità di intervento e rischieremmo di far
bloccare tutto il provvedimento.
Lo dicevo prima che è opportuno, invece, che questo problema
venga esaminato attentamente. Ecco perché io dicevo che la
Commissione dell'Agricoltura dovrebbe proprio esaminare questo
problema, cosa che non è stata possibile fino adesso, in modo da
vedere se troviamo qualche altra possibilità, in modo da
intervenire a favore di tutti i produttori e non solo di questa
categoria che produce la fontina.
Ma il problema di fondo - ripeto - è quello di trovare da parte
degli agricoltori quella volontà di costituirsi in organizzazioni
valide a livello della produzione e a livello della
commercializzazione. Questa è la migliore azione che possiamo fare.
L'Amministrazione regionale, in questo caso, può intervenire con le
disposizioni che abbiamo, sia per quanto concerne la costruzione
degli impianti, delle attrezzature, l'acquisto dei terreni e sia
naturalmente anche per la gestione, come facciamo con le altre
Cooperative esistenti.
Siggia (P.C.I.) -
Altri interventi? Consigliere
Freppaz.
Freppaz (U.V.) -
La déclaration de l'Assesseur est bien
juste et d'ailleurs on était toujours d'accord pour la formation de
Coopératives etc., je n'ai rien à l'égard des producteurs de
fontine, cependant, je voulais faire remarquer au Conseil qu'ici on
paye une prime de 115 lires le kilo la Fontine, la Fontine coûte
aujourd'hui sur le marché 1.800, le beurre 1.600/1.700, alors,
1.800 avec 115 que l'on donne encore le prime!
Siggia (P.C.I.) -
Consigliere Bordon.
Bordon (D.C.) -
...che parlo con una certa soggezione di
questi problemi, perché si teme innanzitutto di annoiare il
Consiglio per... o meglio, illustrando dei problemi che il
Consiglio conosce, perché è la vita di noi tutti, in linea di
massima, e allora si cerca sempre di essere telegrafici e poi si
finisce per creare della confusione e di non seguire una linea
coordinata nell'esposizione. E allora io dirò subito che mi
riservo, poi, eventualmente, sempre tenuto conto del tempo, di
parlarne con l'Assessore Maquignaz perché una delegazione della
Coltivatori Diretti sta studiando questo problema.
Ora, che cosa sta accadendo? Non vorrei ribadire sempre la
parola "Coltivatori Diretti", perché non ha importanza, stiamo
studiano questo problema per vederlo e, fra le altre cose, io mi
riserverei poi di sottoporre all'Assessore uno studio che però mi
lascia molto perplesso, perché non si può toccare il bottone e
risolvere il problema, indubbiamente. Che cosa si sta verificando?
Si sta verificando che questi Consorzi dovrebbero essere formati,
li vogliono formare... poi voi sapete che il valdostano io non
dico... purtroppo, è abbastanza individualista, noi vediamo quando
dobbiamo parlare delle stalle collettive e quando il proprietario
incomincia a sapere che le mucche che parteciperanno a quella
collettività non sono più di loro proprietà e che il fieno viene
portato nello stesso fienile, ecc., se ne sono sentite di tutti i
colori, per cui la gente è contraria - chiedo scusa di questa
piccola divagazione - e basterà dire a uno: "Guarda quello lì,
taglia il fieno troppo maturo quindi non dà la resa che dà il mio
che è tagliato a tempo opportuno", quelle piccole cose che, però,
fanno parte del nostro carattere e, forse, è anche un pregio
questo. Ma io dicevo, ad un certo momento, il problema della Bassa
Valle si sta presentando sotto un duplice aspetto, cioè: il latte
della mucca di Gressoney è come il latte della mucca di Valpelline,
come foraggio di alta montagna. Il problema è questo: che laggiù
non hanno gli alpeggi che abbiamo noi qui, cioè non possono mettere
quelle 80-90-100 bovine (se non sbaglio), per cui ci sono dei
/
mayens
/
che durante l'estate raccolgono un certo
numero di bovine, che non consente di fare una produzione di
Fontina. Io dicevo, però: non si potrebbe studiare eventualmente,
attraverso l'inverno, con la creazione di Caseifici in Valle,
qualche cosa da riunire...? Perché vorrei poi proprio sentire il
parere di Maquignaz, perché è un discorso che non lo si porta
avanti da un punto di vista politico, si porta avanti da un punto
di vista pratico e, pertanto, il problema rimarrebbe soltanto più
di quei tre mesi, quattro mesi, meglio, per dire, 100-120 giorni
del periodo estivo. Quindi io dicevo, bisognerà riprendere queste
problema, perché indubbiamente è un vantaggio giusto, meritato,
guai se noi non avessimo questa marchiatura della Fontina,
specialmente qui, dalla Media e Alta Valle, noi avremmo fatto
fallimento generale, l'unica cosa che ci tiene ancora in piedi è
l'agricoltura e però bisognerà proprio fare qualche cosa, perché
questa, io non vorrei chiamarla discriminazione, insomma, chi vive
il problema e lo sente meglio di quanto lo sento io - come lo sente
il sig. Freppaz che vive nella zona, proprio calda come Petrini e
tanti altri - è indubbio che, insomma, si veda questa disparità di
trattamento.
Io ritengo che bisognerà proprio portare avanti un discorso - e
mi riservo ancora di prendere... di venire poi a contatto con
l'Assessore - perché qualche cosa presto lo dovremo fare, perché se
noi aspettiamo il nostro contadino, che è stato un cannone in
determinate cose, proprio, per esempio, nella forma di associazione
più vecchia che abbiamo qui, che è quella delle latterie turnarie,
che è una cosa meravigliosa, e invece, per altre cose, non
riusciamo a portarle avanti.
Quindi, bisogna proprio che ci sia un incentivo, se non
addirittura un qualche cosa, vorrei dire... che li porti a
considerare la necessità, per esempio, durante i mesi invernali, di
avere un caseificio, perché in questo caseificio si potrà fare
durante i mesi invernali la stessa Fontina, perché il latte non è
diverso e allora il problema viene già diviso in due settori:
periodo estivo e periodo invernale.
Naturalmente, poi, siamo sempre lì, questo porterebbe poi
l'obbligo di vedere i magazzini, tutte queste storie, perché è
indubbio che, oggi come oggi, il contadino della Bassa Valle... io
non faccio mai questa distinzione... mi fanno ridere, perché molte
volte si stente: "Io della Bassa Valle...". Uno è nato a Pont St.
Martin, non è della Bassa Valle. È talmente grande la Valle
d'Aosta, che io se vivo a Nus non sono più della Bassa Valle. Il
Consigliere regionale è qui per rappresentare tutta la Valle,
perché credo che i voti li abbia presi un po' in tutta la Valle, ma
questa è un'altra considerazione.
Quindi, io prego proprio l'Assessore Maquignaz, eventualmente,
se avremo il tempo di avere un'udienza al più presto, perché è un
problema che deve essere messo a fuoco e deve già rimanere lì che
lo si trovi impiantato per qualche cosa, perché, se no,
ricominceremo di nuovo, passeremo tutto l'anno 1973 e arriveremo al
1974... Con questo io non dico che l'Assessore Maquignaz non abbia
già studiato questo problema, perché indubbiamente noi sappiamo che
lo ha già esaminato.
Tonino (P.S.I.U.P.) -
Dunque, io avevo in passato sempre
denunciato questi tipi di discriminazione che vi erano fra
interventi in questo settore sulla Fontina nei confronti di altri
settori della Bassa Valle; mi sono accorto, però, che cadevamo in
errore quando facevamo queste denunce in Consiglio (anche se alcune
sono giuste e non mi ritiro a farle poi in seguito); però mi sono
accorto di una cosa - e qui do ragione all'Assessore - quando non
c'è l'interessamento dei Consiglieri regionali del posto, i
problemi stanno fermi e qui ne abbiamo le prove, perché in Bassa
Valle alcune cose le abbiamo portate avanti in questi ultimi tempi,
laddove proprio c'è stato l'interessamento dei Sindaci, dei
Consiglieri regionali che, responsabilmente, hanno portato avanti
alcune cose molto importanti: io parlo della Cooperativa dei
viticoltori, vi parlo della prossima costruzione della cantina di
invecchiamento, vi parlo dell'ultimo Consorzio fatto, che è stata
una delle assemblee più grosse che sono state fatte in Bassa Valle
e dove, purtroppo, devo rimarcare che vi era l'assenza dei
Consiglieri regionali della Bassa Valle in quell'occasione.
Quindi io ritengo che, se vogliamo risolvere alcuni problemi
della Bassa Valle, la strada da fare è quella di unirsi coi Sindaci
e portare avanti i problemi per convincere la gente alla
cooperazione. Queste cose le ho dette anche al Convegno Economico
del nostro Partito, domenica, e ribadisco in questa occasione, in
questo Consiglio, senza perciò rinunciare a quella parte che
dobbiamo portare avanti, perché veramente la Bassa Valle è
dimenticata su alcuni grossi problemi, però ritengo che sia
opportuno che, da parte nostra, ci sia una certa visione dei
problemi e un certo interessamento diretto da parte sia dei
Consiglieri regionali della Bassa Valle sia dei Sindaci della Bassa
Valle e assieme coordinare le azioni che dobbiamo portare
avanti.
Pedrini (P.L.I.) -
Soltanto una precisazione velocissima,
perché il Consigliere precedente, Tonino, della Bassa Valle, ha
detto qualcosa che risponde soltanto in parte al vero. Si dà il
caso che noi - e parlo di noi Consiglieri della Bassa Valle
includendo tutti, va bene il sottoscritto per ultimo - abbiamo
degli inviti da determinate Amministrazioni comunali solo quando fa
comodo che noi ci andiamo; quando ci sono altre cose che non fa
comodo che non ci sia una voce libera e chiara, allora non
riceviamo l'invito. Allora, qualche volta, ci rifiutiamo di andare,
perché secondo noi non sono conduzioni democratiche, perché fanno
esclusivamente i fatti loro strettamente personali di Partito e
parliamo di Partito Comunista e Partito Socialista - detto questo
molto chiaramente, va bene? perché non abbiamo peli sulla lingua -
noi siamo sempre stati a disposizione di tutti. E non mi facciano
parlare del Campo sportivo di Donnaz e di tante altre cose che
l'amico Tonino vuole monopolizzare da solo, perché io non sono mai
entrato in questo argomento, quindi male ha fatto (e ben incoglie
questa mia risposta) a dire: "
Non erano presenti"
. A parte
il fatto che io ero a Roma e non potevo essere a Donnaz, quella
volta, perché a me quei problemi proprio di viticoltura mi
interessano e mi interessano personalmente anche; a parte questo,
tutte le altre riunioni io sono sempre stato, meno a quelle che,
evidentemente, non ho potuto intervenire per la vostra capziosità
estrema di politica.
Montesano (P.S.D.I.) -
Chi altro chiede la parola?
Tonino.
Tonino (P.S.I.U.P.) -
Solo brevemente, parlando
dell'ultimo Consorzio che è stato costituito recentemente,
intercomunale, a Pont St. Martin: nemmeno io ho ricevuto l'invito
da nessuna forza politica. Ho visto i manifesti fuori e mi sono
presentato.
Pedrini (P.L.I.) -
Sono d'accordo con te, è quello che ho
sempre detto: quello che fate voi, amministrazione comunista, lo fa
la Giunta, perché gli Assessori e tutti gli altri membri della
Giunta scendono in Bassa Valle, fanno alto e basso in cerca di
voti, vanno ad accompagnarti, ma non vengono con noi. Con voi
vanno! Con me non sono mai venuti!
Montesano (P.S.D.I.) -
(scampanellate)
Consigliere
Pedrini!
Pedrini (P.L.I.) -
Con me non sono mai venuti! Eh,
bisogna dirle ste cose!
Montesano (P.S.D.I.) -
Io sono disorientato, perché sento
parlare di altro fuorché di Fontina.
Pedrini (P.L.I.) -
Ah ma parliamo di viticoltura, quindi
la Fontina porta il vino, eh!
Montesano (P.S.D.I.) -
Nell'argomento Fontina... Mi sono
assentato per un momento, sono rientrato e ho detto alla mia Vice
Presidente: "Cambiato argomento?". "No - dice - siamo sempre lì".
Allora possiamo chiudere questa discussione. Chi è favorevole alla
delibera, alzi la mano. Contrari? Astenuti: Bancod, Freppaz e
Pedrini. Pedrini, anche lei astenuto?
Pedrini (P.L.I.) -
Sissignore.
Montesano (P.S.D.I.) -
Ecco, allora: Freppaz, Bancod e
Pedrini. Il Consiglio approva.
Adesso mi pare che ci sia già l'ordine del giorno pronto, no?
Non è pronto ancora, Manganoni?
Passiamo al 24.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK