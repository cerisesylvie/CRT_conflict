Consiglio Regionale della Valle d'Aosta - Oggetto del Consiglio n. 427 del 20 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 427 del 20 febbraio 2019 - Resoconto
OGGETTO N. 427/XV - Interpellanza: "Intendimenti del Governo
regionale per garantire la sopravvivenza delle piccole stazioni
sciistiche".
Distort (Presidente)
- Punto 22 all'ordine del giorno.
Per l'esposizione ha chiesto la parola il collega Aggravi, prego
collega.
Aggravi (LEGA VDA)
- Questa interpellanza chiede quali
siano gli intendimenti che il Governo vuole porre in essere per
garantire la sopravvivenza delle piccole stazioni sciistiche,
ovviamente perseguendo al contempo una politica volta
all'equilibrio economico finanziario delle società di impianti a
fune. L'attuale compagine di tali società ha subìto negli anni
operazioni di razionalizzazione, che spesso erano anche volte a
garantire la sopravvivenza dal punto di vista economico di piccole
realtà che per varie ragioni, soprattutto forse per quanto riguarda
la propria dimensione, hanno avuto nel corso del tempo delle
problematiche.
Siamo arrivati a una razionalizzazione completa delle società.
Spesso questa scelta ha giustamente avuto una visione di breve
termine, direi più di ragione ragionieristica, per riuscire a
garantire appunto sia l'equilibrio economico finanziario, ma
soprattutto la sostenibilità di investimenti che realtà
dimensionali piccole non potevano più sostenere, e forse meno di
logiche più di natura aziendale che potessero garantire uno
sviluppo di realtà meno fortunate, per ragioni anche di situazione
geografica e di contesto di sviluppo del settore legato al turismo
dell'impianto a fune.
Nelle scorse adunanze del Consiglio e anche nei lavori di
Commissione si è discusso della vicenda che ha riguardato la Monte
Rosa e sfrutto le dichiarazioni dell'assessore Viérin, che
giustamente ribadiva l'intenzione di sostenere piccole realtà che
non sono e non devono essere soltanto - qui ci troviamo
completamene d'accordo - delle mere spese, ma un investimento. Un
investimento che ha anche un carattere sociale, perché spesso e
volentieri queste realtà hanno generato investimenti di privati che
si sono specializzati in determinati contesti, in determinati
filoni di clientela e soprattutto consentono di garantire
un'offerta completa che non deve essere soltanto legata a grandi
stazioni: penso al modello americano, ma anche a tipologie di
clientela quali le famiglie o comunque il fenomeno degli sci club,
che hanno una grandissima importanza e che caratterizzano l'offerta
turistica valdostana.
Quello che giustamente preoccupava e che ha scaturito queste
dichiarazioni erano delle questioni legate appunto a valutazioni di
natura aziendale e potenziali scelte di sviluppo, che per la Monte
Rosa si stava valutando di fare, per andare a chiudere quelle che
una volta erano piccole stazioni e che oggi potremmo dire che sono
rami di
business
della società stessa. Ripeto, sono
valutazioni fatte forse con una logica più di natura
ragionieristica e quindi con il mero obiettivo del raggiungimento
dell'equilibrio economico finanziario nel breve o brevissimo
periodo, piuttosto che con una visione di sviluppo o comunque di
specializzazione settoriale che ha caratterizzato e che
caratterizza l'offerta turistica invernale.
Presidente
- Per la risposta all'interpellanza la parola
all'assessore Bertschy.
Bertschy (UVP)
- Grazie per come ha posto l'iniziativa.
Il tema credo tra l'altro sarà oggetto di una discussione nel
prossimo Consiglio o quantomeno approderà in aula il documento
della Commissione a proposito della petizione popolare sulla
potenziale chiusura estiva di Antagnod, che ha visto l'analisi e le
audizioni da parte della Commissione. Immagino che siamo alla
conclusione di quell'iter, quindi in una delle prossime adunanze ci
sarà sicuramente la possibilità affrontare quel tema in maniera
ancora più corposa e organica.
La fase che viviamo è quella giusta anche per rimettere al
centro della discussione non solo le normative, ma anche la visione
di sviluppo del nostro territorio, che per quanto riguarda le
società di impianti a fune e le piccole località accompagna lo
sviluppo sociale di territori, come quelli che vengono poi
identificati nelle varie discussioni e confronti che sono stati
fatti. L'idea che ci sia una visione generale di sviluppo e non
semplicemente un'attenzione alle normative, che deve guidare la
nostra azione amministrativa, ma non la deve limitare in un senso
più ampio, è quella che ci deve aiutare a fare delle buone
politiche, che devono arrivare anche alle comunità. Non possiamo
semplicemente dire: le piccole stazioni devono rimanere aperte,
perché queste sono condizioni essenziali per sviluppare comunità,
ma dobbiamo aggiungere che anche le comunità si devono interrogare
su come ricostruire dei percorsi perché tutto questo possa
svilupparsi. La premessa è che il Governo e il Consiglio regionale
abbiano come punto di partenza che le piccole stazioni debbono
essere ancora e sempre punto di partenza per costruire economia e
sviluppo sociale, con l'attenzione che ci deve essere in una
visione che è cambiata e che non è più quella di una società dove
il comune o i privati imprenditori di un tempo facevano parte del
capitale sociale, ma è una società che accorpando le piccole
stazioni ha una visione di un grande comprensorio che tiene in
considerazione anche le piccole stazioni.
I numeri ci devono aiutare ad analizzare la situazione attuale e
a creare prospettive. Elencherei le piccole stazioni semplicemente
per cominciare a dare un aggregato, ma devo dire che nelle piccole
stazioni poi forse bisognerebbe ancora scomporre il dato, perché ci
sono le piccole stazioni e le piccolissime stazioni: le piccole
stazioni gestite all'interno delle società e le piccole stazioni
gestite ancora dai comuni. Però io direi che Antagnod, Cogne,
Crévacol, Champorcher, La Magdeleine, Ollomont,
Rhêmes,
Gressoney-Saint-Jean, Brusson, Valgrisenche e Valsavaranche possono
essere un po' le stazioni di riferimento, con differenze notevoli
come presenze. Oggi queste stazioni fanno circa l'8 percento delle
presenze delle stazioni in generale e il 5 percento del valore di
fatturato, anche se sono dati stimati, perché fino ad alcuni anni
fa non c'erano bilanci analitici. Sono quasi tutte con un MOL
(Margine operativo lordo) negativo, se prese singolarmente.
Evidentemente questo MOL negativo deve essere uno stimolo per
capire come originare politiche migliori per il futuro altrimenti,
come giustamente dice lei, siamo a costruire azioni passive e non
azioni reattive per rilanciare.
I dati poi ci dicono che nelle piccole stazioni le migliori
giornate hanno registrato nell'anno 2007 11 mila presenze, ma per
il 10 percento delle giornate sono sotto le 100 unità e il 21
percento sotto le 500 unità. La media giornaliera è intorno alle
2500 presenze. Se poi ci aggiungiamo il dato delle presenze medie
degli ultimi cinque anni, sono poche le stazioni che hanno picchi
medi molto importanti e purtroppo tante quelle che vedono questa
media abbassarsi. Quindi c'è un prodotto che è da rivalutare,
tenendo in considerazione questi dati di partenza, per analizzarli
e andare puntualmente a provare a inserire nuove politiche. È
interessante anche che alcune stazioni hanno il dato medio
distribuito sulla settimana e la differenza sui festivi è poco
significativa, mentre altre stazioni hanno dei picchi enormi sui
festivi e la presenza su settimana praticamente pari a zero, che
vuol dire che o non c'è politica di attrazione o non c'è
recettività che permetta di costruirla.
Come vorremmo muoverci. Intanto per alcune piccole stazioni,
rientrando nei programmi strategici della legge 20, ci sarà la
possibilità di lavorare su dati di programmazione e su dati molto
trasparenti, per altri invece, essendo ancora la gestione in capo
ai comuni, bisognerà aprire un confronto con le comunità. Oggi
possiamo dire che c'è già un'attenzione verso di loro, perché il
prezzo mediamente del giornaliero rispetto alle grandi località è
inferiore (da 15 a 20 euro in meno) soprattutto nei periodi di
punta. Quindi, se vogliamo, i grandi comprensori hanno tentato già
di offrire un prodotto a un costo differente, però poi bisogna
capire se questo prodotto è affiancato da un
marketing
pubblicitario e anche da un'attenzione sui servizi. Noi rispetto a
questo dovremmo cercare di comprendere bene i punti di debolezza e
anche i punti sui quali investire, i punti che possono qualificare
quel tipo di servizio. Noi diremmo che l'offerta sciistica nelle
piccole stazioni è sicuramente limitata e non si può porre in
maniera concorrenziale a quella delle grandi stazioni. Se così si
pone l'offerta, si rischia di far fare non una bella figura, perché
non possono avere una capacità sciistica adeguata, ma neanche forse
servizi che vadano in quella direzione. In compenso però offrono
sicuramente aree meno affollate sulle piste e direi anche una
capacità di risposta meno rischiosa soprattutto per le famiglie,
per i più piccoli, per quelli che iniziano a sciare e che non
vogliono trovare l'affollamento che c'è nelle belle piste delle
grandi stazioni. Quindi i due prodotti andrebbero inizialmente
visti non in concorrenza, ma aspetti sui quali si può costruire
un'azione importante, sicuramente complementare, ma anche di
qualificazione di quello che possono offrire.
Noi a oggi ci stiamo muovendo, come abbiamo detto, rispetto alle
politiche tariffarie che potrebbero anche essere sviluppate per
target
molto specifici: famiglie sicuramente, ma anche
giovani. È importante lavorare - su questo credo che dovrà esserci
uno sforzo da parte di tutti - anche per riportare più famiglie
valdostane sugli sci, più giovani valdostani, più bambini a rifare
un po' di attività in montagna, che oltre a fare bene, aiuta anche
a costruire un'identità più precisa dei luoghi in cui viviamo.
Azioni di riduzione dei costi nei periodi di minor afflusso, azioni
di investimento legate al target di promozione e non semplicemente
di promozione della grande stazione, che già di per sé tira e ha la
possibilità di garantire il suo prodotto.
E poi vorremmo capire sul piano delle norme, anche se abbiamo
già delle buone normative che finanziano i nostri investimenti. Nel
recente incontro con il Presidente del Parlamento si è parlato
anche delle normative che la Regione Piemonte ha a sua disposizione
per finanziare delle attività.
Concludo dicendo che dovremmo, rispetto a tutto questo,
confrontarci con l'AVIF (Associazione valdostana impianti a fune),
con le società di riferimento e la nostra intenzione è portare in
occasione della petizione su Antagnod
un documento da dare a
disposizione dei gruppi consiliari, per provare a costruire insieme
delle politiche che vadano nella direzione che abbiamo
tracciato.
Presidente
- Per la replica ha chiesto la parola il
collega Aggravi.
Aggravi (LEGA VDA)
- Grazie assessore per la risposta e
grazie anche per gli interessanti numeri che ci ha fornito. Credo
che due aspetti che lei ha sottolineato siano effettivamente molto
importanti. Il primo, di non pensare a una concorrenza tra le
piccole e le grandi stazioni, perché sono giustamente due cose
diverse. Come lei sottolineava, una complementare integrazione è
proprio quello che anche nella volontà dell'interpellanza si
sottolineava, ovvero il fatto che deve essere un'offerta integrata
e, perché no, anche una valutazione di economia di specializzazione
su clientela, su settori e su quant'altro. Poi ovviamente per
alcuni impianti - purtroppo la vita funziona così - potrebbe anche
succedere che sperimentazioni o quant'altro non consentano la
sopravvivenza, allora lì bisogna studiare altre soluzioni. Ma io
penso che quella sia una conclusione che deve essere valutata
soltanto a fronte di sperimentazioni e valutazioni complete.
Un altro aspetto molto interessante che tengo a sottolineare e
che comunque va valutato - ha fatto bene a citare l'AVIF
e
il
management
della società - è quello del
pricing
,
perché lì oggi si può andare a fare delle politiche più mirate e
anche attrattive legate al discorso della promozione. Soprattutto,
qui mi lego al dato che lei dava dell'occupazione o comunque degli
ingressi sulla settimana, quindi tra i festivi e i feriali, lì
probabilmente bisognerà fare efficienza e fare delle valutazioni,
perché laddove effettivamente non c'è produzione bisogna
comprendere se vale la pena tenere aperto in quel periodo, oppure
concentrarsi sui periodi di massima affluenza. Vedremo poi anche i
lavori della Commissione e manterremo comunque l'attenzione sulla
tematica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK