Consiglio Regionale della Valle d'Aosta - Oggetto del Consiglio n. 721 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 721 del 25 settembre 1989 - Resoconto
OGGETTO N. 721/IX - RIAPPROVAZIONE, AI SENSI DELL'ULTIMO
COMMA DELL'ARTICOLO 31 DELLO STATUTO SPECIALE, DELLA LEGGE
REGIONALE: "NORME PER L'ISTITUZIONE DELL'AREA PROTETTA DEL MONT
AVIC".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Comme les Conseillers savent très bien, le
Président de la Commission de Coordination a renvoyé, à l'égard des
contenus des articles n° 5 et n° 13, la loi que le Conseil même
avait votée, loi instituant l'aire protégée du Mont Avic
Nous proposons à l'attention du Conseil la même loi en
accueillant les modifications requises par le Président de la
Commission de Coordination à ces deux articles, en éliminant donc
le dernier alinéa de l'article 5, concernant les contrôles, qui
seront faits, évidemment, par le Service de l'Assessorat même ou
déférés à quelqu'un, et l'article 13, concernant les limites
minimales et maximales des sanctions administratives, qui sont
redoublées à l'intérieur du Parc, mais seulement pour ce qui
concerne les normes posées à défense des finalités du Parc
même.
On établit ensuite qu'en tout cas le montant de ces sanctions ne
puisse pas dépasser les limites prévues par l'article 10 de la loi
n° 689 du 24 novembre 1981.
Avec cela la loi a été reformulée selon les observations du
Président de la Commission et pourra donc, en futur, être
visée.
PRESIDENTE:
Ricordo che, trattandosi di riapprovazione di
una legge, ai sensi dell'ultimo comma dell'articolo 31 dello
Statuto speciale, saranno posti in votazione solo gli articoli 5 e
13, che sono passibili di modificazioni, e quindi si procederà alla
votazione della legge nel suo complesso.
Ricordo anche che per la votazione finale è prevista la
maggioranza qualificata del Consiglio, corrispondente ad almeno 18
voti favorevoli al provvedimento.
Se nessuno chiede la parola, passiamo all'esame
dell'articolato.
ART. 5
COMPOSIZIONE, ATTRIBUZIONI E COMPETENZE DEL CONSIGLIO DI
AMMINISTRAZIONE
1. Il consiglio di amministrazione del parco è così
composto:
a) dal Presidente dell'Ente Parco;
b) dal dirigente del servizio Tutela dell'Ambiente naturale e
delle Foreste o suo delegato;
c) dal dirigente dell'Ufficio regionale di Urbanistica o suo
delegato;
d) da un funzionario dell'Assessorato all'Agricoltura, Foreste
ed Ambiente Naturale, nominato dall'Assessore competente;
e) da tre rappresentanti scelti dal Comune di Champdepraz, di
cui uno proposto dalla minoranza consiliare;
f) da un rappresentante dei proprietari dei terreni inclusi nel
parco designati dall'Assemblea degli stessi all'uopo convocata
dall'Assessorato all'Agricoltura, Foreste ed Ambiente Naturale;
g) dal direttore del Museo regionale di scienze naturali di
Saint Pierre o suo delegato, purché componente del comitato
scientifico del Museo stesso;
h) dal comandante la Stazione forestale nella cui giurisdizione
ricade tutta o la maggior parte in percentuale del parco naturale o
suo delegato;
i) da un rappresentante designato dalle associazioni
ambientalistiche maggiormente rappresentative ed operanti in Valle
d'Aosta, ufficialmente riconosciute con decreto del Ministero
dell'Ambiente ai sensi della legge 8 luglio 1986, n. 349,
concernente "Istituzione del Ministero dell'Ambiente e norme in
materia di danno ambientale". In caso di più candidature il
rappresentante è designato dall'Assessore all'Agricoltura, Foreste
ed Ambiente Naturale fra i nominativi proposti.
2. In caso di sostanziale ampliamento del parco naturale del
"Mont Avic" interessante il territorio di altri comuni limitrofi,
il numero dei rappresentanti comunali del consiglio di
amministrazione è modificato con decreto del Presidente della
Giunta regionale, in proporzione alla nuova superficie sottoposta a
tutela, previa deliberazione del Consiglio regionale, su proposta
dell'Assessore dell'Agricoltura, Foreste ed Ambiente Naturale, per
consentire la partecipazione dei rappresentanti dei comuni cui
l'ampliamento del parco si riferisce.
3. Il consiglio di amministrazione del parco elegge nel suo seno
il vice presidente ed il segretario.
4. I membri del consiglio di amministrazione sono nominati con
decreto dell'Assessore all'Agricoltura, Foreste ed Ambiente
naturale, sentita la Giunta Regionale, e durano in carica per 5
anni, potendo essere riconfermati.
5. Spetta al consiglio di amministrazione deliberare e
provvedere in merito a:
a) approvazione del bilancio preventivo e del conto
consuntivo;
b) fissazione del trattamento economico del Presidente in misura
non superiore al 50% dell'indennità di carica dei consiglieri
regionali;
c) determinazione del gettone giornaliero di presenza per gli
altri componenti del consiglio di amministrazione e dei revisori
dei conti, in misura non superiore alla diaria giornaliera dei
consiglieri regionali;
d) destinazioni e modalità d'impiego delle somme stanziate in
bilancio;
e) azioni in giudizio civile o penale, salvo la competenza del
presidente circa gli atti conservativi e le azioni possessorie;
f) approvazione del proprio regolamento interno e di altri
regolamenti necessari al funzionamento degli organi, delle
commissioni, dei servizi, degli uffici e dell'eventuale personale
dipendente;
g) ogni altro regolamento che si renda necessario
all'espletamento delle funzioni dell'Ente;
h) costruzione, sistemazione straordinaria e ordinaria
manutenzione di mulattiere, sentieri e fabbricati, ed esecuzione di
altre opere attinenti alle finalità del parco;
i) ogni azione suscettibile di diffondere la conoscenza e di
migliorare la situazione del parco;
l) adozione del piano di gestione territoriale del parco e dei
programmi di valorizzazione redatti sulla base di studi
appositamente predisposti;
m) qualsiasi attività avente attinenza con le finalità
dell'Ente, con possibilità di avvalersi della collaborazione di
Istituti, Enti e Associazioni ambientalistiche.
6. Il consiglio di amministrazione si riunisce almeno quattro
volte all'anno, su convocazione del presidente dell'Ente. Per la
validità delle riunioni è richiesta la presenza della maggioranza
dei suoi componenti. Le deliberazioni sono adottate a maggioranza
dei presenti; in caso di parità prevale il voto del presidente. Il
direttore partecipa alle riunioni del Consiglio di Amministrazione
senza diritto di voto.
7. A tutti i membri del consiglio di amministrazione dell'Ente e
ai revisori dei conti spetta inoltre il rimborso delle spese
documentabili eventualmente sostenute e di quelle di viaggio con
mezzo motorizzato privato, da calcolarsi in base alla normativa
vigente in materia per i dipendenti regionali.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
PRESIDENTE:
Do lettura dell'articolo 13.
ART. 13 SANZIONI
1. I limiti minimi e massimi edittali delle sanzioni
amministrative regionali sono raddoppiati quando la violazione alle
suddette leggi si verifichi all'interno del Parco naturale del
"Mont Avic" e riguardi norme poste a tutela delle finalità del
parco stesso.
2. L'importo massimo delle sanzioni amministrative non potrà
comunque superare il limite previsto dall'art. 10 della legge 24
novembre 1981, n. 689, concernente "Modifiche al sistema
penale".
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK