Consiglio Regionale della Valle d'Aosta - Oggetto del Consiglio n. 3811 del 10 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3811 del 10 maggio 1988 - Resoconto
OGGETTO N. 3811/VIII - IMPEGNO PER L'AVVIO DI UNA VERA UNIONE
POLITICA DELL'EUROPA. (Approvazione di ordine del giorno).
PRESIDENTE
: Do lettura dell'ordine del giorno in oggetto,
presentato da questa Presidenza ed iscritto in via d'urgenza
all'ordine del giorno dell'adunanza in corso.
ORDINE DEL GIORNO
Il Consiglio regionale
della Valle d'Aosta
condividendo la risoluzione della Commissione Affari Esteri e
Comunitari della Camera dei Deputati del 10 febbraio 1988
concernente il conferimento al Parlamento Europeo del mandato ad
elaborare la proposta di Trattato per l'Unione europea già
approvato dal Parlamento Europeo e altri atti significativi per
l'avvio di una vera unione politica dell'Europa,
CHIEDE AI PRESIDENTI DELLE CAMERE
di discutere ed approvare con procedura d'urgenza i progetti
di legge di iniziativa parlamentare, regionale e popolare che
prevedono l'indizione, contemporaneamente allo svolgimento delle
elezioni europee del giugno 1989, di un referendum consultivo per
l'attribuzione di un mandato costituente al nuovo Parlamento
Europeo;
di impegnare inoltre il Governo ad inserire all'ordine del
giorno del prossimo Consiglio Europeo di Hannover l'impegno a
pervenire in tempi rapidi alla formulazione di proposte concrete
per il completamento del Sistema Monetario Europeo, per
l'estensione dell'utilizzo dell'ECU e per la creazione di una Banca
Centrale Europea;
IMPEGNA IL PRESIDENTE DEL CONSIGLIO
a trasmettere il presente ordine del giorno al Presidente del
Consiglio dei Ministri e al Ministro degli Esteri, al Presidente
del Parlamento Europeo, ai Presidenti delle Camere, al Consiglio
dei Comuni e delle Regioni d'Europa.
PRESIDENTE
: Se nessuno chiede la parola, pongo in
votazione l'ordine del giorno testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK