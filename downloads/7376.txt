Consiglio Regionale della Valle d'Aosta - Oggetto del Consiglio n. 1879 del 5 marzo 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1879 del 5 marzo 1986 - Resoconto
OGGETTO N. 1879/VIII - RINVIO OGGETTI.
PRESIDENTE
: Se i Consiglieri proponenti sono d'accordo,
io suggerisco di rinviare gli ultimi due punti all'ordine del
giorno al prossimo Consiglio.
Ha chiesto la parola il Consigliere Viberti; ne ha facoltà.
VIBERTI
(N.S.):
Essendo uscito di nuovo il 26 sono
riuscito finalmente ad ottenere un ambo, e perciò mi dichiaro
disponibile a rinviare la proposta di legge non solo al prossimo
Consiglio, ma addirittura alla Commissione perché venga esaminata
insieme a quella della Giunta. Devo precisare però che un primo e
sommario esame della proposta della Giunta ci fa ritenere che essa
non soddisfi le esigenze alle quali noi credevamo di rispondere con
la presentazione della nostra proposta di legge e, addirittura,
peggiori, rendendo più pericolose e difficile le condizioni di un
possibile intervento nel Comune di Aosta, con la modifica della
legge n. 33. Inviterei pertanto la Giunta a riconsiderare
l'opportunità di inserire il centro storico di Aosta all'interno di
questa proposta. Senz'altro potremo spiegare meglio la situazione
in sede di Commissione, perché quello di oggi non è il momento più
indicato, tuttavia stando così le cose, la proposta presentata
sarebbe certamente dannosa per Aosta; allora, piuttosto che far
subire un danno alla città, è meglio che essa venga tenuta
fuori.
Quella proposta, condizionando gli interventi con il piano
urbanistico di dettaglio, che per Aosta prevede unità minime di
intervento molto grandi, rende impossibile gli interventi a
beneficio dei piccoli proprietari, ai quali, invece, contrariamente
a quello che si può pensare facendo riferimento alla nostra
ideologia, noi ritenevamo che dovesse andare gran parte dei
vantaggi di questa proposta. Non pretendevamo che la Giunta
operasse solo in tal senso, però ci era sembrato di capire che in
qualche modo essa fosse sul punto di recepire questo tipo di
orientamento.
Da un primo esame della sua proposta di legge ci sembra invece
che così non è stato. Ben volentieri quindi rinviamo alle
Commissioni la nostra proposta di legge e ci riserviamo di
specificare come e perché, secondo noi, l'intervento della Giunta
non ci sembra molto corretto.
PRESIDENTE
: Con l'assenso del presentatore, Consigliere
Viberti, la proposta di legge n. 206, allegata al punto 26
dell'ordine del giorno dell'adunanza, è rinviata alle Commissioni
consiliari competenti, per la trattazione congiunta con analogo
provvedimento della Giunta regionale.
Con l'assenso del presentatore, Consigliere Baldassarre, la
discussione sulla mozione allegata al punto 27 dell'ordine del
giorno, è rinviata alla prossima adunanza consiliare.
IL CONSIGLIO
prende atto, concordando.
PRESIDENTE
: I lavori sono terminati.
La seduta è sospesa.
L'adunanza termina alle ore 20,38.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK