Consiglio Regionale della Valle d'Aosta - Oggetto del Consiglio n. 422 del 22 marzo 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 422 del 22 marzo 1989 - Resoconto
OGGETTO N. 422/IX - RITIRO DELLA MOZIONE CONCERNENTE:
"INTERVENTO PER LA SISTEMAZIONE CONSERVATIVA, LA VALORIZZAZIONE E
LA SALVAGUARDIA DI "PERCORSI STORICI" RITENUTI DI RILEVANTE
INTERESSE CULTURALE".
PRESIDENTE:
Do lettura della mozione presentata dal
Consigliere Riccarand:
MOZIONE
APPRESO che il Consorzio Valbeni, nell'ambito delle sue ricerche
per la catalogazione dei beni culturali della Valle d'Aosta, ha
provveduto, su indicazione della Sovrintendenza regionale per i
beni culturali ed ambientali, a catalogare minuziosamente otto
"percorsi storici" ritenuti di rilevante interesse culturale;
EVIDENZIATO che gli otto percorsi storici individuati (1 - Col
du Mont (Valgrisenche); 2 - Strada dei Salassi tra Vedun e La
Salle; 3 - Colle del Dondeuil (Issime); 4 - Colle della Cou
(Arnad); 5 - Valle della Legna (Champorcher); 6 Alta Valle del Gran
San Bernardo; 7 Borgo-Castello di Montjovet; 8 - Zona Castello di
Quart) debbono essere salvaguardati da interventi che ne
deturperebbero le caratteristiche e debbono essere valorizzati con
interventi di sistemazione e ripristino;
SOTTOLINEATA l'importanza strategica dei beni Culturali per la
Regione Valle d'Aosta ed il ruolo, anche economico e produttivo,
che può avere un'azione programmata di restauro dei beni
architettonici;
IL CONSIGLIO REGIONE
Delibera
di impegnare la Giunta regionale a:
1) promuovere e programmare, in accordo con i Comuni e le
Comunità Montane, interventi di sistemazione conservativa e di
valorizzazione degli otto percorsi storici individuati e catalogati
nell'ambito della ricerca affidata al Consorzio Valbeni;
2) assumere le necessarie iniziative per salvaguardare i citati
percorsi storici da ulteriori interventi distruttivi (quali, ad
esempio, la realizzazione di nuove strade, piste, ecc.).
PRESIDENTE:
Ha chiesto di illustrare la mozione il
Consigliere Riccarand, ne ha facoltà.
RICCARAND (NS):
Questa mozione riguarda una serie di
percorsi storici, esattamente otto percorsi storici, che sono stati
individuati e catalogati dal Consorzio Valbeni nel corso delle
ricerche che da due anni si stanno svolgendo.
Il Consorzio Valbeni, su indicazione della Sovrintendenza
regionale e sulla base di un progetto che è stato approvato dal
Consiglio regionale, ha individuato nell'ambito delle sue ricerche
sui beni culturali questi otto percorsi storici, che per vari
motivi sono tutti significativi ed emblematici di un particolare
valore come bene culturale.
Sono percorsi storici situati nelle varie parti della Valle
d'Aosta ed ognuno di essi ha delle caratteristiche particolari e
peculiari.
Lo scopo di questa mozione è quello di sollecitare la Giunta ad
un impegno, da una parte, di salvaguardia di questi percorsi
storici, della loro tipicità e della loro unicità, per evitare che
vengano distrutti con degli interventi che ne cambino completamente
la fisionomia, e, dall'altra, ad una azione di valorizzazione di
questi percorsi e di quello che sta loro intorno, e cioè i beni
architettonici, anche in accordo con i Comuni e con le Comunità
Montane.
Credo che non sia necessaria una illustrazione ulteriormente
dettagliata di questa mozione. E' importante una manifestazione di
volontà ben precisa da parte del Consiglio e da parte della
maggioranza, da parte della Giunta, per dire che almeno questi otto
percorsi evidentemente non soltanto questi otto che sono stati
individuati di rilevante valore storico e culturale siano soggetti
a particolare attenzione, a particolare tutela ed anche ovviamente
ad un'azione che non li lasci tali e quali sono adesso, ma siano
anche valorizzati, attraverso degli interventi di sistemazione là
dove sono necessari, per farli conoscere, per farli apprezzare e
per renderli fruibili al maggior numero di persone.
Si dà atto che alle ore 18,16 assume la Presidenza il
Vicepresidente DOLCHI.
PRESIDENTE:
E' aperta la discussione generale. Ha chiesto
di parlare l'Assessore al Turismo, Urbanistica e Beni Culturali
Faval, ne ha facoltà.
FAVAL (UV):
Cette motion avait déjà été illustrée par M.
Riccarand, il y a un mois; à cette occasion je m'étais engagé à
porter dans un délai de temps normal une proposition de la part de
la Junte régionale.
Je ne crois pas que l'on puisse prétendre que cela peut se faire
dans un mois de temps.
J'ajoute que la semaine après l'illustration de cette motion au
Conseil régional, il y a eu un congrès à Saint-Vincent, où l'on a
discuté aussi de cette partie spécifique du travail qui a été
produit par la Valbeni.
J'ajoute encore que le travail Valbeni a été envoyé
officiellement à l'Assesseur au Tourisme la semaine passée. La
Junte régionale a l'intention de porter cette proposition dans un
délai de temps le plus bref, mais il faut avant tout donner le
temps aux bureaux de faire les propositions, à la Junte de les
évaluer et ensuite de les porter au Conseil régional.
Je propose de s'abstenir sur cette motion, tout en gardant
l'engagement que j'ai déjà pris en occasion, il y a un mois, de la
discussion sur ce même argument, de porter au plus tôt possible une
proposition dans ce sens.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (NS):
Non riesco a capire la posizione
dell'Assessore; questa mozione è stata presentata il primo febbraio
1989 ed è stata iscritta all'ordine del giorno dell'adunanza del 15
febbraio; in quell'occasione l'Assessore chiese un rinvio alla
prima riunione di marzo, dicendo che nel frattempo ci doveva essere
questo convegno con la presentazione della attività svolta dal
Consorzio Valbeni e quindi l'oggetto della mozione poteva essere
oggetto di una valutazione; cosa che ho accettato di buon
grado.
Adesso però siamo arrivati alla seconda quindicina di marzo e
l'atteggiamento dell'Assessore è quello di astenersi sulla
proposta.
Il problema non è quello di un atteggiamento di astensione, ma
si tratta di dire se si è d'accordo o meno sul fatto, rispetto agli
otto percorsi storici, di esercitare un'azione di tutela
particolare, oppure se si ritiene che questi otto percorsi che sono
individuati come di rilevante interesse storico, ambientale e
culturale, debbano essere considerati come qualsiasi altro
percorso.
Sono disponibile anche ad un rinvio se l'Assessore dice quando
ritiene di poter dare una risposta, in positivo o in negativo,
esauriente rispetto al problema politico posto dalla mozione. Non
vorrei però che si sfuggisse ad una presa di posizione. Chiedo che
l'Assessore definisca i tempi entro i quali c'è una disponibilità
da parte della Giunta a discutere nel merito della proposta.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
FAVAL (UV):
D'ailleurs n'oublions pas que ce matin nous
avons discuté sur les difficultés que l'Assessorat a surtout à la
Surintendance, qui est le service qui doit s'intéresser à ce genre
de choses, par rapport à l'organigramme de la Surintendance
elle-même.
Je ne peux pas, honnêtement, vous proposer une date; c'est mon
engagement, je l'ai dit l'autre fois et je le répète ici, avant
tout de tenir compte de ce qui a été dit, parce que nous pensons la
même chose, c'est-à-dire de faire de façon à éviter que ce
patrimoine soit gaspillé, et puis de porter au plus tôt possible
une proposition au Conseil.
PRESIDENTE:
Ha chiesto di parlare il Consigliere Andrione,
ne ha facoltà.
ANDRIONE (UV):
Vu qu'on parle d'histoire, au numéro 7, je
ne parle pas d'autre chose, c'est le château de Saint-Germain; un
château de Montjovet n'a jamais existé.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (NS):
Sono disposto a ritirare la mozione ed
eventualmente a ripresentarla fra alcuni mesi, nel senso che non
riesco a capire bene quali sono le difficoltà da parte della Giunta
e della maggioranza a votare questo provvedimento, trattandosi di
un provvedimento cautelativo, che non impegna tassativamente a
niente.
Comunque, ritiro il provvedimento, sperando che ci sia un
impegno a venire con una proposta concreta. Se fra alcuni mesi avrò
verificato che questo non è avvenuto, ripresenterò la mozione.
PRESIDENTE:
La mozione in oggetto è ritirata.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK