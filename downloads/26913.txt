Consiglio Regionale della Valle d'Aosta - Oggetto del Consiglio n. 31 del 11 febbraio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 31 del 11 febbraio 1972 - Resoconto
OGGETTO N. 31/72 - Costruzione di un primo tratto della rete
fognante di Pila. (Interrogazione)
Montesano (P.S.D.I.)
- Chi risponde? Assessore
Rollandoz.
Rollandoz (D.P.)
- La situazione della rete fognante di
Pila, penso che la conosciamo quasi tutti, almeno, tutti quelli che
frequentano Pila: è molto precaria - per usare una parola gentile
-, molto precaria. Però il progetto esecutivo è stato inoltrato
all'Amministrazione regionale soltanto da 20 giorni da parte della
società ALPILA.
Sappiamo che la convenzione con l'ALPILA è in fase di
definizione.
Io ritengo che verrà portata all'ordine del giorno del Consiglio
la convenzione dell'ALPILA, fra un mese al massimo, un mese e
mezzo.
Quindi l'esecuzione di queste opere è conseguente alla
convenzione tra l'Amministrazione regionale e l'ALPILA. Vorrei
ancora precisare che la società ALPILA aveva già trasmesso tempo
addietro, anni addietro, nel 1969, un progetto di una rete fognante
per la zona di Pila.
Ed è stato un bene che non sia stato eseguito, poiché da quanto
è stato controllato dai tecnici dell'Assessorato, questo ulteriore
progetto trasmesso circa 20 giorni fa è completamente diverso,
quindi, se l'Amministrazione regionale avesse provveduto allora
all'esecuzione di quella rete fognante, oggi, non sarebbe più
attuale, perché con il nuovo studio fatto per la zona di Pila,
sarebbe stato completamente diverso.
Noi siamo d'accordo che, appena sarà stipulata la convenzione,
uno dei primi problemi da risolvere a Pila, è indubbiamente la rete
fognante.
Chamonin (M.A.V.)
- Io ringrazio l'Assessore delle sue
comunicazioni, evidentemente, ha fatto bene l'Assessore a ricordare
che la situazione è veramente molto precaria, adoperando quella
parola gentile che avrebbe potuto essere invece una parola diciamo,
olfattiva, perché veramente la situazione, soprattutto di domenica,
o durante il periodo di molta frequenza di Pila, è veramente
disastrosa.
E non torna certamente ad onore, né degli operatori privati, in
Pila, che purtroppo hanno i servizi che hanno, dimensionati alle
loro necessità, né soprattutto ad onore dell'Amministrazione
regionale, perché dovrebbe anche pensare a queste cose.
Comunque, ho preso atto di quello che ha detto l'Assessore e lo
ringrazio.
Montesano (P.S.D.I.)
- Oggetto n. 3 bis.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK