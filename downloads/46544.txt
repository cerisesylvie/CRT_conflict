Consiglio Regionale della Valle d'Aosta - Oggetto del Consiglio n. 2952 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2952 del 22 novembre 2023 - Resoconto
OGGETTO N. 2952/XVI - Interrogazione a risposta immediata:
"Notizie in merito ad eventuali contatti con il Presidente della
Commissione paritetica in vista della sua elezione quale giudice
della Corte costituzionale".
Bertin (Presidente) -
Punto n. 21.01. Comunico anche che
saranno assenti gli assessori Marzi e Bertschy, pertanto le
rispettive interpellanze non si discuteranno.
Consigliere Aggravi, a lei la parola.
Aggravi (RV) -
Questa, per chi non l'avesse capito dalla
lettura, è un'interrogazione, senza voler usare termini che non si
possono dire, un po' ironica e forse anche un po' polemica; sembra
strano che capiti però in un momento in cui l'ala sinistra del
Consiglio non sia presente per impegni istituzionali, ma
pazienza.
Voleva essere un po' ironica perché il presidente "Omissis" -
tra l'altro è bellissimo questo passaggio perché mi sembra che il
Consiglio regionale abbia votato e sia stato proclamato il
Presidente della Commissione paritetica, che non penso che si
offenda nel vedere il suo nome, ma queste sono le "simpatie", per
non chiamarle "storture" della normativa -, è stato votato anche, e
forse soprattutto, con i voti dell'ala sinistra di questa
maggioranza, e invece oggi è non solo il consulente della
Presidenza del Consiglio ma il campione del diritto della
Presidenza del Consiglio che, tra l'altro, è il papà se vogliamo
della riforma del "due volte premierato" perché c'è questo
simpatico "accrocchio".
Noi chiediamo semplicemente se il Presidente della Regione ha
parlato con il presidente "Omissis" della sua eventuale elezione
alla Corte costituzionale e cosa potrebbe comportare in seno alla
Commissione Paritetica.
Presidente -
Risponde il Presidente della Regione, ne ha
facoltà.
Testolin (UV) -
In effetti si sono avuti degli incontri
con il professore, da ultimo venerdì scorso, a margine della
riunione della Commissione Paritetica ma non abbiamo affrontato la
questione della sua eventuale nomina a Giudice della Corte
costituzionale, nomina che ovviamente non consentirebbe al
professore, tra l'altro, di rimanere nella Commissione Paritetica.
Questo è quanto richiesto.
Presidente -
Consigliere Aggravi per la replica.
Aggravi (RV) -
Ringrazio il Presidente, faremo magari una
comunicazione ufficiale ai colleghi del Partito Democratico e dei
Federalisti Progressisti che hanno all'epoca acconsentito
all'elezione del professor "Omissis", a cui facciamo tutti gli
auguri di buon grado e soprattutto buon lavoro in seno o alla
Commissione Paritetica, se continuerà ad essere lì, oppure alla
massima Corte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK