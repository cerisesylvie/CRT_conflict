Consiglio Regionale della Valle d'Aosta - Oggetto del Consiglio n. 2802 del 22 aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2802 del 22 aprile 1987 - Resoconto
OGGETTO N. 2802/VIII - DISEGNO DI LEGGE CONCERNENTE:
"INTEGRAZIONE ALLA L.R. 4 AGOSTO 1981, N. 46, RECANTE "ASSOCIAZIONI
DI VOLONTARIATO NEL SETTORE SOCIOSANITARIO".
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
La legge 46/81 dà la possibilità all'U.S.L.
di fare delle convenzioni con le associazioni di volontariato. In
questa legge si prevede anche che l'U.S.L. debba dare un
contributo, affinchè le associazioni stesse abbiano la possibilità
di svolgere la loro normale funzione.
Fra le diverse associazioni c'era una differenza di trattamento,
in quanto le assicurazioni stipulate direttamente dall'associazione
non erano uguali per tutti, per cui si verificava che
un'associazione aveva una assicurazione di un certo valore, in
confronto ad altre che avevano un'assicurazione di valore minimo.
Per introdurre un criterio di unità, si dà la possibilità
all'U.S.L. di stipulare direttamente i contratti di
assicurazione.
PRESIDENTE
: Si passa all'esame dell'articolato. Do
lettura dell'articolo unico:
Art. 1
1. Dopo il primo comma dell'art. 5 della L.R. 4 agosto 1981, n.
46 riguardante "Associazioni di volontariato nel settore
socio-sanitario", è inserito il seguente comma:
"L'unità sanitaria locale può, previa autorizzazione
dell'Assessorato regionale alla Sanità ed Assistenza Sociale,
stipulare convenzioni, che prevedano l'assunzione diretta
dell'onere derivante da polizze assicurative per i volontari che
agiscono all'interno delle sue strutture".
La presente legge sarà pubblicata nel Bollettino Ufficiale della
Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Vi è un emendamento proposto dalla
Commissione, che consiste nell'aggiunta, al 2° comma, dopo le
parole
"che prevedano l'assunzione diretta",
delle parole
"da parte dell'U.S.L.".
Lo pongo in votazione:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Pongo in votazione l'articolo unico nel testo
così emendato:
Art. 1
1. Dopo il primo comma dell'art. 5 della L.R. 4 agosto 1981, n.
46 riguardante "Associazioni di volontariato nel settore
socio-sanitario", è inserito il seguente comma:
"L'unità sanitaria locale può, previa autorizzazione
dell'Assessorato regionale alla Sanità ed Assistenza Sociale,
stipulare convenzioni, che prevedano l'assunzione diretta da parte
dell'U.S.L. dell'onere derivante da polizze assicurative per i
volontari che agiscono all'interno delle sue strutture".
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE
: Pongo in votazione il disegno di legge in
oggetto per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 23
Votanti 23
Favorevoli 22
Contrari 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK