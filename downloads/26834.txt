Consiglio Regionale della Valle d'Aosta - Oggetto del Consiglio n. 107 del 15 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 107 del 15 maggio 1972 - Resoconto
OGGETTO N. 107/72 - Servizi igienici nel giardino dei ragazzi
in Via Antica Zecca, di Aosta. (Interpellanza)
Manganoni (P.C.I.) -
Avevamo presentato, circa un anno,
un anno e mezzo fa, una mozione, mi pare, segnalando
l'inconveniente di questo giardino dei ragazzi, dove non si dispone
di una toilette. Cosa succede? Che i bambini ed anche i genitori
che li accompagnano devono andare nelle case vicine a suonare il
campanello, insomma sono cose, no...
Allora ero stato rassicurato che si sarebbe provveduto, tempo
fa, abbiamo visto, che si è incominciato a creare qualcosa in
cemento, abbiamo detto: uh, ci fanno la toilette! Invece anziché le
toilette, pare che sia stata fatta una vaschetta dei pesci rossi,
una cosa del genere.
Ora, ottimo anche quello, no? Però io pregherei veramente,
attirerei l'attenzione su questo fatto molto grave, no, perché poi
adesso la gente ci fa dello spirito, no, dico già: anziché le
toilette abbiamo fatto il "coso" dei pesci rossi, quindi niente di
male, è bene che ci mettano dei pesciolini rossi, però bisognerebbe
farlo presto, no? Perché il custode, tutti quelli che sono lì, poi
magari facendo il gabinetto, non so, se questo lo può prevedere, lì
non c'è una tettoia, capita d'estate un acquazzone, quelli devono
precipitarsi, andare di nuovo nelle case, suonare, nel caso ci
fosse la possibilità di vedere di fare una tettoia anche piccola in
modo che se viene un "temporalone" improvviso ci si può ricoverare
sotto, ma la questione più urgente è quella delle toilette.
Milanesio (P.S.I.)
- Quello detto da Manganoni è molto
giusto e quando venne presentata la prima mozione io risposi che
avremmo provveduto, di fatti il progetto è già stato fatto,
l'abbiamo presentato in Comune 15 giorni fa, per ottenere il
permesso edilizio per poter realizzare un fabbricato-servizi, e
credo che la licenza edilizia ci verrà rilasciata dal Sindaco a
giorni, e i fondi sufficienti sono già stati stanziati, e appunto
ricaveremo un locale-servizi con toilette necessari per i
ragazzi.
Devo aggiungere che il ritardo è dovuto essenzialmente al fatto
che l'Amministrazione regionale è entrata in proprietà da un po' di
tempo a questa parte, anche dell'ex area Fusinaz, quella che sta
tra il giardino dei ragazzi e la bocciofila S. Orso; quindi si è
aspettato a preparare un progetto, perché si voleva con questa
soluzione risolvere anche il problema della bocciofila S. Orso, i
servizi di questa bocciofila che ormai sono di proprietà regionale
come l'area Fusinaz, quindi stiamo attendendo il permesso edilizio,
i lavori inizieranno non appena verrà rilasciata la licenza
edilizia dal Sindaco.
Montesano (P.S.D.I.)
- Manganoni, desidera la parola?
Manganoni (P.C.I.)
- Mi auguro che si faccia al più
presto.
Montesano (P.S.D.I.)
- Oggetto n. 6.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK