Consiglio Regionale della Valle d'Aosta - Oggetto del Consiglio n. 744 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 744 del 22 giugno 1994 - Resoconto
OGGETTO N. 744/X - Ratifica di deliberazioni adottate dalla
Giunta regionale in via d'urgenza.
Presidente -
Prima di passare all'esame degli atti
amministrativi iscritti all'ordine del giorno, faccio presente che
in seguito all'entrata in vigore del D.L. 22 aprile 1994, n. 320
"Norme di attuazione dello Statuto Speciale della Regione Valle
d'Aosta" dovranno essere modificate in tutte le deliberazioni che
il Consiglio adotterà le formule relative al controllo o al non
controllo della Commissione di Coordinamento sugli atti stessi.
A tale rettifica provvederanno gli uffici di Segreteria di
questa Presidenza.
Passiamo ora alla ratifica delle deliberazioni.
Oggetto n. 3458 in data 29 aprile 1994:
Approvazione del
"Documento unico di programmazione (DUP-FESR)" per gli interventi
strutturali comunitari nelle zone interessate dalla realizzazione
dell'obiettivo n. 2 nella Regione Valle d'Aosta per il triennio
1994/1996 e del suo inoltro ai competenti organi nazionali e
comunitari.
Presidente -
La parola al Presidente della Giunta,
Viérin Dino.
Viérin D. (UV) -
Les documents communautaires concernant
les dispositions sur les fonds structurels pour la période
1994-1996 ont été publiés au mois de juillet 1993. Parallèlement, à
partir de la fin de 1992 jusqu'au mois de décembre 1993, il y a eu
une négociation entre la Région, l'Administration centrale de
l'Etat, à savoir le ministère du Budget et la Commission de l'Union
Européenne pour fixer les zones qui sont intéressées par des
phénomènes de crise industrielle, les zones comprises donc dans
l'objectif communautaire n° 2, ainsi que les zones rurales
caractérisées par un faible développement, l'objectif 5b.
Cette négociation s'est terminée au mois de janvier par
l'insertion de 26 communes dans la zone de l'objectif 2 et de 22
communes dans la zone 5b pour la période 1994-1999. Au mois de
février la Commission a effectué la répartition des ressources
disponibles affectées aux interventions de l'objectif 2, en
attribuant à la Vallée d'Aoste pour le triennat 1994-1996 une
subvention de 6 millions d'Ecus, 11,4 milliards de lires.
Sur la base des pourcentages qui ont été concertés avec le
ministère du Budget et la Commission, à savoir 40 pour cent l'Union
européenne et 42 pour cent l'Etat et 18 pour cent la Région, on a
quantifié le fonds global pour le programme à 22,5 milliards, dont
7,13 milliards à la charge de la Région. Sur la base de ces
décisions on a présenté ce document de programmation qui devait
être envoyé à la Commission avant le 30 avril et c'est pour cette
raison que le Gouvernement a adopté la décision et la soumet,
aujourd'hui, à la ratification de l'Assemblée.
Quelles sont les lignes stratégiques d'intervention de ce
programme? Avant tout, récupérer les emplois qui ont été perdus
avec la crise de l'industrie, surtout dans la zone de la moyenne et
basse Vallée; par la suite, accroître la compétitivité de notre
système économique par une amélioration de la qualité des produits
et des services, une utilisation plus rationnelle des ressources,
une ouverture plus ample vers l'extérieur et, enfin, favoriser le
développement d'une culture d'entreprise, promouvoir des services
dans les zones intégrées et favoriser une approche organique des
problèmes qui sont en liaison avec les objectifs énoncés.
Les interventions qui sont proposées se posent dans une logique
de continuité avec les programmes précédents de période 1989-1993,
1989-1991 et 1992-1993 et utilisent les résultats des études qui
sont en cours. Notamment, en ce qui concerne la zone de la Cogne et
du Fort et de la Commune de Bard, elles donnent un nouvel essort
aux initiatives en faveur des petites et moyennes entreprises qui
sont du ressort du Centro Sviluppo.
Il y a donc trois axes d'intervention: l'axe n° 1, concernant
l'environnement et le réaménagement des sites; n° 2, le
développement des petites e moyennes entreprises et n° 3 les
interventions de soutien aux activités économiques. Le document
prévoit le montant des financements: 15 milliards pour
l'intervention n° 1 qui se rapporte à l'aire de la Cogne, 1,5
milliards pour le n° 2 pour financer les actions en faveur des
petites et moyennes entreprises et, enfin, l'axe n° 3 avec 12
milliards pour la restructuration des différents bâtiments du Fort
de Bard.
Les interventions concernant la formation professionnelle sont
indiquées dans ce document, mais les financements afférents et qui
concernent les objectifs n° 3 et n° 4 seront définis
successivement. Et ce afin de séparer les interventions concernant
les activités de formation par rapport à l'objectif n° 2 pour les
infrastructures.
Je crois qu'il s'agit d'un document qui se pose des objectifs et
qui permet à notre Région de bénéficier des financements de la
Communauté et de l'Etat afin de donner cours aux interventions qui
sont prévues.
Presidente -
La parola al Vicepresidente,
Viérin Marco.
Viérin M. (PpVA) -
Io volevo solo chiedere dei
chiarimenti in merito all'area Cogne, in quanto c'è un aspetto che
riguarda quel sito su cui gradiremmo avere dei chiarimenti.
Presidente -
La parola all'Assessore
dell'industria, commercio e artigianato, Mafrica.
Mafrica (GV-PDS-SV) -
Per ciò che riguarda l'area
Cogne esistono tre tipi di problemi. Il primo, riguarda
l'acquisizione delle aree e delle centrali: la legge approvata
prevedeva di dare mandato a Finaosta di acquisire attraverso una o
più società le aree e le centrali. In applicazione di questa legge
entrata in vigore l'8 giugno, il 10 giugno la Giunta ha dato
mandato a Finaosta con la Cogne liquidazione, con ILVA gestioni
patrimoniali, con ILVA in liquidazione e con ILVA centrali
elettriche, per procedere all'acquisizione.
La Finaosta ha predisposto alcuni orientamenti per i contratti e
il termine è il 31 dicembre 1994; è augurabile che queste procedure
complesse che porteranno ad una spesa totale di 150 miliardi si
possano considerare definite.
Il secondo tipo di interventi riguarda l'infrastrutturazione
dell'area e i 15 miliardi previsti nel documento hanno finalità che
si riferiscono alla riconversione strutturale dell'area, la cartina
allegata individua una zona a sud e a est del Buthier che dovrà
essere destinata a nuove attività produttive. In questo programma
sono compresi due tipi di interventi: la ristrutturazione viabile
interna e i primi interventi di risanamento. Quindi sono fondi
destinati a riordinare l'area.
Un terzo tipo di problema riguarda gli investimenti della Cogne
Acciai speciali: siccome alcuni impianti si trovano in aree che la
Cogne deve liberare, verrà presentato un disegno di legge che
finanzierà i costi del trasferimento all'area destinata ancora ad
attività siderurgica; quindi si tratta di non confondere i 150
miliardi per l'acquisto delle aree e delle centrali, con questi
fondi per la riorganizzazione dell'area e altri che andranno
all'azienda, ma solo per il trasferimento degli impianti, per
esempio di alcuni capannoni che si vedono nell'area sud-est,
nell'area a nord-est e nord-ovest.
In questo senso, rientrano nei finanziamenti della Comunità
perché favoriscono un disegno della Regione che è quello di avere
delle aree liberate. Io ho fatto un quadro generale della
situazione, se ci sono altre domande posso rispondere, se no si può
fare un'altra riunione della IV Commissione che ha tutti i
documenti.
Presidente -
Per dichiarazione di voto. La parola
al Vicepresidente, Viérin Marco.
Viérin M. (PpVA) -
Noi voteremo comunque il
provvedimento perché è un progetto importante per avere delle
disponibilità dalla Comunità; d'altra parte la mia domanda era
specifica sulla Cogne perché è vero che in questi 15 miliardi si
prevede il finanziamento della viabilità e una parte di intervento
per la bonifica delle aree, però già in Commissione, forse la IV,
avevo fatto delle domande e risposte non erano venute, come oggi
non vengono.
Dalla piantina allegata parrebbe che l'intervento per le
infrastrutture sia posto in maniera longitudinale alla Dora e
quindi creerebbe dei problemi: prima dovremmo definire quali aree
sono necessarie per fare l'accorpamento e quali devono essere
libere per dar modo alla Regione di fare scelte alternative.
Quindi nel piano non vi è un'idea chiara su dove andrà a
insediarsi la Cogne Acciai speciali; potremmo avere una situazione
sì compatta ma longitudinale, e se così fosse, non sarebbe una
situazione logica per poter utilizzare le aree restanti perché
quelle di minor pregio sono lungo la Dora.
Quindi anche la Cogne dovrà compattare in maniera conveniente
per far sì che la Regione possa poi utilizzare il rimanente, in
modo più logico e produttivo. Quindi noi voteremo a favore ma
ribadiamo queste motivazioni in maniera ferma.
Presidente -
Passiamo alla votazione della
ratifica della deliberazione in oggetto.
Presenti, votanti e favorevoli: 30
Il Consiglio approva all'unanimità.
Oggetto n. 3829 in data 13 maggio 1994:
Approvazione in
sanatoria di perizia di variante e suppletiva dei lavori di
ammodernamento della SR n. 24 di Rhêmes nel capoluogo di
Rhêmes-Notre-Dame, tratto compreso tra le progressive
 km. 14+700 e km. 15+020. Approvazione, finanziamento e impegno di
spesa.
Presidente -
La parola al Consigliere
Marguerettaz.
Marguerettaz (PpVA) -
Solo per chiedere
all'Assessore se è possibile una breve relazione su questo
punto.
Presidente -
La parola all'Assessore
dei
lavori pubblici, Ferrero.
Ferrero (Ass.tec.) -
La delibera ha sufficienti
elementi per chiarire il problema e viene portata in Consiglio in
quanto la perizia di variante è di 115.000.000 circa, che
rappresentano il 15 percento dell'importo contrattuale, però
eccedono la somma a disposizione dell'Amministrazione per la metà.
Tra l'altro questa delibera va alla Commissione di controllo e si
riferisce a lavori appaltati nel novembre del 1991, alla società
Sogema; si tratta di circa 300 metri e l'importo era di 746 milioni
con ribasso del 7,9 percento.
C'è stata una richiesta del Presidente della Giunta nel 1992,
reiterata recentemente dal Sindaco del Comune di Rhêmes nel
febbraio del 1994 per alcune opere che non erano state previste nel
progetto; in particolare si tratta di 4 accessi carrai per fondi
agricoli. La delibera è in sanatoria in quanto una parte dei lavori
è già stata eseguita e mi sembra una delibera del tutto
trasparente.
Presidente -
La parola al Consigliere
Chiarello.
Chiarello (RC) -
Io voterò contro perché mi sa
tanto della vecchia maniera di pagare a più stralci, di non
prevedere opere fin dall'inizio.
Presidente -
Passiamo alla votazione della
ratifica della deliberazione in oggetto.
Presenti: 29
Votanti:24
Favorevoli: 23
Contrario: 1
Astenuti: 5 (Bavastro, Collé, Linty, Marguerettaz e Tibaldi)
Il Consiglio approva.
Oggetto n. 3994 in data 20 maggio 1994:
Concessione, ai
sensi della legge regionale 31/1992, di un contributo di lire
10.000.000 al Comitato regionale ACSI nelle spese previste per
l'organizzazione delle fasi finali nazionali di pallavolo giovanile
femminile. Approvazione e impegno di spesa.
Presidente -
Passiamo alla votazione della
ratifica della deliberazione in oggetto.
Presenti, votanti e favorevoli: 32
Il Consiglio approva all'unanimità.
Oggetto n. 4029 in data 20 maggio 1994:
Approvazione
della prosecuzione, per il periodo gennaio-giugno 1994, dei corsi
biennali di qualificazione per elettromeccanici in convenzione con
la Società Cogne Acciai speciali S.r.l. Approvazione, impegno di
spesa e trasferimento di fondi.
Presidente -
La parola al Vicepresidente,
Viérin Marco.
Viérin M. (PpVA) -
Questa delibera mi pone varie
perplessità. Innanzitutto leggo nell'introduzione la situazione che
abbiamo: gli allievi frequentanti il primo anno sono 9 e il termine
previsto della formazione sarà giugno 1995; gli allievi del secondo
corso sono 10 e il corso termina a giugno 1994. Poi ai punti b, c,
d, si dice che le attrezzature, il complesso immobiliare e tutto
quanto, non sono di proprietà regionale, ma sono o della Cogne in
liquidazione o della Cogne Acciai speciali.
Mi stupisco subito dopo quando vedo le prospettive che si
vogliono perseguire, delle prospettive che non esistono in quanto,
e leggo:
"Si informa che nessuno degli allievi qualificato al
termine dell'intervento formativo ha la possibilità di essere
assunto presso la Cogne, la quale ha evidenziato che il piano di
riorganizzazione aziendale non prevede la prosecuzione
dell'attività del centro di formazione e la società intende
affidare, per il futuro, la formazione a società esterne".
Questo mi fa pensare: primo, quali sono i rapporti fra la Cogne
Acciai speciali e la Regione; secondo, che non vi è né l'assunzione
degli allievi, né il mantenimento dello stesso centro. Nella
deliberazione si decide di approvare la prosecuzione per i corsi
biennali di qualificazione per gli elettromeccanici limitatamente
al periodo gennaio-giugno 1994, cioè si decide solo di finire il
quadrimestre, rinviando a successiva deliberazione.
É inutile che si rinvii, perché se la Cogne ha già detto che non
darà più attuazione a questi corsi neanche se pagati all'80
percento dal pubblico, vuol dire che la Regione si accolla l'onere
completo per far almeno terminare quelli del primo corso.
Inoltre so che altri 14 allievi hanno fatto domanda per
partecipare in futuro, quindi è sbagliato prolungare le speranze
che sono inesistenti di questi 19 allievi più gli altri 14,
spendendo in questi mesi 258 milioni, di cui l'80 percento sono a
carico della Regione.
Io direi che i soldi vanno spesi se c'è un minimo di prospettiva
per il conseguimento del diploma e poi per avere un posto di
lavoro. Inoltre, nella convenzione, all'articolo 7 vedo una cosa
oscena, cioè vedo che noi approviamo una convenzione che dice:
"La presente ha effetto fino al termine dell'attività formativa
prevista",
quindi solo questo semestre e si dà già atto che si
mette una pietra sopra a queste attività formative.
E in più si dice che la Regione può risolvere la convenzione in
caso di inadempienza degli obblighi assunti, quindi si dà la
possibilità all'azienda di recedere non assumendo gli obblighi.
Anche questa postilla cade in contraddizione col fatto che la
Giunta ha approvato la delibera quando il corso è praticamente
finito. Noi dobbiamo approvare una delibera quando il tempo della
convenzione è già scaduto, o sta per scadere.
Presidente -
La parola al Consigliere
Marguerettaz.
Marguerettaz (PpVA) -
Ho già avuto modo di
esprimere grosse riserve su questa delibera quando essa è stata
presentata in V Commissione. Potrei riassumere dicendo che, avendo
avuto un trascorso di amministratore presso un comune, una delibera
di questo genere si sarebbe fermata al primo ufficio del dirigente
chiamato a dover verificare l'attendibilità della delibera
stessa.
Florio, anche tu, non puoi non rilevare delle enormi
incongruenze che poi si riducono ad una: la delibera avrebbe una
sua logica se fosse presentata così come è stata presentata la
delibera precedente dell'Assessore Ferrero, vale a dire che preso
atto di una situazione, si va a sanare. Invece, in questa delibera,
sembra che noi oggi ci apprestiamo a votare un atto che da domani
entra in vigore; in realtà, fra un settimana il corso scade. Allora
vorrei sottolineare che si stabilisce nella prima parte della
delibera che alla liquidazione della spesa si provvede secondo le
modalità previste dall'allegata bozza di convenzione.
Se poi andiamo a vedere la bozza per quanto concerne
l'erogazione, si dice che avverrà nella misura del 30 percento a
titolo di acconto, entro 15 giorni dall'avvenuto inizio
dell'attività che risale al primo gennaio scorso. Quindi avremmo
già dovuto erogare il 30 percento. Inoltre si dice:
"...in
misura del 40 percento durante lo svolgimento
dell'attività".
Quindi quando noi assumiamo questa convenzione avremmo già
dovuto erogare il 70 percento della contribuzione prevista. C'è
un'altra questione più grave che riguarda il controllo della
Regione sul servizio, perché noi oggi deliberiamo di affidare il
controllo sull'utilizzo dei finanziamenti al personale dell'Ufficio
formazione dell'Assessorato dell'industria, ora, senza mettere in
discussione che il controllo sia avvenuto.
Bisogna dire che, da un punto di vista formale, non possiamo
pensare - ad una settimana dalla scadenza - di affidare, oggi, il
controllo dei finanziamenti. Non è sulla sostanza che ho delle
osservazioni, la mia preoccupazione è su come questa delibera è
stata redatta e fortunatamente non deve andare al controllo del
Coordinamento perché avrei dei seri dubbi che potesse passare.
Presidente -
La parola all'Assessore
dell'industria, commercio e artigianato, Mafrica.
Mafrica (GV-PDS-SV) -
Io capisco che ci siano
osservazioni da fare ed è il compito dell'opposizione; credo di
dover dire che sono formali e non sostanziali e cerco di motivare
la risposta.
Noi avevamo previsto già nel piano del 1992 e poi del 1993 i
corsi di cui trattasi perché il corso che è giunto al secondo anno,
ha fatto il primo anno nel 1992-1993 e fa il secondo nel 1993-1994,
quindi una parte di corsi era finanziata nel programma del 1992 e
una in quello del 1993. Per i corsi erano state fatte con la Cogne
di allora le convenzioni perfettamente identiche a quelle riportate
oggi.
Nel frattempo è successo che si è passati dalla Cogne alla Cogne
Acciai speciali che è entrata nel possesso dei suoi beni solo nel
febbraio del 1994 e ha presentato i programmi a fine aprile. I
corsi erano iniziati con la vecchia gestione e non credo che
sarebbe stato razionale interromperli il primo gennaio, quindi i
corsi sono continuati in attesa di chiarire la situazione con la
nuova società e cioè se intendeva o meno farsi carico di quel 20
percento di spese dei piani precedenti.
Quando abbiamo deliberato era perché avevamo ottenuto da parte
della società la disponibilità a farsi carico di impegni che
provenivano dalla vecchia gestione. La società si è limitata a far
fronte agli impegni fino a giugno perché erano attività in corso;
sul resto, si è riservata di discutere. Come mai si dice che la
società non si fa carico di una parte delle spese? C'è da dire che
la scuola Cogne è stata ed è un'attività formativa di carattere più
generale e che tutti i ragazzi che escono da questi corsi sono i
più richiesti.
Non si sono avuti problemi, tant'è che nuovi ragazzi hanno
chiesto di poter frequentare questi corsi e non credo con
l'aspirazione di finire alla Cogne, ma con l'intento di avere una
formazione da spendere in tutto il settore industriale. Quindi
l'utilità sta nel fatto che la gente continua a venire, nonostante
conosca benissimo le difficoltà che ci sono.
Quindi non appena abbiamo avuto la disponibilità da parte
dell'azienda, abbiamo presentato la delibera che è identica a
quella precedente, quindi è chiaro che ci possano essere delle
apparenti contraddizioni formali, ma si continuano gli impegni e i
controlli già presi.
Io credo che sarebbe stata opportuna una sanatoria se, non
avendo ricevuto una risposta positiva, anche l'ulteriore 20
percento fosse gravato sui fondi regionali. Di fatto c'è una
continuità che viene riconosciuta da chi subentra e il dirigente ha
ritenuto che fosse l'impostazione più corretta.
Invece vorrei dare una risposta rispetto al futuro: bisognerà
fare altre convenzioni, perché questo pezzo di finanziamento è
fatto rispetto a tali spese perché non era possibile nel 1993
finanziare tutto. Gli impegni presi della Cogne Acciai speciali
sono relativi a questo e non è escluso che si possa fare un accordo
e il giudizio positivo dato verso questo tipo di corsi fa sì che
possa essere presa in considerazione l'ipotesi di una gestione
diretta da parte della Regione.
Quindi la delibera ha fatto fronte ad un subentro di
proprietari. Dal punto di vista formale, abbiamo presentato la
stessa convenzione che, per continuità, diventava difficile
modificare. Rispetto ai corsi ci faremo carico di decidere se
continuare in gestione convenzionata con l'azienda o direttamente
noi, attraverso una struttura regionale.
Presidente -
La parola al Vicepresidente,
Viérin Marco.
Viérin M. (PpVA) -
Per quanto detto noi ci
asterremo, perché le motivazioni non sono chiare e quindi riteniamo
valide le nostre perplessità; è vero che tutto si può fare e tutto
si può ricuperare con la Cogne Acciai speciali, però io leggo che:
"La Cogne Acciai speciali ha evidenziato che il piano di
ristrutturazione non prevede la prosecuzione dell'attività del
centro di formazione e che la società intende affidare la
formazione a strutture esterne";
quindi, per questa
motivazione, noi non possiamo votare la delibera perché non ci sono
le garanzie di risolvere i problemi degli allievi che stanno per
finire o che vogliono cominciare il corso, né per la prosecuzione
della formazione.
Presidente -
Passiamo alla votazione della
ratifica della deliberazione in oggetto.
Presenti: 29
Votanti: 23
Favorevoli: 23
Astenuti: 6 (Bavastro, Lanièce, Linty, Marguerettaz, Tibaldi e
Viérin M.)
Il Consiglio approva.
Oggetto n. 4150 in data 26 maggio 1994:
Concessione, ai
sensi della legge regionale 31/92, di un contributo di lire
12.500.000 alla U.S. SCS Calcio, nelle spese previste per
l'organizzazione del torneo internazionale di calcio giovanile
"Trofeo Cirillo Blanc" in programma a Sarre il 28 e 29 maggio 1994.
Approvazione e impegno di spesa.
Presidente -
Passiamo alla votazione della
ratifica della deliberazione in oggetto.
Presenti, votanti e favorevoli: 27
Il Consiglio approva all'unanimità.
Oggetto n. 4396 in data 3 giugno 1994:
Liquidazione del
saldo del finanziamento previsto dall'articolo 3, comma 2, della
legge regionale 26 maggio 1993, n. 56 a favore del Liceo
linguistico di Courmayeur per l'anno scolastico 1993/94.
Approvazione e impegno di spesa.
Presidente -
Passiamo alla votazione della
ratifica della deliberazione in oggetto.
Presenti, votanti e favorevoli: 27
Il Consiglio approva all'unanimità.
Oggetto n. 4457 in data 3 giugno 1994:
Modificazione di
deliberazione della Giunta regionale n. 2998 del 15 aprile 1994,
recante il conferimento a Finaosta S.p.A. dell'incarico per
l'esecuzione lavori in opificio concesso a Balteadisk S.p.A. e
autorizzazione a Finaosta S.p.A. a trasferimento partecipazione
azionaria dalla gestione speciale alla gestione ordinaria prevista
dalla legge regionale 26 giugno 1982, n. 16.
Presidente -
La parola al Consigliere
Lanièce.
Lanièce (GA) -
Vorrei chiedere dei chiarimenti
all'Assessore competente.
Presidente -
La parola al Consigliere
Tibaldi.
Tibaldi (LN) -
Sono necessari alcuni chiarimenti
anche per noi. Di Balteadisk si è parlato e qui si tratta di
trasferire una partecipazione azionaria e commutarla in gestione
ordinaria. Sarebbe interessante sapere quali sono le motivazioni
che hanno portato a questa scelta.
Presidente -
La parola all'Assessore
dell'industria, commercio e artigianato, Mafrica.
Mafrica (GV-PDS-SV) -
Avevo già detto, in
occasione del precedente Consiglio, che c'è una proposta che
diventa sempre più interessante dal punto di vista degli occupati
di riconversione dell'attività della Balteadisk.
Esiste un problema di tempi e, per fare fronte a questo
problema, si vanno via via trovando soluzioni che possono rendere
possibili gli interventi perché come è ben noto ai consiglieri i
tempi di intervento, soprattutto in materia di lavori da parte
dell'Amministrazione regionale, spesso non sono compatibili con i
mutamenti richiesti dalle attività industriali.
Con la precedente delibera avevamo già assegnato a Finaosta il
compito di fare direttamente i lavori per recuperare sui tempi
perché i tempi di Finaosta sono più rapidi dal punto di vista
procedurale rispetto a quelli della Regione.
Con questa deliberazione si trasforma per l'esecuzione di quei
lavori previsti l'intervento in contributo, vale a dire: invece di
spendere i fondi che si erano previsti con la precedente
deliberazione di circa 7 miliardi si dà il 40 percento di quella
somma in veste di contributo, perché vengano eseguiti direttamente
dalla società i lavori che rimarranno di proprietà regionale.
Questo dovrebbe dunque portare all'accelerazione dei tempi e per
la Regione, per questi lavori, ci sarebbe una minore spesa: da
oltre 7 miliardi si scenderebbe a 2 miliardi e 600.
Il passaggio dalla forma speciale alla forma ordinaria dipende
dal fatto che è più agevole operare per gli interventi necessari di
sostegno finanziario in gestione ordinaria rispetto alla gestione
speciale e c'è una disponibilità della Finanziaria ad operare
nell'ambito delle sue competenze, perché giudica valido il progetto
di riconversione industriale di cui si tratta.
In sostanza, la Finanziaria regionale ha due tipi di intervento:
può agire per mandato della Regione oppure agire direttamente in
gestione ordinaria.
Nell'ultimo caso, è lei a verificare gli interventi di sostegno
all'iniziativa che viene ritenuta valida e che è anche in continua
evoluzione. Posso anche dire che il problema è stato affrontato
fino ad un certo punto; adesso verificheremo se occorrono ulteriori
interventi per rendere possibile questa iniziativa industriale che
può dare un rilevante numero di occupati nella zona di Arnad.
Presidente -
É aperta la discussione generale. La
parola al Consigliere Tibaldi.
Tibaldi (LN) -
Spero di aver capito bene. Qui,
sostanzialmente, mi pare che si operi una sostituzione. Questa
delibera sostituisce una delibera precedente e i lavori che prima
erano preventivati ad un costo globale di 7 miliardi adesso
costeranno solamente 2,6 miliardi.
Ma se questa delibera opera una sostituzione mi chiedo come mai
non viene citata la caducazione e la decadenza della precedente
delibera. Volevo poi sapere se la partecipazione del 35 percento
della Regione in Balteadisk viene meno.
Presidente -
Ci sono altri interventi? Se non ci
sono dichiaro scusa la discussione generale e passo la parola
all'Assessore dell'industria, commercio e artigianato, Mafrica.
Mafrica (GV-PDS-SV) -
Viene modificata la
precedente delibera e quindi la modificazione trasforma il tipo di
intervento, non le finalità, non il tipo di lavori necessari. Con
la modifica credo quindi che tutto sia formalmente apposto.
Rispetto alla partecipazione, posso dire che la partecipazione
precedente era in gestione speciale; qui la partecipazione diventa
ordinaria, della Finaosta, nella stessa percentuale, cosa che
consente alla Finaosta di intervenire fino al 15 percento del suo
capitale sociale in interventi di sostegno autonomi
all'iniziativa.
Siccome questa iniziativa è rilevante, è possibile in gestione
ordinaria avere dei mutui che favoriscano il decollo
dell'iniziativa e che vengano assunti autonomamente dalla
Finanziaria regionale.
Presidente -
Se non ci sono dichiarazioni di voto
pongo in votazione la ratifica della deliberazione in oggetto. I
colleghi sono pregati di votare.
Presenti: 29
Votanti: 24
Favorevoli: 24
Astenuti: 5 (Bavastro, Lanièce, Marguerettaz, Tibaldi, Viérin
M.)
Il Consiglio approva.
Presidente -
Avendo esaurita la ratifica delle
deliberazioni dichiaro chiusa la seduta. I lavori del Consiglio
riprenderanno alle ore 16,00.
La seduta è tolta.
La seduta termina alle ore 12,57
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK