Consiglio Regionale della Valle d'Aosta - Oggetto del Consiglio n. 2224 del 8 febbraio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2224 del 8 febbraio 2012 - Resoconto
OGGETTO N. 2224/XIII - Rinvio della nomina dei componenti e
del Presidente della Commissione consiliare speciale per l'esame
del fenomeno delle infiltrazioni mafiose in Valle d'Aosta.
Presidente
- La Conferenza dei Capigruppo, nella riunione
di questo pomeriggio, a maggioranza, ha deciso il rinvio di questo
punto iscritto all'ordine del giorno.
La parola alla Consigliera Patrizia Morelli.
Morelli (ALPE)
- Per un breve intervento su questo
argomento che ci sta molto a cuore. Questa è una commissione che
nasce per iniziativa dell'opposizione su un tema importante e di
estrema attualità, una proposta che è stata accolta con favore dai
Capigruppo di maggioranza.
Da parte nostra c'è l'apprezzamento per questa condivisione di
interesse per un tema - quello delle infiltrazioni mafiose - che ci
preoccupa molto, e su cui il nostro gruppo è intervenuto,
mantenendo alta l'attenzione durante tutta la legislatura,
presentando anche una proposta di legge sulla legalità ed il
contrasto alla diffusione dei fenomeni mafiosi. In sede di
Conferenza dei Capigruppo, a fronte della nostra richiesta di
valutare l'affidamento della Presidenza ad un esponente
dell'opposizione, ritenendo che questo potesse essere una sorta di
riconoscimento di un impegno, di un'assunzione di responsabilità
forte, in qualche modo una sorta di
beau geste
da parte di
una maggioranza che all'interno della commissione conta 5
commissari su 7...così non è stato, la maggioranza ha preferito
indicare un Consigliere ben preciso, senza "se" e senza "ma" per la
carica della Presidenza. Lasciateci dire: come trovare una
condivisione quando tutto è già definito e si tratta di prendere o
lasciare?
Noi consideriamo la Commissione speciale sulle infiltrazioni
mafiose come una sorta di "commissione di garanzia" che trascende o
che dovrebbe trascendere la contrapposizione maggioranza-minoranza,
ed in questo senso interpretiamo la posizione espressa dalla Stella
Alpina di non partecipare ad un voto nel caso in cui fossero
contrapposti candidati espressione di due opposti schieramenti,
perché una commissione speciale non dovrebbe, a nostro avviso,
rispondere a logiche di potere e di forza. Questo è quanto volevamo
esprimere riguardo a questa commissione in modo sereno e franco.
Riguardo al rinvio, ci auguriamo che questo possa servire a trovare
un accordo, anche se dal nostro punto di vista questo ulteriore
ritardo di 15 giorni che vengono sottratti all'inizio dei lavori di
una commissione che ha un termine tutto sommato relativamente
prossimo, essendo stato fissato al 31 ottobre, sarebbe da
evitare.
Presidente
- La parola al Consigliere Salzone.
Salzone (SA-UdC-VdA)
- Grazie Presidente. Non volevo
intervenire perché la discussione, essendoci un rinvio, si poteva
fare successivamente, ma visto che la collega Morelli mi ha tirato
in ballo, è doveroso da parte mia spiegare un atteggiamento che
forse ha sorpreso qualcuno.
Tanto per essere chiari, consideriamo questa una commissione
molto importante, fondamentale in un momento particolare della
nostra vita politica e soprattutto per la nostra Regione. È ovvio
che ci vuole un clima di assoluta serenità per affrontare i
problemi di cui all'oggetto ed ecco che, se facciamo come abbiamo
fatto oggi in Conferenza Capigruppo, dove ci si deve scontrare
addirittura sulla Presidenza della commissione, consentitemi di
dire che, per quanto ci riguarda, non c'è la serenità ottimale per
svolgere un lavoro con estrema puntualità come ci eravamo messi in
testa di fare. Assolutamente non vogliamo che questa commissione
nasca con dei pregiudizi e con degli scontri iniziali. Abbiamo
detto che era indispensabile, per dimostrare la serietà con cui
volevamo affrontare questa commissione...che tutti i Capigruppo
dovevano partecipare per dare la forza a questa commissione.
Riteniamo quindi che se lo scontro deve esserci già su una
questione legata alla Presidenza, in questa fase non ci siano i
presupposti per continuare; per cui Stella Alpina - dopo essersi
consultata all'interno del suo gruppo - ha deciso che, se il clima
rimane questo, non parteciperemo ai lavori della commissione.
Presidente
- Il punto 17 all'ordine del giorno è rinviato
al prossimo Consiglio.
Il Consiglio prende atto del rinvio dell'oggetto alla
prossima adunanza consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK