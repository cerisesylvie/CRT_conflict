Consiglio Regionale della Valle d'Aosta - Oggetto del Consiglio n. 254 del 15 novembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 254 del 15 novembre 1971 - Resoconto
OGGETTO N. 254/71 - Comunicazioni del Presidente del
Consiglio.
Montesano (P.S.D.I.)
- Si passa all'esame dell'ordine del
giorno con le comunicazioni del Presidente del Consiglio. Vi sono
varie comunicazioni da dare ai Consiglieri ed io prego il
Segretario Consigliere Andrione di leggere una lettera del
Presidente della Camera dei Deputati, relativa all'elezione del
rappresentante della Valle d'Aosta da inviare alla seduta del 9
dicembre per l'elezione del Presidente della Repubblica.
Andrione (U.V) -
"
Roma, 27 ottobre 1971
Signor Presidente, come Le è certamente già noto, il 28
novembre prossimo sarà diramata la convocazione, per il 9 dicembre
successivo, del Parlamento in seduta comune, con la partecipazione
dei delegati regionali per eleggere il nuovo Presidente della
Repubblica ai termini dell'art. 85 della Costituzione.
La comunicazione definitiva avverrà in ogni caso per
telegramma oltre che attraverso la consueta pubblicazione nella
Gazzetta Ufficiale.
Pur nel pieno rispetto dell'autonomia di ciascun Consesso
regionale ritengo opportuno, d'intesa con il Presidente del Senato,
ricordare sin d'ora l'esigenza che i verbali dell'avvenuta elezione
da parte di ciascuna assemblea o Consiglio siano fatti pervenire
alla Segreteria generale della Camera entro il giorno 4, in modo da
consentire tempestivamente agli Uffici di Presidenza del Parlamento
di procedere ai necessari adempimenti di rito fra il 5 e il 6
dicembre.
Nella circostanza rammento, altresì, l'opportunità di
procedere - una volta avvenuta l'elezione dei Delegati - del
delegato nel caso della Valle d'Aosta - nel modo seguente:
1) inviando a me un telegramma con i nominativi degli
eletti;
2) inviando subito a Roma un funzionario con la copia
autentica del verbale dell'avvenuta elezione dalla quale sia
desumibile che nella elezione si è dato ottemperanza a quanto
previsto nell'art. 83 della Costituzione, 2° comma;
3) munendo ciascun eletto di un apposito titolo di
riconoscimento, con fotografia firmata dalla S.V., dal quale
risulti che egli è delegato regionale per l'elezione del Presidente
della Repubblica.
Ritengo che tali suggerimenti siano validi a consentire un
ordinato svolgimento delle procedure dettate dalla Costituzione e,
nell'attesa di un gradito cenno di riscontro, Le invio i miei più
cordiali saluti.
F.to Sandro Pertini".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK