Consiglio Regionale della Valle d'Aosta - Oggetto del Consiglio n. 2798 del 22 aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2798 del 22 aprile 1987 - Resoconto
OGGETTO N. 2798/VIII - SUBCONCESSIONE AL LA SOCIETÀ
COOPERATIVA FORZA E LUCE, CON SEDE IN GIGNOD, DI DERIVAZIONE
D'ACQUA DAI TORRENTI ARTHANAVAZ E MENOUVE, IN COMUNE DI ETROUBLES,
PER IL POTENZIAMENTO DELL'IMPIANTO IDROELETTRICO DI "LA
CLUSAZ".
PRESIDENTE
: Do lettura del testo della delibera:
IL CONSIGLIO
Delibera
1)
di subconcedere alla Soc. Cooperativa Forza e Luce,
con sede in Gignod, giusta la domanda di varianti presentata in
data 24.2.1986, di derivare, a quota 1265 m.s.m.:
a)
mod. medi 8,53 (litri al minuto secondo
ottocentocinquantatre) dal torrente Arthanavaz;
b)
mod. medi 2,85 (litri al minuto secondo
duecentoottantacinque) dal torrente Menouve;
che corrispondono in totale alla portata media di mod. 11,38
(litri al minuto secondo millecentotrentotto) e massima di mod. 13
(litri al minuto secondo milletrecento), già assentita con D.P.G.
R. n.: 407 in data 27.7.1978.
L'acqua dovrà essere utilizzata, nello impianto di "La
Clusaz", per produrre sul salto di metri 189,47 la potenza nominale
media di KW 2113,89 e cioè KW 363 in più di quelli già assentiti
con il sopracitato decreto;
2)
di autorizzare l'emanazione del decreto di
subconcessione da parte del Presidente della Giunta regionale,
previa sottoscrizione del disciplinare da parte del legale
rappresentante della Soc. Cooperativa Forza e Luce di
Gignod;
3)
di ordinare e accertare l'introito delle seguenti
somme, da versare presso la Tesoreria dell'Amministrazione
regionale:
a)
lire 9.945.110
(novemilioninovecentoquarantacinquemilacentodieci) a titolo di
cauzione, ai sensi dell'art. 11 del T.U. 11.12.1933, n. 1775, pari
alla differenza fra l'ammontare della mezza annualità del canone
relativo alla potenza nominale media di KW 2113,89 e la cauzione di
lire 1.148.585 versata per l'originaria concessione di KW 1750,89;
somma che sarà restituita, ove nulla osti, al termine della
subconcessione;
b)
lire 95.250 (novantacinquemiladuecentocinquanta)
quale contributo del quarantesimo del canone annuo, sull'aumento di
potenza di 363 KW, ai sensi dell'art. 7, comma secondo, del T.U.
11.12.1983 n. 1775, somma da introitare al Cap 08800 della parte
ENTRATE del bilancio preventivo della Regione per il corrente anno
finanziario (provento delle concessioni e subconcessioni di acque
pubbliche e miniere);
c)
lire 750.000 (settecentocinquantamila) quale somma
a disposizione dell'Amministrazione regionale (Ufficio Acque e
Miniere dell'Assessorato LL. PP.) per spese di sorveglianza
esperimenti di portata, collaudo, registrazioni di atti, ecc.,
somma da introitare al Cap 13500 della parte ENTRATE del bilancio
preventivo della Regione per il corrente anno finanziario (gestione
di fondi per conto terzi per istruttoria domande e pratiche
varie);
4)
di stabilire, come specificato all'art. 11 del
disciplinare di subconcessione, in lire 22.187.390
(ventiduemilionicentottantasettemilatrecentonovanta) il canone
annuo da versare anticipatamente alla Regione, anno per anno a
decorrere dalla data del decreto di autorizzazione delle varianti
alla subconcessione assentita con D. P. G. R. n. 407 in data
27.7.1978; somma da introitare al cap 08800 della parte ENTRATE del
bilancio preventivo della Regione per il corrente anno finanziario
(provento di concessioni e subconcessioni di acque pubbliche e
miniere).
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Queste subconcessioni sono più o meno
concesse con lo stesso criterio, però resta sempre il problema del
controllo, che in questo caso è riferito alle quantità di acqua che
devono continuare a percorrere il torrente dalla captazione al
deflusso. In occasione di adunanze passate, avevamo posto la
questione dell'acqua minima, che dovrebbe garantire lo smaltimento
dei rifiuti liquidi e solidi immessi nel corso d'acqua Arthanavaz,
perchè avevamo alcune perplessità, che ribadiamo oggi; quindi,
vorremmo sapere che tipi di controlli sono stati predisposti e con
quale frequenza, in modo particolare per la subconcessione in
oggetto, ma anche per le subconcessioni in genere.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
La preoccupazione del Consigliere Millet è
logica e giustificata. Ci sono gli Uffici competenti
dell'Amministrazione regionale a ciò preposti; naturalmente non
possono controllare sempre tutto, ma sicuramente eseguono il loro
dovere, e siamo impegnati noi stessi a che il loro dovere eseguano
e perchè non avvengano questi eventuali abusi che adesso segnalava
il Consigliere Millet.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti 26
Votanti 24
Favorevoli 24
Astenuti 2 (Sandri e Tamone)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK