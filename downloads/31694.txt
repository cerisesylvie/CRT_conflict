Consiglio Regionale della Valle d'Aosta - Oggetto del Consiglio n. 676 del 16 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 676 del 16 luglio 2009 - Resoconto
OGGETTO N. 676/XIII - Reiezione di risoluzione: "Iniziative
per la costituzione di un Comitato promotore per l'inserimento del
massiccio del Monte Bianco nel patrimonio mondiale
dell'umanità".
Risoluzione
Premesso che il Consiglio regionale della Valle d'Aosta si
compiace dell'inserimento delle Dolomiti, dopo quello del massiccio
svizzero di Jungfrau-Aletsch-Bietschhorn, nella lista dei siti
considerati Patrimonio Mondiale dell'Umanità e sottolinea come tale
fatto comporti riflessi importantissimi in termini di interesse
culturale e di promozione turistica per le località
interessate;
Ricordato come in passato iniziative analoghe fossero state
assunte a vari livelli per raggiungere un analogo risultato
riguardo a siti di particolare rilevanza della nostra
regione;
Evidenziato che il massiccio del Monte Bianco presenta uno
straordinario valore naturalistico e culturale, ma ancora privo di
un adeguato riconoscimento internazionale e di strumenti giuridici
internazionalmente riconosciuti di tutela di carattere
transfrontaliero;
Ritenendo che l'iscrizione del massiccio del Monte Bianco nel
Patrimonio dell'Umanità dell'Unesco rappresenterebbe il giusto
riconoscimento internazionale per il Monte Bianco ed uno strumento
molto efficace di promozione e valorizzazione internazionale
dell'intero comprensorio e dell'area alpina
Nord-Occidentale;
Evidenziata l'utilità di avviare, da parte delle regioni
frontaliere interessate oltre che dei tre paesi i cui confini si
incontrano nel massiccio del Monte Bianco, una procedura coordinata
al fine di presentare un dossier unitario di candidatura del Monte
Bianco nell'elenco dell'Unesco, ascoltando le ragioni delle
comunità locali per giungere ad una decisione quanto più possibile
condivisa;
Il Consiglio regionale
Impegna
la Presidenza del Consiglio ad attivarsi per la costituzione
di un comitato promotore valdostano per l'inserimento del massiccio
del Monte Bianco nel Patrimonio Mondiale dell'Umanità, che associ
rappresentanze degli enti locali, delle categorie economiche e
dell'associazionismo ambientalistico e culturale, oltre a esponenti
di spicco della montagna legati alla nostra regione e alla storia
di questo sito straordinario, per stimolare la decisione da parte
delle autorità competenti;
Invita
il Presidente del Consiglio regionale a riferire entro tre
mesi al Consiglio circa l'esito dell'iniziativa e delle conseguenti
proposte operative.
F.to: Patrizia Morelli - Louvin - Bertin - Chatrian -
Giuseppe Cerise
Presidente
- Colleghi, ci rimane da esaminare la proposta
di risoluzione avanzata dal gruppo Vallée d'Aoste Vive-Renouveau di
cui avete preso atto.
La parola alla Consigliera Patrizia Morelli.
Morelli (VdAV-R)
- Bien, notre résolution est un peu la
conséquence de l'initiative que nous avions présenté hier au sujet
de la nomination des sites valdôtains au patrimoine mondial de
l'UNESCO, qui d'après nous, mais non seulement, représenterait un
fait absolument positif, car je crois que nous sommes tous
conscients des retombées en termes de valorisation culturelle,
économique et touristique dérivant de l'insertion d'une localité au
patrimoine de l'UNESCO.
La réflexion de notre groupe s'est concentrée en particulier sur
le massif du Mont Blanc, surtout un peu en conséquence de la
nomination des Dolomites tout récente. Donc nous proposons à ce
Conseil de bien vouloir prendre en considération notre résolution,
où nous rappelons que des initiatives ont déjà été discutées au
sein de cette Assemblée, mais qui à la fin n'ont pu aboutir à aucun
résultat concret. Nous estimons que le massif du Mont Blanc
représente une valeur extraordinaire au point de vue naturel,
environnemental et culturel, mais qui est encore privé d'une
véritable reconnaissance internationale et d'instruments qui
juridiquement reconnaissent et protègent ce patrimoine surtout dans
un contexte transfrontalier. Et donc nous estimons que la
reconnaissance du massif du Mont Blanc au patrimoine mondial de
l'UNESCO serait l'occasion de reconnaître à niveau
international...
Président
- ...s'il vous plait la séance continue, donc
permettez à votre collègue d'exprimer...
Morelli (VdAV-R)
- ...le Mont Blanc et serait un
instrument efficace de promotion et valorisation internationale du
massif tout entier et de la zone alpine nord-occidentale.
Et donc en mettant en évidence l'utilité de débuter, de la part
des régions transfrontalières autour du Mont Blanc, une procédure
qui soit coordonnée et concertée afin de présenter un dossier le
plus possible unitaire de candidature du massif du Mont Blanc, nous
proposons d'engager un peu dans le rôle d'éclaireur et de moteur
principal la Présidence de ce Conseil qui, à notre avis, pourrait
s'activer pour favoriser, aboutir à la constitution d'un comité
promoteur, qui implique toutes les trois régions autour du Mont
Blanc, qui implique des associations, des communautés locales qui
déjà se sont exprimées de manière même enthousiaste et très forte
en faveur, des associations et même des représentants et nous en
avons, combien nous en avons! de l'alpinisme international. Et donc
nous demandons justement d'engager la Présidence du Conseil et
d'inviter le Président du Conseil à bien vouloir après une période
de - comment pourrions-nous la définir - une "période
d'exploration" de venir à rapporter à l'intérieur de cette
Assemblée les possibles résultats de cette action. Je vous
remercie.
Président
- J'ouvre la discussion.
La parole à l'Assesseur au territoire et à l'environnement,
Manuela Zublena.
Zublena (UV)
- Grazie, Presidente. In relazione a questa
risoluzione che, come detto, discende dall'interpellanza di ieri,
non posso che ribadire la posizione della maggioranza che ho già
illustrato. Voglio sottolineare come al centro dell'attenzione
dell'operato di questa maggioranza c'è sicuramente la
valorizzazione di un territorio, che è particolarmente vulnerabile,
sensibile nella sua imponenza.
Voglio anche ricordare come proprio l'anno scorso, quando sono
subentrata nell'ambito della conferenza transfrontaliera Espace
Monte Bianco e si è raccolto il lavoro fatto cercando di delineare
le linee future di lavoro, non ho potuto non constatare come dieci
anni di riflessione sulla candidatura UNESCO, che era stata
lanciata fra l'altro su sollecitazione dei ministeri, di fatto non
aveva portato ad una posizione congiunta e univoca. Dieci anni dove
evidentemente c'è anche stata un'alternanza di rappresentanze, dove
effettivamente si è fatto molto, ma nulla di concreto e
determinante per scegliere con chiarezza e forza la candidatura
all'UNESCO. Sono stati, piuttosto, dieci anni di perplessità, di
posizioni anche contrarie, perché qualche comune, ancorché piccolo,
di fatto ha impedito quell'unitarietà di azione che è stata
richiamata dalla collega Morelli nell'auspicare un
dossier
unitaire
, avendo tre paesi coinvolti. Queste posizioni vedevano
anche gli eventuali benefici dell'iscrizione UNESCO in un'ottica
negativa: troppa pressione turistica potrebbe in alcune zone
alterare un territorio di per sé sensibile dal punto di vista
geografico, ma anche sociale ed economico.
L'anno scorso, in continuità con una riflessione aperta da dieci
anni, si è privilegiata l'attività volta a mettere a punto 7
progetti del piano integrato territoriale transfrontaliero che
hanno portato - dopo un lavoro piuttosto serrato e mirato, con il
coinvolgimento degli Enti locali - a mettere in opera delle azioni
molto concrete sul territorio, che rappresentano la declinazione
dei principi dello schema di sviluppo sostenibile e che ci hanno
permesso, come ho detto - mi scuso se mi ripeto - di consegnare
quest'anno ad aprile il PIT Espace Mont-Blanc per l'accesso ai
finanziamenti nell'ambito del progetto di cooperazione ALCOTRA.
Pertanto ribadiamo che per ora si porta avanti questo tipo di
attività, la priorità è su questo, e non siamo disponibili
all'accoglimento della risoluzione.
Presidente
- Altri che vogliono intervenire?
Se mi permettete, chiedo scusa, ma mi sembra un modo molto
consono questo... dicevo, sono anche onorato della sollecitazione
che viene fatta a questa presidenza di prendersi in carico, però
rilevo come ci possa essere, qui, una piccola forzatura per quanto
riguarda il ruolo del Consiglio regionale, in particolare del
Presidente del Consiglio regionale, perché non ci sono dei ruoli di
tipo amministrativo. È chiaro, come minimo esiste un organismo
all'interno del Consiglio regionale che è preposto a sviluppare
temi specifici, questo organismo si chiama la commissione o le
commissioni consiliari, secondo gli argomenti. Qui è una competenza
propria di almeno due assessorati, di conseguenza si pone un
problema di confronto fra organismi; poi il Consiglio è sovrano e
può disporre quello che vuole, compreso anche quello che deve fare
il Presidente del Consiglio. Mi rimetto quindi all'aula, ma mi
sembrava corretto fare questa puntualizzazione.
La parola al Consigliere Louvin, per dichiarazione di voto.
Louvin (VdAV-R)
- Sarò breve, la rassicuro, Presidente e
la invito a non sminuirsi, a non fare esercizio di modestia: lei ha
delle competenze personali che noi le riconosciamo e anche
un'esperienza
en la matière
, avendo presieduto o
co-presieduto - non ricordo bene - l'Espace Mont-Blanc per lunghi
anni, ed essendosene occupato credo che in quest'aula pochi come
lei avrebbero la possibilità di essere un punto di riferimento, e
poi almeno questo glielo possiamo riconoscere, un grande dinamismo
personale, una grande capacità di rimboccarsi le maniche quando è
il momento. Siccome la Presidenza del Consiglio spazia nelle sue
attività: dall'internazionale, la francofonia, la fame nel mondo,
insomma, dispiega le sue ali nei quattro angoli della terra, non ci
dispiacerebbe ogni tanto poterla mettere anche all'opera su
questioni che sono più locali, ma che hanno, per noi piccoli
cittadini di questa Valle, qualche attinenza diretta e una
spendibilità immediata.
Abbiamo ascoltato, Assessore Zublena, le sue osservazioni che
riprendono il discorso che ci ha tenuto ieri, ma proprio in
relazione a questo vogliamo rimarcare una necessità di cambio di
velocità e di uscita dal bivio. Assessore, che il Monte Bianco sia
o non sia patrimonio dell'umanità, abbia o non abbia questo
label
, è un fatto di estrema rilevanza per noi; non è una
panacea, non è necessariamente e soltanto un
plus
, può anche
essere qualcosa che impegna, complica lo sviluppo, ma sicuramente
se centinaia di siti - e 44, in questo momento, in Italia - si sono
mobilitati per ottenere questo riconoscimento internazionale, è
perché a questo si ricollega un'attenzione a livello internazionale
e in particolare a livello turistico, che ha una grande
rilevanza.
Non è un caso, Assessore, che gli operatori turistici e gli
amministratori più vicini al bisogno del turismo si schierino da
sempre a favore di questa soluzione. Lo vada a dire, Assessore,
all'Hôtel Royal di Courmayeur, che chiude l'estate perché non c'è
corrente turistica sufficiente per tenere aperto, che abbiamo già
troppo turismo e che l'eccesso di pressione turistica può essere un
problema! Io non lo penso. Penso che sarebbe auspicabile una
maggiore presenza e pressione turistica con un ruolo regolativo
della Regione sulle proprie strutture
d'accueil
, molto
diverso da quello che si sta facendo. Se per 10 anni c'è stato un
percorso da parte dell'Amministrazione regionale che ha mobilitato
risorse e persone per far ottenere questo riconoscimento
internazionale, di cui oggi possono godere e se ne rallegrano i
siti principali delle Dolomiti che spenderanno - e vi assicuro che
la spenderanno in un modo enorme questa nuova carta sul mercato
turistico nazionale ed internazionale -, rimanere in una posizione
ferma che aumenta magari solo la lista dei consulenti che lavorano
su tanti piccoli progettini, ma non ci porta diritti ad un
obiettivo mobilitante, ad un riconoscimento internazionale, è un
errore politico grave.
Siamo contenti che con questo voto negativo si chiarisca una
posizione della Valle, perché non è collegato al problema del
Presidente del Consiglio se vuole farlo, non vuole farlo, è meglio
che lo faccia qualcun altro... siamo disposti a discutere di tutto,
ma ci si deve dire se si vuole andare avanti o no, e su questo
terreno state dicendo di no! Siete liberi di dire di no, è
un'opzione politica, ma - come tutte le opzioni politiche - deve
essere chiara. C'era stato su questo un momento di nebbia al
momento in cui è stato annunciato il risultato delle Dolomiti...
dice: sì, anche noi avremmo voluto, se n'è parlato, stiamo
facendo... È chiaro che si sta non facendo o si sta facendo finta
di fare e che questo discorso per la Valle d'Aosta è chiuso.
Ce ne rammarichiamo profondamente, questa è la nostra posizione,
questo è il motivo per il quale ovviamente voteremo a favore di
questa risoluzione, con il rammarico che magari per l'ora
pre-prandiale che non amplia molto lo spettro degli interessi, non
si siano sviluppati su questo un ragionamento e una discussione
maggiormente approfondita, se siamo già in dichiarazione di voto e
non abbiamo ancora ascoltato delle opinioni diverse. È un peccato
questo sfasamento continuo tra le dichiarazioni di voto e il
dibattito, ma quando non c'è sostanza evidentemente non si può
andare avanti!
Presidente
- Se non ci sono altri iscritti a parlare,
ringrazio cordialmente il collega Louvin per il riconoscimento
limitato e minimale sul mio attivismo e la mia competenza in
materia.
Pongo in votazione la risoluzione:
Consiglieri presenti: 32
Votanti: 28
Favorevoli: 5
Contrari: 23
Astenuti: 4 (Alberto Cerise, Donzel, Carmela Fontana, Rigo)
Il Consiglio non approva.
Presidente
- Colleghi, vi ringrazio per la vostra
collaborazione e la vostra partecipazione. Il Consiglio è
chiuso.
La séance est levée.
---
La réunion se termine à 12 heures 44.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK