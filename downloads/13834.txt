Consiglio Regionale della Valle d'Aosta - Oggetto del Consiglio n. 324 del 25 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 324 del 25 novembre 1993 - Resoconto
OGGETTO N. 324/X - Disegno di legge: "Rifinanziamento per
l'anno 1993 della legge regionale 7 agosto 1986, n. 45 (Interventi
per la realizzazione di infrastrutture
ricreativo-sportive)".
Articolo 1 - (Autorizzazione di spesa)
1. Limitatamente all'anno finanziario 1993 è autorizzata
l'ul­teriore spesa di lire 2.000 milioni per l'applicazione della
legge regionale 7 agosto 1986, n. 45 (Interventi per la
realizzazione di infrastrutture ricreativo?sportive).
2. L'onere derivante dall'applicazione della presente legge
gra­verà sul bilancio della Regione per l'anno 1993 al capitolo
64820.
3. Alla copertura della spesa di cui al comma 1 si provvede
mediante utilizzo, per complessivo pari importo, degli
stanzia­menti iscritti ai capitoli 62520, 64330, 64485, 64620,
64640, 64825, 64860, 64901, 64905, 64910, 64920, 66555 e 66560
della parte spesa del bilancio di previsione della Regione per
l'anno 1993.
Articolo 2 - (Variazioni di bilancio)
1. Alla parte spesa del bilancio di previsione della Regione per
l'anno finanziario 1993 sono apportate le seguenti variazioni:
a) in diminuzione:
cap. 62520 "Contributi e sussidi ad enti locali per attività nel
settore del turismo e del tempo libero"
competenza lire 100.000.000
cassa lire 100.000.000
cap. 64330 "Contributo per il funziona­mento della fondazione
per la formazione professionale e turistica"
competenza lire 200.000.000
cassa lire 200.000.000
cap. 64485 "Contributi all'Associazione valdostana maestri di
sci per la stipula di polizze collettive di assicurazione contro
gli infortuni in servizio dei soci dell'Associazione stessa"
compe­tenza lire 22.000.000
cassa lire 0
cap. 64620 "Contributi ad aziende per l'acquisto di mezzi
bat­tipista"
competenza lire 100.000.000
cassa lire 100.000.000
cap. 64640 "Contributi ad aziende per spese di gestione e di
manutenzione di piste di sci di fondo"
competenza lire 26 000.000
cassa lire 26.000.000
cap. 64825 "Spese per il funzionamento della Commissione tecnico
consultiva per le piste di sci"
competenza lire 5.000.000
cassa lire 5.000.000
cap. 64860 "Spese per incarichi di con­sulenza in materia
tu­ristica"
competenza lire 150.000.000
cassa lire 150.000.000
cap. 64901 "Spese per la realizzazione di opere volte a
promuo­vere lo sviluppo alpinistico ed escur­sionistico"
competenza lire 300.000.000
cassa lire 100.000.000
cap. 64905 "Spese per la manutenzione ordinaria di opere volte a
promuovere lo sviluppo alpi­nistico ed escursionistico"
competenza lire 40.000.000
cassa lire 40.000.000
cap. 64910 "Contributi ad enti pubblici per la realizzazione di
interventi volti a promuo­vere lo sviluppo alpinistico ed
escur­sionistico"
competenza lire 400.000.000
cassa lire 200.000.000
cap. 64920 "Concorso nel pagamento di interessi su mutui per la
rea­lizzazione di interventi volti a promuovere lo sviluppo
alpinistico ed escursionistico"
competenza lire 50.000.000
cassa lire 50.000.000
cap. 66555 "Spese per la manutenzione straordinaria delle
pi­scine di proprietà"
competenza lire 200.000.000
cassa lire 200.000.000
cap. 66560 "Spese per la gestione delle piscine di
proprietà"
competenza lire 407.000.000
cassa lire 0
b) in aumento:
cap. 64820 "Spese per il potenziamento delle infrastrutture
ri­crea­tivo?sportive"
competenza lire 2.000.000.000
cassa lire 1.171.000.000
Articolo 3 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale ed entra in vigore il
giorno succes­sivo a quello della sua pubblicazione nel Bolletti­no
ufficiale della Regione.
Presidente -
Ha chiesto la parola il Consigliere
relatore Piccolo.
Piccolo (ADP-PRI-Ind) -
Il carattere di urgenza
che ha portato all'inserimento di questo disegno di legge
all'ordine del giorno ha creato l'urgenza anche nella stessa
commissione.
Questo disegno di legge ha lo scopo di aumentare per il 1993 i
capitoli di spesa regionali destinati alla realizzazione di
im­pianti sportivi e ricreativi. Infrastrutture senza dubbio
indi­spensabili per i moltissimi giovani valdostani che praticano
le varie discipline sportive, oltre che come nuove offerte
turistiche integranti, quelle già presenti nel territorio
valdostano, valo­rizzando sempre più il settore turistico,
vocazione primaria nella nostra regione.
Il disegno di legge consta di tre articoli, fa riferimento alla
leg­ge 7 agosto 1986 n. 45, che regolamenta gli interventi per la
realizzazione di infrastrutture ricreativo-sportive, prevede che
alla determinazione della spesa da destinare alla realizzazione di
impianti sportivi si provveda annualmente con legge
finan­ziaria.
Occorre precisare che le risorse finanziarie rese disponibili
per il 1993 si sono dimostrate non adeguate alle contingenti
ne­cessità dettate dall'andamento dei lavori di costruzione delle
opere già appaltate, e che peraltro le prospettive per gli anni
successivi, a causa di tagli di finanziamenti ed anche del
parti­colare difficile momento economico finanziario, non appaiono
sicuramente migliori di quanto non lo siano già state per il
1993.
L'incremento degli stanziamenti previsti in bilancio si rende
quindi indispensabile per consentire la regolare prosecuzione delle
opere già appaltate e in corso di realizzazione, per le quali in
tempi brevi saranno necessarie ovviamente ulteriori risorse.
Le previsioni finanziarie per completare le opere in corso
evi­denziano, infatti, rilevanti impegni, che devono essere
comun­que affrontati con la massima sollecitudine dalla Giunta
regio­nale, prevedendo per i futuri bilanci somme più cospicue,
mira­te alla definizione delle opere programmate prima di
autoriz­zarne delle altre.
Ho infatti chiesto agli uffici competenti dell'Assessorato al
turi­smo quali erano le opere che rimanevano ancora da completare e
lo specchietto a me fornito dà un quadro che cercherò di
sin­tetizzare al massimo. Il costo di queste opere comporta una
ci­fra per la loro definizione di 58.500 milioni, negli anni
prece­denti i finanziamenti sono stati di 26.200 milioni,
necessitano ancora per il completa-mento per il triennio 1993-1995
di som­me di circa 32.200 milioni.
Infatti, è indubbio che l'eccessivo allungamento dei termini di
realizzazione delle opere già ap­paltate, al fine di diminuire
l'impatto finanziario annuo, non può che costituire un incremento
ulteriore delle spese per effet­to della perdita del valore del
denaro, con conseguente aggravio di costi a carico dei futuri
bilanci regionali.
Occorre - e questo è il consiglio che la V Commissione dà
all'As­sessore competente - porre in atto ogni strategia sul piano
del reperimento delle risorse finanziarie e sul piano del
conteni­mento di costi di realizzazione, che serve a scongiurare
tale probabilità.
Per quanto concerne il reperimento delle risorse finanziarie,
con il disegno di legge in esame viene sottoposto il recupero di
tutte quelle somme che si rendono disponibili nell'ambito dei
capitoli sui quali, per difetto di istanza o per altre cause, non
si è raggiunta la spesa inizialmente preventivata. La cifra
pre­ventivata di reperimento di fondi è di circa 2 miliardi.
Pertanto rimarrebbero ancora da integrare 30 miliardi per il
completa­mento delle opere a cui facevo riferimento prima.
Tra le opere per le quali indicativamente si prevede siano
necessari a tempi brevi ulteriori stanziamenti finanziari vi sono
il nuovo complesso polisportivo in località Crétaz di
Valtournen­che, il nuo-vo centro di servizi per la pista di fondo
di Brusson, il nuovo boc-ciodromo di Brusson, il nuovo complesso
polisportivo di Châtillon, l'impianto di refrigerazione del nuovo
pattinaggio del ghiaccio di Ayas, ed altre opere che ammontano alla
somma di 32 miliardi.
Alla copertura degli oneri previsti dal disegno di legge,
valutati in circa 2 miliardi, si prevede riducendo per pari importo
gli stanziamenti iscritti ai capp. 62520, 64330, 64485, 64620,
64640, 64825, 64860, 64901, 64905,64910, 64920, 66555, 66560, della
spesa di bilancio di previsione della Regione per l'anno 1993.
Presidente -
Si passa all'esame
dell'articolato.
Pongo in votazione l'articolo 1.
Esito della votazione
Presenti, votanti e favorevoli: 26
Il Consiglio approva all'unanimità
Presidente -
Pongo in votazione l'articolo 2.
Esito della votazione
Presenti, votanti e favorevoli: 26
Il Consiglio approva all'unanimità
Presidente -
Pongo in votazione l'articolo 3.
Esito della votazione
Presenti, votanti e favorevoli: 26
Il Consiglio approva all'unanimità
Presidente -
Pongo in votazione la legge nel suo
complesso.
Esito della votazione
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK