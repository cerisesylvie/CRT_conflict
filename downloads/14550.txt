Consiglio Regionale della Valle d'Aosta - Oggetto del Consiglio n. 3006 del 11 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORESTE E TERRITORI MONTANI
Corpo forestale valdostano e relative strutture
Precedente
Successivo
Resoconto integrale del dibattito dell'aula
Oggetto del Consiglio n. 3006 del 11 marzo 1998 - Resoconto
SEDUTA ANTIMERIDIANA DELL'11 MARZO 1998
OGGETTO N. 3006/X Approvazione dei programmi di interventi dei
cantieri dipendenti dalla Direzione forestazione, dal Corpo
forestale valdostano e dal Coordinamento risorse naturali per
l'anno 1998.
Deliberazione Il Consiglio
Richiamata la legge regionale 27 luglio 1989, n. 44, concernente
"Norme concernenti i cantieri forestali, lo stato giuridico e il
trattamento economico dei relativi addetti";
Preso atto che, come stabilito dall'articolo 3 della suddetta
legge la Direzione Forestazione, il Corpo Forestale Valdostano e il
Coordinamento Risorse Naturali hanno predisposto gli allegati
programmi degli interventi per lavori da eseguirsi in economia
diretta per l'anno 1998 ognuno per la parte di propria
competenza;
Precisato che i lavori elencati nella proposta di programmi
comportano l'occupazione complessiva di n. 817 addetti
idraulico-forestali con contratto di lavoro sia a tempo determinato
che indeterminato e che risultano così suddivisi:
Direzione Forestazione:
- addetti agli interventi di forestazione, sentierazione e alte
vie n. 290
- addetti agli interventi del verde pubblico e alberi
monumentali n. 46
- addetti agli interventi di manutenzione vivai forestali n.
47
- addetti agli interventi di manutenzione giardini alpini n.
10
- addetti agli interventi Mont Avic, Gargantua, FRIO, FOSPI, n.
162
restauro giardini castelli
- addetti rilievi piani di assestamento forestale n. 190
- impiegati n. 36
Corpo Forestale Valdostano:
- addetti gestione fauna selvatica e manutenzione casermette
forestali n. 18
- addetti agli interventi antincendio boschivo n. 2
- impiegati n. 5
Coordinamento Risorse Naturali:
- impiegati n. 11
Preso atto che la programmazione dei lavori, a causa del loro
carattere prevalentemente stagionale e della loro tipologia è da
ritenersi comunque in via previsionale e potrebbe subire nel corso
dell'anno delle variazioni;
Visto il regolamento regionale 28 marzo 1994, n. 2 come
modificato dal regolamento regionale 5 dicembre 1995, n. 8;
Esaminata la proposta dei programmi degli interventi di cui
sopra da eseguirsi in economia diretta nel corso dell'anno
1998;
Richiamata la deliberazione di Giunta n. 71 in data 19 gennaio
1998 concernente "Autorizzazione al direttore della Direzione
Forestazione, al capo servizio del Corpo Forestale Valdostano e al
coordinatore delle Risorse Naturali all'adozione di provvedimenti
inerenti agli impiegati ed operai idraulico-forestali";
Richiamati i provvedimenti dirigenziali n.ri 205, 207 e 208 in
data 22 gennaio 1998 concernenti l'impegno di spesa per il
pagamento degli oneri retributivi, contributivi, previdenziali e
dell'accantonamento a trattamento di fine rapporto agli addetti
idraulico-forestali;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del Bilancio di
Gestione per l'anno 1998 e per il triennio 1998/2000, con
attribuzione alle strutture dirigenziali di quote di Bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. 861/5
FIN);
Visto il parere favorevole di legittimità rilasciato dal
Coordinatore delle Risorse Naturali, dell'Assessorato Agricoltura e
Risorse Naturali, ai sensi dell'articolo 72 della legge regionale
n. 3/1956 e successive modificazioni, e del combinato disposto
degli articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare i programmi degli interventi per lavori da
eseguirsi in economia diretta per l'anno 1998 redatto dalla
Direzione Forestazione, dal Corpo Forestale Valdostano e dal
Coordinamento Risorse Naturali, come da allegati alla presente
deliberazione, dando atto che all'assegnazione dei fondi per il
pagamento delle retribuzioni agli addetti forestali si è provveduto
con deliberazione n. 4853 in data 30 dicembre 1997 sui seguenti
capitoli di spesa:
- 38920 "Spese per retribuzioni al personale addetto alla
manutenzione dei vivai forestali (contratti nazionali collettivi di
lavoro)";
- 38940 "Spese per retribuzioni al personale addetto alla
forestazione, alla valorizzazione delle risorse naturali e alla
gestione della fauna selvatica";
- 39540 "Spese per retribuzioni agli operai forestali addetti
alla cura e alla manutenzione straordinaria degli alberi
monumentali e dei castagni da frutto (contratti collettivi di
lavoro)";
- 39600 "Spese per la gestione dei giardini alpini";
- 39680 "Spese per retribuzioni agli operai forestali addetti
alla realizzazione e manutenzione del verde pubblico, delle aree e
dei percorsi attrezzati (contratti nazionali collettivi di
lavoro)";
- 38820 "Spese per la prevenzione e la lotta agli incendi dei
boschi e per la ricostituzione dei boschi percorsi dal fuoco";
- 42515 "Spese per il progetto piante micronizzate, come da
convenzione con il Centro Colture Sperimentali di Aosta";
- 50150 "Spese per la costruzione di infrastrutture tecniche per
il parco Mont Avic";
- 64901 "Spese per la realizzazione di opere volte a promuovere
lo sviluppo alpinistico ed escursionistico";
- 67250 "Spese per il recupero ambientale di aree naturali
degradate";
- 65920 "Spese per il restauro e manutenzione di beni mobili e
immobili di interesse artistico e storico (comprende interventi
rilevanti ai fini IVA)", (fondi impegnati con DG n.ri
3774-4602-4606/97);
2) di approvare l'esecuzione dei lavori suddetti in
amministrazione diretta, a cura e sotto la direzione della
Direzione Forestazione, del Corpo Forestale Valdostano e del
Coordinamento Risorse Naturali con l'impiego di addetti forestali
assunti con rapporto di natura privatistica regolato dal Contratto
Collettivo Nazionale di Lavoro, dal Contratto Integrativo regionale
di Lavoro (C.I.R.L.) e ai sensi della legge regionale 27 luglio
1989, n. 44;
3) di autorizzare la Giunta regionale ad apportare con proprie
deliberazioni eventuali successive parziali variazioni ed ulteriori
integrazioni ai programmi degli interventi, in relazione al
verificarsi di sopravvenute priorità, nel limite dei fondi
stanziati per gli interventi di cui si tratta;
4) di stabilire che le assunzioni del personale in questione
siano eseguite direttamente dalla Direzione Forestazione, dal Corpo
Forestale Valdostano e dal Coordinamento Risorse Naturali;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera b) del decreto legislativo 22
aprile 1994, n. 320.
Allegati
(...omissis...)
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK