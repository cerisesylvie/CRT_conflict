Consiglio Regionale della Valle d'Aosta - Oggetto del Consiglio n. 1264 del 11 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1264 del 11 aprile 1985 - Resoconto
OGGETTO N. 1264/VIII - REIEZIONE DELLA PROPOSTA DI LEGGE
CONCERNENTE: "DECENTRAMENTO FINANZIARIO AI COMUNI PER LE SPESE DI
ISTITUZIONE E DI GESTIONE DEI SERVIZI E DELLE FUNZIONI DI LORO
COMPETENZA".
PRESIDENTE:
Passiamo ora all'esame delle quattro proposte
di legge. Ricordo ai colleghi Consiglieri che è stata fatta
un'unica discussione generale. Siccome alcuni Consiglieri hanno
manifestato la volontà di prendere la parola per dichiarazione di
voto, io preciso che, se i Consiglieri intendono fare un'unica
dichiarazione di voto per le quattro leggi, lo dicano, così tutto
risulterà più chiaro e potrà essere meglio precisato nella
verbalizzazione. Chiederò quindi ai Consiglieri di prendere la
parola nel caso intendano assumere una posizione diversa a seconda
della legge che viene messa in approvazione.
Passiamo all'esame dell'articolato della proposta di legge n.
148.
Do lettura dell'articolo 1:
ART. 1
(Decentramento finanziario ai Comuni per il finanziamento di
servizi e funzioni di loro competenza)
A titolo di contributi nelle spese di istituzione e di
gestione dei servizi e delle funzioni di loro competenza, la
Regione eroga annualmente ai Comuni valdostani, escluso il Comune
di Saint-Vincent, una percentuale del 2% delle entrate previste in
competenza al TITOLO 1 Categoria 2 (compartecipazione di tributi
erariali) del bilancio annuale della Regione.
Le somme spettanti ai Comuni saranno erogate dalla Giunta
regionale entro trenta giorni dalla data in cui il Presidente della
Commissione di Coordinamento appone il suo visto alla legge di
approvazione del bilancio annuale della Regione Autonoma Valle
d'Aosta.
Per l'anno 1985 le somme spettanti a ciascun comune saranno
erogate dalla Giunta regionale entro trenta giorni dall'entrata in
vigore della presente legge, secondo lo schema dell'allegato
A.
Negli anni successivi le quote spettanti a ciascun comune
saranno commisurate all'entità del finanziamento di cui al primo
comma, mantenendo tra gli stessi le percentuali stabilite nell'al
legato A.
Per l'attuazione della presente legge
è
autorizzata la
spesa complessiva di
L,
26.808.600.000 ripartita in ragione
di:
- L. 8.523.260.000 per l'esercizio 1985;
- L. 8.920.880.000 per l'esercizio 1986;
- L. 9.364.460.000 per l'esercizio 1987;
PRESIDENTE:
Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Credo che, al di là della valutazione
che ogni forza politica darà sui singoli disegni di legge, questo
dibattito consiliare abbia portato elementi di assoluta chiarezza.
Credo che faccia onore a questo Consiglio il fatto che le forze
politiche abbiano finalmente avuto il coraggio di uscire allo
scoperto e di esporre con molta evidenza la propria impostazione su
alcuni argomenti. Per troppo tempo e in maniera abbastanza
ipocrita, sull'argomento decentramento, ci si è trincerati dietro
false posizioni; per troppo tempo, a nostro avviso, si sono
mitizzati istituti che vanno rivisti.
Farò un'unica dichiarazione di voto. Parto dall'elemento delle
Comunità Montane perché è un argomento che ha visto impostazioni
diametralmente opposte: da una difesa d'ufficio della legge del
1973 a posizioni che hanno tenuto conto di un'esperienza che la
nostra collettività ha fatto attraverso l'istituto delle Comunità
Montane. Non si può venire ora a dire che l'esperienza non è stata
negativa, perché, con sfumature e accentuazioni diverse, tutte le
forze politiche hanno detto che quel la legge va rivista in quanto
non tutto ha funzionato a dovere, come ha detto il Consigliere
Maquignaz. Se avessi parlato dopo, il mio atteggiamento sarebbe
stato frainteso per piaggeria o per un senso di deferenza nei
confronti del Presidente della Giunta, ma sono lieto che egli abbia
ripreso argomentazioni che io avevo fatto nel mio primo intervento.
Non è pensabile che il legislatore regionale ridisegni le Comunità
Montane senza tener conto delle reali esigenze delle Comunità
stesse. Il limi te della legge esistente è di non aver tenuto conto
della omogeneità delle zone ed è quindi difficile conciliare le
esigenze, per esempio, del Comune di Saint-Nicolas con quelle del
Comune di Cogne: questo è uno degli elementi che ha frenato il
funzionamento delle Comunità Montane.
Noi non abbiamo discusso la validità dell'istituzione "Comunità
Montana", ma abbiamo detto che le cause del non funzionamento erano
dovute al fatto che non tutte le collettività minori si
riconoscevano in questo ente. Si pone quindi un problema di fondo,
perché, oltre al discorso del come definire il comprensorio, questa
Regione dovrà anche assimilare i suoi organi decentrati ad un
concetto, per quanto possibile, rispondente a criteri di
obiettività. Ci sono le Comunità Montane che hanno una loro
perimetrazione, i distretti scolastici che ne hanno un'altra, i
distretti sanitari un'altra ancora e una volta per tutte, su questo
tema del decentramento che ha implicazioni in settori diversi ma
importanti per la vita della collettività valdostana, bisognerà
trarre una conclusione. Il concetto di Comunità montana, lo ripeto
perché ne siamo profondamente convinti, va inteso in senso dinamico
sui fatti e sulle aggregazioni spontanee e non sulle astrazioni che
non ne consentono poi il funzionamento, perché le comunità minori
non intendono identificarsi in esse.
Il discorso sulle Comunità montane credo che abbia riscontrato
una varietà di posizioni che meritano un'ulteriore discussione; al
di là di questo concetto resta il principio del modo di essere
della Regione, come ente maggiore, in questo sistema di autogoverno
della nostra collettività. Io non sono favorevole all'idea della
"mamma Regione" che dispensa i suoi favori a seconda che riconosca
gli enti e i Comuni minori come figli legittimi o come figliastri.
In questo senso do ragione al collega Consigliere Maquignaz: la
politica dei rubinetti ha fatto il suo tempo e nessuno vuole
tornare indietro. Bisogna però essere altrettanto credibili nel
dire che ci sono disfunzioni anche negli enti minori.
PRESIDENTE:
Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti: 24
Votanti: 7
Favorevoli: 7
Astenuti: 17 (Aloisi, Beneforti, Chabod, Faval, Fosson, Lanièce,
Lanivi, Maquignaz, Marcoz, Martin, Perrin, Pollicini, Ricco,
Rolando, Rollandin, Tamone e Voyat).
Il Consiglio non approva.
PRESIDENTE:
Non essendo stato approvato l'articolo 1, la
proposta di legge si intende respinta.
Do comunque lettura del testo dei restanti articoli della
proposta di legge n. 148:
ART 2
(Obbligo di rendiconto)
I comuni della Regione dovranno presentare
all'Amministrazione regionale - Ufficio Controllo enti locali e
morali - un rendiconto delle spese fronteggiate con le somme
annualmente erogate, ai sensi della presente legge, entro il 31
marzo dell'anno successivo.
ART. 3
(Norme finanziarie)
L'onere derivante dall'applicazione della presente legge
graverà sul capitolo 22700 "Contributi ai comuni e ad altri enti
locali nelle spese di gestione di servizi di loro competenza" del
bilancio preventivo della Regione per l'anno 1985 e sui
corrispondenti capitoli di spesa per gli anni 1986, 1987 e
successivi.
Alla copertura dell'onere di cui all'art. 1 della presente
legge si provvede:
-
per l'anno 1985 mediante riduzione di L. 8.523.260.000 del
capitolo 50000 "Fondo globale per l'adempimento di funzioni
normali-spese correnti" previsto all'allegato 8 del bilancio di
previsione, prelevando per L. 7.500.000.000 dall'intervento
concernente "Interventi a favore dei Comuni e altri enti locali
nelle spese di gestione di servizi di loro competenza" e per L.
1.023.260.000 dall'intervento"Rifinanziamento della L.R.
15.12.1982, n. 90". Conseguentemente su tale intervento rimane
disponibile la minor somma di Lire 176.740.000.
-
per gli anni 1986 e 1987 mediante utilizzo per L.
18.285.340.000 delle risorse disponibili relative al programma
2.1.1 - Finanza locale del bilancio pluriennale 1985 -
1987.
A decorrere dall'esercizio 1986 gli oneri necessari saranno
iscritti con la legge di approvazione dei relativi bilanci.
ART. 4
(Variazioni al bilancio)
Al bilancio di previsione della Regione per l'anno 1985 sono
apportate le seguenti variazioni:
Parte spesa:
Variazione in aumento:
CAP. 22700 "Contributi ai Comuni ed altri enti locali nelle
spese di gestione di servizi di loro competenza":
L. 8.523.260.000
l.r. 11.4.1984, n. 5
l.r.
Variazione in diminuzione
CAP. 50000 "Fondo globale per il finanziamento di spese per
l'adempimento di funzioni normali": (Spese correnti)
L. 8.523.260.000
ART. 5
(Dichiarazione di urgenza)
La presente legge è dichiarata urgente ai seni del terzo
comma dell'articolo 31 dello Statuto Speciale ed entrerà in vigore
il giorno successivo alla sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
ALLEGATO A
RIPARTIZIONE PER L'ANNO 1985 TRA I COMUNI DELLA VALLE D'AOSTA
DEI FONDI PER LE SPESE DI ISTITUZIONE E DI GESTIONE DEI SERVIZI E
DELLE FUNZIONI DI LORO COMPETENZA.
COMUNESOMMA SPETTANTE
ALLEIN 76.266.000
ANTEY-SAINT-ANDRE' 70.795.000
AOSTA 953.894.000
ARNAD 113.478.000
ARVIER 118.136.000
AVISE 81.677.000
AYAS 120. 532. 000
AYMAVILLES 143.233.000
BARD 43.901.000
BIONAZ 70.580.000
BRISSOGNE82.181.000
BRUSSON 144.981.000
CHALLAND-SAINT-ANSELME 123.308.000
CHALLAND-SAINT-VICTOR 83.490.000
CHAMBAVE 117.572.000
CHAMOIS 56.106.000
CHAMPDEPRAZ 92.761.000
CHAMPORCHER 88.805.000
CHARVENSOD 111.619.000
CHATILLON 226.899.000
COGNE 169.576.000
COURMAYEUR 161.024.000
DONNAS 139.150.000
DOUES 79.109.000
EMARESE 68.190.000
ETROUBLES 95.111.000
FENIS 147.907. 000
FONTAINEMORE 88.277.000
GABY 83.493.000
GIGNOD 115.110.000
GRESSAN 143.738.000
GRESSONEY-LA-TRINITE' 66.731.000
GRESSONEY-SAINT-JEAN 88.128.000
HONE 92.490.000
INTROD 90.427.000
ISSIME 90.412.000
ISSOGNE 102.825.000
JOVENCAN 60.281.000
LA MAGDELEINE 52.187.000
LA SALLE 161.730.000
LA THUILE 130.686.000
LILLIANES 86.566.000
MONTJOVET 118.517.000
MORGEX 166.644.000
NUS 174.230.000
OLLOMONT 67.895.000
OYACE 62.021.000
PERLOZ 79.780.000
POLLEIN 90.835.000
PONTBOSET 63.164.000
PONTEY 74.146.000
PONT-SAINT-MARTIN 138.960.000
PRE-SAINT-DIDIER 89.996.000
QUART 207. 974. 000
RHEMES-NOTRE-DAME 67.342.000
RHEMES-SAINT-GEORGES 67.666.000
ROISAN 70.809.000
SAINT-CHRISTOPHE 132.828.000
SAINT-DENIS 89.526.000
SAINT-MARCEL 133.672.000
SAINT-NICOLAS 107.914.000
SAINT-OYEN 51.136.000
SAINT-PIERRE 140.081.000
SAINT-RHEMY 99.190.000
SAINT-VINCENT
SARRE 166.037.000
TORGNON 97.008.000
VALGRISENCHE 94.989.000
VALPELLINE 78.812.000
VALSAVARENCHE 88.441.000
VALTOURNENCHE 104.569.000
VERRAYES 161.774.000
VERRES 106.475.000
VILLENEUVE 97.467.000
TOTALE 8.523.260.000
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK