Consiglio Regionale della Valle d'Aosta - Oggetto del Consiglio n. 1605 del 23 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1605 del 23 novembre 2005 - Resoconto
OGGETTO N. 1605/XII - Conferimento di un incarico a Finaosta
S.p.a. per uno studio concernente la gestione dei siti culturali.
(Interpellanza)
Interpellanza
Premesso che:
- la Giunta ha stanziato 60 mila euro per conferire un
incarico a Finaosta spa finalizzato alla redazione di uno studio
relativo alla gestione dei siti culturali e all'individuazione
delle attuali criticità gestionali;
- tra le competenze specifiche della finanziaria regionale
non rientrano le materie oggetto di incarico, tant'è che la Giunta
ha autorizzato Finaosta a valersi di collaborazioni
esterne;
- le forme di gestione dei beni culturali sono definite dal
D.lgs. 42/2004 e la scelta delle diverse modalità è conseguente a
valutazioni di carattere politico.
I sottoscritti Consiglieri regionali
Interpellano
il Presidente della Regione e l'Assessore delegato per
conoscere:
1) quali sono i motivi che hanno comportato l'affidamento di
un incarico senza indicazioni politiche orientative all'esterno
dell'Amministrazione, ad un soggetto non qualificato e autorizzato
a fungere da intermediario;
2) quali sono i motivi per i quali l'assessorato non dispone
dei dati gestionali attuali e non conosce le problematicità della
gestione;
3) con quali tempi è prevista una riorganizzazione della
gestione del patrimonio culturale;
4) l'organizzazione e il numero complessivo del personale
regionale precario e a tempo indeterminato impiegato ai vari
livelli nella gestione dei beni culturali - architettonici -
storico - artistici.
F.to: Frassy - Lattanzi
Presidente - La parola al Consigliere Frassy.
Frassy (CdL) - Questa interpellanza nasce a seguito di un
problema noto, il problema della gestione dei beni culturali. Un
problema noto che va ben oltre la deliberazione di Giunta che
mettiamo al centro della nostra interpellanza. Penso che sia
affermazione comune - intendo dire un'affermazione che può essere
condivisa anche dall'Assessore Charles che ha competenza in materia
- che ci sia una sottovalutazione del nostro patrimonio dal punto
di vista della sua valorizzazione e che, di conseguenza, ci sia
un'insoddisfazione dell'attuale gestione dei beni culturali.
Condividiamo in linea di principio qualsiasi azione che possa
portare a un miglioramento di una situazione che riteniamo non
soddisfacente; quello che però riteniamo di non condividere, e sul
quale vorremmo avere dei chiarimenti con questa interpellanza, è il
percorso che l'Assessore ritiene di dover praticare per arrivare
alla modifica di una situazione che penso si possa definire
insoddisfacente.
Abbiamo visto come a livello governativo sulla materia dei beni
culturali, mi riferisco al "Governo Berlusconi", ci sia stata nel
corso di questa legislatura la sensibilità di riassumere le norme
che sovrintendono la materia attraverso l'approvazione di quello
che viene definito il "Codice dei beni culturali", entrato in
vigore nel maggio 2004, un'opera sicuramente attesa, complessa, che
dà una serie di indicazioni puntuali rispetto alla frammentarietà
della legislazione precedente. Su questa materia l'Assessorato
aveva già dato un incarico al prof. Ferrari con una deliberazione
di Giunta del maggio 2004 a un docente universitario, all'indomani
dell'approvazione del "Codice dei beni culturali", per avere una
visione più completa con una serie di pareri legali,
interpretativi.
La deliberazione sulla quale invece ci soffermiamo è più
recente, 21 ottobre 2005, con cui viene dato un incarico a
"Finaosta"; allora qui ci chiediamo per quale motivo da un po' di
tempo a questa parte "Finaosta" è diventata il tuttologo
dell'Amministrazione regionale; quando c'è un problema particolare
è "Finaosta" che lo segue: così è stato per la sanità in
riferimento all'ospedale, così è stato per il casinò in riferimento
a problematiche in riferimento alla casa da gioco, così è adesso
per i beni culturali. Sappiamo che "Finaosta" ha delle sue
specificità, che peraltro non sempre danno risposte soddisfacenti -
il caso illustrato dal collega Tibaldi nell'interpellanza
precedente lo dimostra -, l'economia è fatta di numeri e non sempre
i numeri si riescono a interpretare; comunque "Finaosta" ha già
problemi a fare quello che dovrebbe fare. Voi avete preso
l'abitudine a dare a "Finaosta" la gestione di incarichi che non
può gestire, tanto che - come in questo caso - autorizzate
"Finaosta" a dare a sua volta l'incarico a soggetti che ritenga in
possesso dei requisiti necessari.
La prima domanda è allora quali sono i motivi che portano non
l'amministrazione di un piccolo Comune - che può avere difficoltà
nelle risorse interne e difficoltà nei rapporti esterni, di
conseguenza vede in una finanziaria pubblica il "salvagente" di
tutti i suoi problemi -... qui stiamo parlando di
un'amministrazione pubblica che ha qualcosa come 3.000 dipendenti
tra vari livelli e più di qualche centinaio di dirigenti, perciò
parliamo di un'amministrazione che dovrebbe avere già al suo
interno delle competenze! Voi invece affidate l'incarico a un
soggetto esterno e lo affidate a un soggetto non qualificato dal
punto di vista delle competenze; vorremmo capire quali sono i
motivi che portano - in questo caso l'Assessore Charles, ma in
altri casi anche altri Assessori - ad arrivare a queste
conclusioni!
Nella deliberazione con cui date incarico a "Finaosta",
domandate a "Finaosta" di fare l'esame della situazione attuale, e
qui la sorpresa è doppia, nel senso che la gestione attuale
dovrebbe essere nella conoscenza - se non sua - auspicabile quanto
meno nella conoscenza dei suoi uffici, nella conoscenza dei suoi
dirigenti, perché se partiamo da una situazione di gestione attuale
che non si conosce - perché questo sembra essere il senso, lo
studio dovrà affrontare i seguenti temi: esame della gestione
attuale -, penso che sia difficile per un qualsiasi soggetto terzo
acquisire dei dati che non possono essere acquisiti, se non andando
direttamente in amministrazione e chiedendo ai funzionari di fare
quello che avrebbero già dovuto fare! Lei chiede di conseguenza
l'esame della gestione attuale dal punto di vista organizzativo e
dal punto di vista dell'impatto economico e chiede pure di
evidenziare le criticità... penso che qualsiasi gruppo di
opposizione forse poteva contribuire a rendere meno gravoso questo
incarico, quanto meno individuando le criticità della gestione dei
beni culturali!
Altro punto centrale di questa deliberazione è la richiesta di
un'analisi comparata con riferimenti ed esperienze nazionali e
internazionali sulle varie forme di gestione diretta o indiretta.
Evidenziamo nell'interpellanza che manca un "input" politico,
normalmente una scelta di questo tipo dovrebbe essere accompagnata
da una valutazione politica. Invece sembra che a "Finaosta" - o
meglio a chi "Finaosta" andrà ad individuare - venga chiesto di
farci il panorama di tutto lo scibile fruibile attraverso le norme
del nuovo "Codice dei beni culturali" e poi dopo ci sarà una scelta
politica. Non si fa riferimento ai tempi, non tanto dell'incarico,
quanto ai tempi con i quali l'Assessore ritiene di poter arrivare a
una ridefinizione del settore; non vorrei che questo argomento -
cioè una diversa forma di gestione dei beni culturali - si
appaiasse a quell'altro "tormentone" che da un paio di legislature
accompagna le ambizioni o i sogni del suo collega che si alterna
all'Agricoltura, cioè di gestire in maniera diversa il discorso
degli operai forestali! Anche questa è una scelta che è stata per
anni oggetto di intendimenti che poi hanno trovato difficoltà ad
avere una conclusione.
Sappiamo che l'Amministrazione regionale, tanto o poco, ha una
struttura che è vincolata alla gestione dei beni culturali e su
questo vorremmo che lei, Assessore, ci facesse un po' lo stato
dell'arte sul numero complessivo del personale regionale, ma anche
di quei precari che di conseguenza non sono nei ruoli regionali, ma
che sono necessari per garantire le aperture con le difficoltà dei
vari siti o la collaborazione di quelle cooperative che ultimamente
sono state coinvolte nella gestione dei beni culturali.
Pensiamo sia opportuno approfondire gli aspetti che abbiamo
posto in questa interpellanza, per cercare di capire dove si possa
approdare, una volta che lo studio commissionato da "Finaosta"
verrà consegnato, con l'auspicio che il dibattito politico possa
iniziare, nel senso che questo studio non sia solo finalizzato a
dare all'Assessorato dei dati che l'Assessorato dovrebbe già avere!
Ci sono altre considerazioni che vorrei fare sulla materia dei beni
culturali, ma mi riservo di farle alla luce della risposta che
l'Assessore ci vorrà dare, anche per evitare di andare oltre i
tempi, che sono scaduti.
Presidente - La parola all'Assessore all'istruzione e cultura,
Charles Teresa.
Charles (UV) - A l'origine de la question, il est dit que les
formes de gestion des biens culturels sont définies par le D. Lgs.
n° 42/2004, et que le choix des multiples modalités est la
conséquence d'évaluations de caractère politique.
Je veux spécifier ce qui suit: à l'alinéa 4, de l'article 115 du
"Code des biens culturels" que vous avez cité, qui règle les
différentes modalités de gestion de la valorisation des biens
culturels, je précise que, entre les deux formes de gestion prévues
- attribution directe dans des cas déterminés par la loi ou
concession à des tiers à travers des procédures à évidence publique
- le choix est fait après une évaluation comparative, en termes
d'efficacité et de rendement, des objectifs qu'il faut viser et des
moyens, des méthodes et des délais correspondants. Cela dit, je
réponds aux questions.
A la lumière de mon introduction, je dis que l'intention des
Bureaux de la Surintendance aux biens culturels et les activités
culturelles est celle d'engager une étude qui nous présente une
analyse comparative, telle qu'elle est demandée par le Code que
vous avez cité, qui nous présente aussi une analyse globale et
interdisciplinaire entre les différentes modalités de gestion, en
partant de la définition de standards minima et uniformes de
qualités de la proposition culturelle. Pour cela il faut aussi
arriver à dresser la liste, pour toute forme de gestion, des
avantages et des inconvénients, en termes d'efficacité et de
rendement, en étroite relation avec l'environnement et surtout avec
les objectifs à atteindre, dont vous avez par ailleurs parlé et
dont vous vous rendez compte. L'analyse identifiera, en outre, une
ou plusieurs formes de gestion appropriées, en termes d'efficacité
et de rendement, à la réalité locale. L'étude servira par la suite
à la classe politique qui pourra faire, à ce moment-là, ses
évaluations de type politique, en se référant à un instrument
construit selon les critères du Code déjà cité.
Dans la délibération du Gouvernement, un objectif politique a,
entre autres, déjà été défini: c'est celui de vouloir prédisposer
des actions telles qu'il sera possible d'atteindre un standard
minimum de qualité dans tout site culturel afin de garantir des
niveaux de jouissance et de mise en valeur globalement coordonnés
et homogènes. Déjà en d'autres occasions, nous avons discuté des
problèmes concernant la jouissance de notre patrimoine culturel: je
pense donc que nous sommes tous d'accord sur la nécessité d'aller
de l'avant mais sans perdre de vue un travail constructif et
professionnel. C'est à la "Finaosta" qu'a été confiée cette charge
parce qu'il a été retenu nécessaire de recourir à un sujet
compétent en matière d'analyses sociales et économiques. La
"Finaosta" a aussi une profonde connaissance de la réalité locale.
La société, probablement, se fera aussi épauler par des sujets
externes, à cause du caractère interdisciplinaire de cette
fonction. Le groupe de pilotage, constitué par le Surintendant et
par des dirigeants régionaux, par des experts du secteur des biens
culturels, garantira le niveau des consultations externes ainsi que
le niveau du résultat final.
Quant à la question n° 2, l'Assessorat dispose des données de
gestion - soit pour ce qui regarde la jouissance, soit pour ce qui
regarde les grandeurs économiques - et je connais bien les points
névralgiques comme tous ceux qui travaillent dans ce secteur.
D'ailleurs vous aussi, vous les connaissez puisque nous en avons
parlé souvent dans ce Conseil. Ces points névralgiques doivent être
analysés en confrontant notre expérience avec d'autres expériences
de gestion, pour définir les niveaux et les typologies de l'offre.
L'analyse de la gestion actuelle doit donc être définie par le
sujet chargé de la rédaction de l'étude car les données en
possession la Surintendance doivent être réorganisées et évaluées
sur la base des aspects qui seront chaque fois analysés, et ils
seront aussi analysés dans les différentes hypothèses. Les bureaux
compétents fourniront les données et les indications qui seront
nécessaires sur ces points névralgiques.
Quant à la question n° 3, l'étude prévoit l'échéance pour la
consigne de la part de la "Finaosta" pour le 31 mars 2006. Les
évaluations politiques successives devront déterminer les
délais.
Quant à la question 4, les sites culturels actuellement ouverts
au publics sont gérés par la Direction de la restauration et
valorisation, en particulier par le Bureau de la gestion qui dépend
directement de la direction même. Jusqu'à aujourd'hui, le personnel
présent en service est le suivant: pour la catégorie "D" 1
instructeur administratif, à temps indéterminé; pour la catégorie
"C2" 3 secrétaires, à temps indéterminé; 1 collaborateur technique,
à temps indéterminé pour la "C1"; 1 collaborateur à 50%, à temps
indéterminé pour la "B2"; pour "B1" 23 gardiens, à temps
indéterminé et 13 à temps déterminé avec projet objectif. Ça c'est
les données.
Si dà atto che dalle ore 11,20 riassume la presidenza il
Presidente Perron.
Président - La parole au Conseiller Frassy.
Frassy (CdL) - Penso che su questa materia avremo ampiamente
modo di tornare, di confrontarci in aula e in commissione. Quello
che vogliamo esprimere in questa replica è però la preoccupazione
sul modo con cui viene gestito un aspetto importante, non solo per
il valore culturale, ma anche per il richiamo turistico.
Una regione come quella valdostana è ricca di un patrimonio
architettonico e culturale che probabilmente ad altre latitudini
avrebbe avuto un maggior riscontro in termini turistici. Non voglio
ripetere concetti noti, ma un richiamo mi è obbligatorio farlo; il
turismo dei castelli della Loira penso che sia conosciuto a livello
mondiale, nel senso che ci sono tutta una serie di attività
collaterali, nate a seguito del movimento turistico che va a
visitare questi siti: alberghi, ristorazioni... c'è effettivamente
un turismo significativo ed è un turismo che dura, se non 12 mesi
all'anno, quasi tutto l'anno. Avremmo una situazione analoga; ad
oggi ci sogniamo una situazione di questo tipo e se questo finora
non si è realizzato, non dico che sia colpa dell'Assessore Charles,
che nel suo relativamente breve periodo di permanenza
all'Assessorato non può vedersi addebitare le responsabilità
accumulatesi nel passato. Devo però dire che questa responsabilità
è attribuibile in massima parte al partito da cui proviene,
l'"Union Valdôtaine", che ha per lungo tempo avuto un senso di
avversione a un certo patrimonio che era non solo architettonico,
ma culturale, e spesso sembrava che fosse il retaggio di un
passato, che voleva sovrastare quel presente ideologico che
l'"Union" in maniera risibile ha voluto contrastare con la lapide
posta sotto l'Arco di Augusto. Questo penso che la dica lunga, cioè
su questa piccola lapide che fa riferimento ai Salassi, in
contrasto con la dimensione monumentale dell'Arco dedicato
all'Imperatore Augusto, quando sarebbe stato invece forse più
opportuno, anziché perdersi in queste azioni culturalmente piccole,
nel valorizzare il sito di Saint-Martin, sito sul quale la parola
"fine" non è stata ancora scritta e sul quale penso avremo modo di
fare valutazioni, anche se penso che saranno valutazioni a
consuntivo e, dal punto di vista della fruibilità, sarà un
consultivo non esaltante.
Al di là di queste considerazioni, alcune responsabilità le ha
anche lei, Assessore, per le scelte politiche che sono state fatte:
è di questa legislatura una scelta politica che riteniamo
totalmente incoerente. Voi, come Giunta, avete modificato i profili
esistenti nell'ambito dell'Amministrazione per assegnare incarichi
di responsabilità e siete arrivati al paradosso di mettere un
architetto ai beni culturali e una laureata in lingue moderne ai
beni architettonici. Saranno probabilmente persone valide, ma non
valorizzate nei propri ambiti di competenza e queste scelte - che
sono scelte politiche, Assessore! - poi si riflettono a cascata
sulla difficoltà di dare delle risposte perlomeno a livello di
progettualità, dovendo poi ricorrere a "Finaosta" e facendo sì che
"Finaosta" si appoggi su soggetti esterni. Fra l'altro c'è una
distrazione da parte sua e dei suoi uffici sulle vicende del
"Codice dei beni culturali", perché - la notizia è relativamente
recente - il Governo ha già messo in riesame una serie di modifiche
alle norme del "Codice dei beni culturali" e fra queste c'è la
norma centrale, l'articolo 115; di conseguenza questo incarico che
viene affidato a "Finaosta" rischia di produrre un qualcosa che
difficilmente potrà essere utile.
La invito perciò a verificare quanto le sto dicendo, ossia sul
percorso che sta facendo sui tavoli del Governo la modifica del
codice, in particolare del "115", per verificare se non sia il caso
di attendere - se i tempi sono tempi brevi, come immaginiamo - la
riscrittura del "115", per evitare di imbarcarsi su uno studio che
rischia di essere vecchio prima ancora di essere iniziato!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK