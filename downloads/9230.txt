Consiglio Regionale della Valle d'Aosta - Oggetto del Consiglio n. 3794 del 10 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3794 del 10 maggio 1988 - Resoconto
OGGETTO N. 3794/VIII - DISEGNO DI LEGGE CONCERNENTE:
"DISPOSIZIONI URGENTI IN MATERIA DI RACCOLTA E STOCCAGGIO
PROVVISORIO DI RIFIUTI SOLIDI URBANI E PER L'INCENERIMENTO DEI
RIFIUTI SPECIALI A BASE ORGANICA NONCHÉ DEGLI ANIMALI PARTI DI
ANIMALI DA DISTRUGGERE".
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Con questo disegno di legge si finanziano i
Comuni per l'acquisto delle apparecchiature necessarie per la
raccolta dei rifiuti all'interno del loro territorio e
contemporaneamente si finanzia, con un contributo sino al 90 per
cento della spesa ritenuta ammissibile, la progettazione e la
costruzione dei centri intermedi di raccolta disseminati nel
territorio.
Occorre precisare che l'Amministrazione regionale ha già
provveduto a consegnare a tutti i Comuni interessati una
progettazione di massima, allo scopo di realizzare sul territorio
dei centri possibilmente uniformi.
Con una seconda legge verrà finanziato l'inceneritore, del quale
per il momento è prevista solo la progettazione, la cui
realizzazione sta diventando sempre più necessaria in quanto solo
con molta difficoltà si riescono a trovare sul territorio nazionale
degli inceneritori disponibili a smaltire rifiuti speciali ed in
particolare quelli ospedalieri.
Il finanziamento di questa legge è stato concordato con
l'Associazione dei sindaci, così come è stato anche concordato il
contributo da assegnare per la progettazione e la costruzione delle
opere civili sul territorio. I Comuni, invece, hanno chiesto che
all'appalto delle attrezzature elettromeccaniche provveda
direttamente l'Amministrazione regionale, in modo da poter disporre
delle stesse apparecchiature in tutta la Regione.
Occorre precisare che gli allegati "A" e "B" sono annessi alla
relazione, ma non fanno parte del disegno di legge.
PRESIDENTE
: Se nessuno chiede la parola, passiamo
all'esame dell'articolato.
Do lettura dell'articolo 1.
ART.
1
1. I commi 3°, 4° e 5° dell'art. 13 della legge regionale 16
agosto 1982, n. 37, sono sostituiti dai seguenti:
"In applicazione dell'art. 6 del D.P.R. 10 settembre 1982, n.
915, il territorio regionale è articolato in ambiti territoriali
per la raccolta e lo stoccaggio temporaneo o definitivo dei rifiuti
solidi urbani.
In ciascun ambito sono ubicate delle stazioni intermedie di
trasferimento e di stoccaggio temporaneo o definitivo dei rifiuti
solidi urbani.
Alla individuazione definitiva delle aree per l'ubicazione
delle stazioni di cui al comma precedente si provvede ai sensi
dell'art. 3 bis del D.L. 31 agosto 1987, n. 361, convertito con
modificazioni ed integrazioni nella legge 29 ottobre 1987, n. 441
avvalendosi del gruppo tecnico di lavoro costituito con
deliberazione della Giunta Regionale n. 4472 del 5 luglio 1985,
integrata con deliberazione della Giunta regionale n. 5350 del 9
agosto 1985.
L'individuazione definitiva delle aree per l'ubicazione delle
stazioni intermedie di trasferimento costituisce, secondo la
relativa planimetria, ove occorra, variante degli strumenti
urbanistici già approvati o indicazione vincolante per gli
strumenti urbanistici adottati ma non ancora approvati dei Comuni
territorialmente interessati.
Alla modificazione degli ambiti e della ubicazione delle
stazioni intermedie di trasferimento si provvede con il piano
regionale di smaltimento dei rifiuti.
Le stazioni intermedie di trasferimento consistono in aree
coperte, attrezzate con presse compattatrici e con containers per
lo stoccaggio provvisorio delle varie categorie di rifiuti
urbani.
Alla progettazione e alla realizzazione delle opere civili delle
stazioni intermedie di trasferimento provvedono i Comuni in cui
queste sono ubicate in conformità alle indicazioni tecniche
espresse dall'apposito gruppo tecnico di lavoro di cui al comma
6°.
Alla progettazione ed all'acquisto delle relative opere
elettromeccaniche provvede la Giunta regionale, assicurando il
coordinamento con la realizzazione delle opere civili.
Alla gestione delle stazioni intermedie di trasferimento
provvedono i Comuni in cui sono ubicate, direttamente o mediante
concessione ad Enti od imprese specializzate, d'intesa con i Comuni
dello stesso ambito, nelle forme di cui all'art. 7 della legge
regionale 16 agosto 1982, n. 37".
PRESIDENTE
: Se nessuno chiede la parola, pongo in
votazione l'articolo 1, testé letto.
ESITO DELLA VOTAZIONE
Presenti: 22
Votanti: 16
Favorevoli: 16
Astenuti: 6 (Aloisi, Bajocco, Dolchi, Mafrica, Sandri e
Torrione)
Il Consiglio approva
PRESIDENTE
: Do lettura dell'articolo 2.
ART. 2
1. L'art. 24 della legge regionale 16 agosto 1982, n. 37 è
sostituito dal seguente:
"La Regione, per l'acquisto delle attrezzature necessarie alla
raccolta ed al trasporto dei rifiuti solidi urbani concede ai
Comuni contributi in conto capitale secondo un apposito piano di
finanziamento approvato dal Consiglio Regionale.
I contributi in conto capitale di cui al precedente comma sono
attribuiti nella misura del 70% delle spese ritenute
ammissibili.
In sede di prima applicazione della presente legge al
finanziamento per l'acquisto delle attrezzature per la raccolta ed
il trasporto dei rifiuti solidi urbani provvede la Giunta Regionale
con acconti nella misura del 50% della spesa ritenuta
ammissibile.
Per la progettazione e la realizzazione delle opere civili
delle stazioni intermedie di trasferimento la Regione concede ai
Comuni contributi in conto capitale.
I contributi in conto capitale di cui al precedente comma
sono attribuiti nella misura massima del 90% delle spese ritenute
ammissibili.
Al finanziamento delle spese per la progettazione e la
realizzazione delle opere civili delle citate stazioni provvede la
Giunta Regionale secondo apposito piano".
PRESIDENTE
: Se nessuno chiede la parola, pongo in
votazione l'articolo 2, testé letto.
ESITO DELLA VOTAZIONE
Presenti: 22
Votanti: 16
Favorevoli: 16
Astenuti: 6 (Aloisi, Bajocco, Dolchi, Mafrica, Sandri e
Torrione)
Il Consiglio approva
PRESIDENTE
: Do lettura dell'articolo 3.
ART.
3
1. Ai Comuni che hanno già provveduto all'acquisto delle
attrezzature e/o alla costituzione di stazioni intermedie di
trasferimento, di cui al precedente articolo, viene assicurato un
contributo in conto capitale nelle misure e con le modalità
stabilite nel precedente articolo 2.
PRESIDENTE
: Se nessuno chiede la parola, pongo in
votazione l'articolo 3, testé letto.
ESITO DELLA VOTAZIONE
Presenti: 22
Votanti: 16
Favorevoli: 16
Astenuti: 6 (Aloisi, Bajocco, Dolchi, Mafrica, Sandri e
Torrione)
Il Consiglio approva
PRESIDENTE
: Do lettura dell'articolo 4.
ART. 4
1.
I rifiuti speciali provenienti dal Presidio
Ospedaliero, dai poliambulatori e dal laboratorio di Sanità
Pubblica dell'U.S.L. della Valle d'Aosta, nonché ogni altro rifiuto
speciale a base organica e gli animali o parti di animali da
distruggere, devono essere smaltiti attraverso l'impianto di
incenerimento.
2.
L'impianto di incenerimento per lo smaltimento dei
rifiuti di cui al comma precedente è ubicato nel Comune di
Brissogne, nelle aree adiacenti gli impianti di compattazione e di
depurazione.
3.
L'impianto deve essere dotato, fra l'altro, di
vasche e di sistemi idonei per il ricevimento, lo stoccaggio
provvisorio e l'alimentazione al forno inceneritore di tutte le
categorie di rifiuti da smaltire e delle attrezzature e dei
dispositivi atti a garantire il rispetto di tutti i vincoli
riguardanti la tutela dell'ambiente, della salute e del paesaggio
(emissioni, odori, rumori, scarichi liquidi e solidi).
4.
Il progetto e gli elaborati tecnici relativi
all'impianto sono approvati dalla Giunta Regionale.
5.
Alla realizzazione dell'impianto provvede
l'Amministrazione regionale.
6.
Le modalità di gestione dell'impianto verranno
definite con successivo apposito provvedimento legislativo.
PRESIDENTE
: Se nessuno chiede la parola, pongo in
votazione l'articolo 4, testé letto.
ESITO DELLA VOTAZIONE
Presenti: 22
Votanti: 16
Favorevoli: 16
Astenuti: 6 (Aloisi, Bajocco, Dolchi, Mafrica, Sandri e
Torrione)
Il Consiglio approva
PRESIDENTE
: Do lettura dell'articolo 5.
ART. 5
1. Gli oneri derivanti in sede di prima applicazione della
presente legge, valutati in Lire 2.500.000.000, per le opere di cui
all'art. 1 ed in Lire 450.000.000, per l'impianto di cui all'art.
4, graveranno:
-
quanto a L. 2.500.000.000 sul capitolo 29860 (di nuova
istituzione) del bilancio di previsione per l'anno 1988;
-
quanto a L. 450.000.000 sul capitolo 29870 (di nuova
istituzione) del bilancio di previsione per l'anno 1988.
2. Alla copertura degli oneri di cui al comma precedente si
provvede mediante riduzione dello stanziamento iscritto al capitolo
22850 "Contributi ai Comuni e all'Associazione dei Comuni per
acquisto delle attrezzature necessarie alla raccolta, trasporto e
costituzione delle stazioni per lo smaltimento dei rifiuti solidi
urbani", sul detto capitolo rimane disponibile la minore somma di
£. 50.000.000.
PRESIDENTE
: Se nessuno chiede la parola, pongo in
votazione l'articolo 5, testé letto.
ESITO DELLA VOTAZIONE
Presenti: 22
Votanti: 16
Favorevoli: 16
Astenuti: 6 (Aloisi, Bajocco, Dolchi, Mafrica, Sandri e
Torrione)
Il Consiglio approva
PRESIDENTE
: Do lettura dell'articolo 6.
ART. 6
1. Al bilancio di previsione della Regione per l'esercizio
1988 sono apportate le seguenti variazioni:
PARTE SPESA
Variazioni in diminuzione:
Cap. 22850 "Contributi in conto capi tale ai Comuni e
all'Associazione dei Comuni per acquisto delle attrezzature
necessarie alla raccolta, trasporto e costituzione delle stazioni
per lo smaltimento dei rifiuti solidi urbani"
L. 2.950.000.000
Variazioni in aumento:
Settore 2.2.1 "Assetto del territorio e tutela dell'ambiente"
Programma 2.2.1.0.9. "Acquedotti fognature ed altre opere
igieniche"
Cap
.
29860 (di nuova istituzione)
Codif. 2.1.2.2.0.3.08.16.09
"Spese per la progettazione e l'acquisto delle opere
elettromeccaniche delle stazioni intermedie di
trasferimento"
Legge regionale , n. art . 1
L. 2.500.000.000
Cap. 29870 (di nuova istituzione)
Codif. 2.1.2.1.3.08.16.09
"Spese per la costruzione dell'impianto di incenerimento dei
rifiuti speciali a base organica e
degli animali
o
parti di animali da distruggere" Legge
regionale , n. art. 4
L. 450.000.000
PRESIDENTE
: Se nessuno chiede la parola, pongo in
votazione l'articolo 6, testé letto.
ESITO DELLA VOTAZIONE
Presenti: 22
Votanti: 16
Favorevoli: 16
Astenuti: 6 (Aloisi, Bajocco, Dolchi, Mafrica, Sandri e
Torrione)
Il Consiglio approva
PRESIDENTE
: Do lettura dell'articolo 7.
ART. 7
1. La presente legge è dichiarata urgente ai sensi del
terzo
comma dell'art. 31 dello Statuto Speciale ed entrerà
in vigore il giorno successivo a quello della sua pubblicazione nel
Bollettino Ufficiale della Regione.
PRESIDENTE
: Se nessuno chiede la parola, pongo in
votazione l'art. 7, testé letto.
ESITO DELLA VOTAZIONE
Presenti: 23
Votanti: 19
Favorevoli: 19
Astenuti: 4 (Bajocco, Dolchi, Mafrica e Torrione)
Il Consiglio approva
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 21
Favorevoli: 18
Contrari: 3
Astenuti: 6 (Bajocco, Cout, Dolchi, Pascale, Tonino e
Torrione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK