Consiglio Regionale della Valle d'Aosta - Oggetto del Consiglio n. 1791 del 27 gennaio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1791 del 27 gennaio 1986 - Resoconto
OGGETTO N. 1791/VIII - ORGANIZZAZIONE IN AOSTA DI UNA "FESTA
DELL'AMICIZIA". (Interrogazione).
PRESIDENTE:
Do lettura dell'interrogazione presentata dal
Consigliere Viberti:
INTERROGAZIONE
APPRESO che nel corso di una recente "Festa dell'amicizia"
tenutasi presso il "Meeting" di Aosta si sarebbero esibite
ballerine in topless;
APPRESO altresì che nella stessa occasione si sarebbe esibito
un prestigiatore giocoliere;
VENUTO a conoscenza che tali artisti sarebbero stati
scritturati tramite il "Casinò de la Vallée" si
INTERROGA
la Giunta regionale per conoscere se le cose descritte in
premessa corrispondono a verità ed in tal caso se non si ritiene
che tali fatti possano dare adito a facili "speculazioni" ed
illazioni su componenti della Giunta stessa.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que la Junte régionale n'est
pas concernée par l'activité que chaque mouvement, chaque parti,
prévoit de faire au-delà des activités liées au Conseil.
L'interrogation qui a été posée de la part de M. Viberti visait à
autre chose, plutôt que de connaître "se le cose descritte (...)
possano dare adito a "speculazioni".
Je le répète: vu que la Junte est absolument absente des choix
que chaque parti fait et retient de poursuivre au-delà de
l'activité du Conseil même, on n'a rien à ajouter au fait que
chacun peut librement organiser certaines manifestations.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.):
Non posso certo dichiararmi soddisfatto
della risposta del Presidente della Giunta, e dalla scarsità di
considerazioni su un tema così delicato.
Non si può non esprimere una profonda preoccupazione su quella
che è la continuazione dell'attività di un organo che deve essere
collegiale, quale la Giunta regionale, mentre invece dimostra di
non essere tale perché, seguendo principi dell'Antico Testamento,
la mano destra non sa quello che fa la mano sinistra e viceversa,
per cui, per restare in tema, direi che non si può considerare
positivo il lavoro della Giunta dal punto di vista della sua
collegialità.
La mia preoccupazione era relativa al fatto che circolano delle
voci non tanto sul tipo di spettacolo che si è tenuto in questa
manifestazione, che legittimamente la Democrazia Cristiana ha
organizzato e sul quale nessuno ha niente da eccepire, ma piuttosto
sul fatto che gli artisti che si sono esibiti durante questa
manifestazioni provengono da un canale privilegiato dal Casinò: è
questa la materia su cui il sottoscritto si dimostra preoccupato e
chiede a chi ha il potere di farlo di avere delle
delucidazioni.
Queste non mi sono state date ed è chiaro che sarò costretto a
trarne le dovute conseguenze e forse ad attendere interventi di
autorità che non sono altrettanto importanti in campo politico, che
però hanno anch'esse il loro peso ed io spero che avranno il
coraggio, loro, di dire qualcosa su un tema che ancora oggi resta
delicato, perché agli occhi della gente l'Affaire Casinò non è
chiarito, anche se noi possiamo esserci fatti delle opinioni.
Devo dire che particolare pericolosità rappresenta il fatto che
addirittura si esibiscano dei prestigiatori. È preoccupazione
vivissima da parte di tutte le forze politiche che il numero dei
giocolieri possa essere aumentato con queste lezioni che vengono
tenute durante le manifestazioni, che invece dovrebbero essere di
propaganda...
ROLLANDIN (U.V.)
(fuori microfono): Non avevi il mal di
denti?
(Ilarità dell'Assemblea)
VIBERTI (N.S.):
Infatti cerco di non ridere proprio per
questo... Consiglio l'Union Valdôtaine di tenere sotto controllo
questo tipo di attività soprattutto se passa dal Casinò, perché i
giocolieri del Casinò sono i più pericolosi che ci siano.
PRESIDENTE:
Probabilmente il potere cui si riferiva il
Consigliere Viberti è quello del Vescovo e dei Parroci, cui egli ha
mandato una lettera per spiegare le sue ragioni di carattere
religioso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK