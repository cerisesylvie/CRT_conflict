Consiglio Regionale della Valle d'Aosta - Oggetto del Consiglio n. 176 del 3 aprile 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 176 del 3 aprile 1973 - Resoconto
OGGETTO N. 176/73 - Problemi concernenti le latterie turnarie
in Valle d'Aosta. (Interrogazione)
Maquignaz (D.P.)
- Leggendo l'interrogazione noto in modo
particolare qui al punto 6, mentre condivido tutto quello che è
indicato dai punti 1, 2, 3 e 4, nel punto 6 c'è qualcosa, non è che
non lo possiamo condividere, perché la realtà comunitaria impedisce
totalmente di prendere in considerazione questi interventi,
l'interrogazione sulle latterie.
Da quanto sopra esposto, il sottoscritto pensa che si debba
venire incontro con un contributo il più alto possibile a dette
latterie, contributo che permetterebbe la competitività dei
prodotti delle stesse sul mercato locale. Quindi è vietato
espressamente dal trattato di Roma e da tutte le disposizioni
comunitarie, gli stati membri non possono intervenire in nessun
modo per quanto concerne il contributo che può recare una
competitività sui prodotti, cioè sulla produzione non è prevista
alcun intervento, anzi è vietata espressamente.
Mentre invece, la grossa battaglia che è stata fatta era quella
di conservare i contributi per i miglioramenti fondiari, i
contributi per le strutture.
Ora, noi come Consiglio Regionale abbiamo infatti pensato a
questo e la legge sulla cooperazione che abbiamo approvato già nel
1971, e che è tuttora ancora a Bruxelles, all'articolo 1 recita
così: "L'Assessorato Regionale all'Agricoltura e delle Foreste è
autorizzato a promuovere iniziative destinate a favorire
l'insorgere degli impianti e relative attrezzature, compreso
l'acquisto delle aree fabbricabili occorrenti destinate alla
raccolta, trasformazione, lavorazione, conservazione, vendita dei
prodotti agricoli e zootecnici ecc.". Questo è l'articolo che
consente di intervenire a favore delle latterie.
L'articolo 5 infatti precisa che per queste prime opere e di
modesta importanza, cioè di importanza più locale, è previsto il
contributo del 60% in conto capitale e oltre a questo 60% è
prevista la possibilità di concedere mutui per la parte non coperta
dal contributo. Mutui al tasso del 2% e restituibili in 20
anni.
Per le iniziative invece che hanno un carattere regionale o
comunque zonale di notevole importanza, il contributo è elevato al
75%.
Quindi, per quanto concerne l'intervento per consentire a questi
Consorzi di ammodernare le loro latterie, si deve fare in modo che
raggruppino un po' la lavorazione e che possano naturalmente
realizzare un reddito superiore, perché noi sappiamo che tutte le
latterie che hanno una lavorazione da 1.000 a 2.000 litri circa,
oggi realizzano, nette più di 100 lire al litro, sono 110 circa, da
quanto ci risulta da tutta l'indagine che è stata fatta sulle
latterie.
Per le piccole latterie che invece non arrivano a una
lavorazione superiore ai 300-400 litri per la verità il reddito
netto è inferiore.
Quindi il discorso è quello di fare in modo che in ogni Comune,
come stanno facendo a Gaby, come stanno facendo a Issime, è di
raggruppare questa lavorazione, di fare una latteria che abbia una
dimensione almeno comunale e in questo caso arrivano naturalmente
ad aumentare notevolmente il reddito.
Però tengo a precisare che per quanto concerne gli interventi
diversi non sono più consentiti, anzi, direi di più, abbiamo
difficoltà a far passare questa legge e anche nell'ultima visita
fatta a Bruxelles il 14 di marzo l'ultimo, abbiamo dovuto faticare
non poco per fargli capire che questo non va confuso con il
provvedimento sul verde agricolo, quello che abbiamo approvato,
perché loro avevano fatto una lettera invitandoci a mettere tutto
in quel provvedimento.
Abbiamo illustrato che questo è un provvedimento che consente di
migliorare le strutture, l'altro invece è un provvedimento di
natura, direi, sociale per cui non è possibile accogliere la
richiesta fatta da Bruxelles.
Difatti alla fine hanno capito la differenza che c'è tra un
provvedimento e l'altro, noi abbiamo fatto una lettera di cui ho
qui una copia, ma penso che non sia il caso di annoiare il
Consiglio con una lunga lettera, dove insistevamo su un articolo
particolare che ci consente di operare in modo diverso, cioè la
direttiva 159 del 17 aprile 1972, l'articolo 14 che dice: "Gli
stati membri possono instaurare un regime speciale di aiuti per
talune zone in cui il mantenimento di un livello minimo di
popolazione non sia garantito e sia indispensabile un minimo di
attività agricola per la conservazione e l'ambientazione
naturale.".
Quindi noi abbiamo cercato di appoggiare tutta la nostra, tutte
le nostre argomentazioni su questa norma particolare comunitaria,
che ci consente naturalmente di far passare un provvedimento con
delle percentuali molto ma molto più elevate di quelle che
prevedono loro, perché quando hanno sentito parlare del 60% per le
latterie, loro ritengono che questo sia un aiuto troppo
favorevole.
Noi abbiamo invece dimostrato che senza questi aiuti così
consistenti, nella nostra situazione, nella nostra realtà non sarà
certamente possibile mantenere le attività agricole e che le
latterie sono il presupposto per la conservazione e per il
mantenimento delle attività.
Quindi, direi, che per quanto concerne le possibilità che
rimangono al Consiglio regionale, cioè quello di provvedere alle
strutture, noi abbiamo fatto tutto il possibile e ritengo di aver
sbloccato la cosa perché mi pare che dall'ultimo colloquio, e con
la lettera che noi abbiamo inviato, dovrebbe tornarci
approvato.
Altri interventi non sono più tollerati, non è più possibile,
tranne quelli sulla sperimentazione.
Quindi, direi, che, mentre siamo d'accordo su quanto è stato
indicato qui nei diversi punti dell'interpellanza, ho fatto
presente invece quello che non è possibile accettare, non perché
non lo accettiamo noi, ma per le disposizioni comunitarie e ho
voluto illustrare anche un po' quali sono le difficoltà che
incontriamo a Bruxelles per l'approvazione del provvedimento che
consentirà veramente alla Regione d'intervenire nel settore delle
latterie con un contributo e con un mutuo integrati, i quali
consentono la copertura totale della spesa per l'acquisto del
terreno, per la costruzione del fabbricato e per tutte le
attrezzature occorrenti.
Pedrini (P.L.I.) -
Presidente, vorrei essere chiaro
soltanto in questo. Il punto 6 era stato messo evidentemente
conoscendo la Convenzione di Bruxelles, più che per altro per dare
una spiegazione ai punti precedenti, nel senso che le nostre
latterie, evidentemente, specie quelle della bassa Valle, hanno una
attività che è ridotta ormai ai minimi termini e che noi vorremo
mantenere così come la vogliono mantenere gli agricoltori
stessi.
Io non ho ben capito una cosa, vorrei sapere, essere chiarito
soltanto su questo. Io so che le nostre latterie, ne ho prese due
qua, come, così, come cavie, diciamo, hanno una media di un
milione, da un milione duecento a un milione cinquecento lire
all'anno di passivo, ecco, di spese, diciamo che gravitano
evidentemente e che portano il ricavo per ogni litro, per esempio
in una latteria 74-73 in un'altra 76 e 74.
Il costo di lavorazione per ogni litro di latte, per esempio in
una è di 13,25 nell'altra è di 14,62. Quello che io desidererei
sapere è questo, a parte il fatto del contributo per il terreno
ecc. ecc. su queste spese che sono quelle che praticamente vengono
a pesare e che non, se continueranno ad essere queste, non
permetteranno più la continuazione delle latterie, quindi è inutile
che noi diamo i contributi sul terreno e sulla casa quando non c'è
nessuno che la fa andare avanti, perché noi avremo delle magnifiche
latterie le quali saranno perfettamente compatibili con il nostro
occhio, diremo ah! che meravigliosa latteria, però dentro ci
saranno soltanto dei muri e se ci saranno anche degli arnesi
saranno inutilizzati perché nessuno vorrà adoperarli.
La richiesta ultima è questa: io desidererei sapere, su queste
spese di media, parliamo non di Consorzi, parliamo di latterie
ternarie, il che è leggermente diverso, va bene, che vanno da un
milione a due milioni all'anno, che cosa l'Assessore pensa di poter
fare al di fuori di quello che è, non parliamo di mutui, parliamo
di contributi, sotto quale profilo l'Assessore potrebbe studiare la
maniera di venire incontro a questi contadini rispettando tutti i
patti di Bruxelles di Mosca, di Washington e chi più ne ha più ne
metta, perché questo è il succo di quello che noi desideriamo.
Quindi bisogna trovare la possibilità di aggirare l'ostacolo e di
venire incontro nel limite del possibile perché se la Regione entra
in questo ordine di idee, dà questi modestissimi contributi, le
latterie vanno avanti, sennò le latterie si chiuderanno.
Grazie.
Maquignaz (D.P.) -
L'ho detto prima, e del resto il
Consigliere Pedrini lo sa, che noi abbiamo passato in Consiglio
regionale due anni fa, anzi nel '70, una legge per le spese di
gestione alle latterie, ai Consorzi, alle Cooperative. Avevamo
proprio previsto un intervento per venire incontro nelle spese di
gestione.
Provvedimento che non è stato approvato a Bruxelles perché in
netto contrasto con le disposizioni comunitarie. Nessun
stato-membro può in questo momento approvare dei provvedimenti che
intervengono sulle spese di gestione.
Quindi, siccome quello che Lei mi chiede è proprio sulle spese
di gestione, è chiaro che noi in questo momento non lo possiamo
fare.
Quindi, il discorso, quello che ci resta da fare è questo:
cercare di aumentare la lavorazione del latte nel limite possibile,
zona per zona, in modo da portarlo ad un livello, se possibile,
comunale, e in questo caso naturalmente aumentare, cioè diminuire
queste spese per litro, aumentando naturalmente la lavorazione.
Ci rimane un ultimo provvedimento, sul fondo di rotazione noi
abbiamo previsto delle possibilità d'intervento con dei prestiti ad
un tasso bassissimo, l'1%, prestiti di conduzione. Le latterie
potrebbero beneficiare di questi prestiti di conduzione che anno
per anno gli consente di avere un capitale senza, naturalmente,
pagare un elevato tasso, anzi l'1% è bassissimo, è l'unica via che
ci rimane in questo momento per poter venire incontro alle piccole
latterie. Però il discorso di fondo, a mio avviso, è invece quello
di vedere di aumentare un po' la capienza, fare in modo che
lavorino almeno quel mille litri al giorno, perché con una
lavorazione di mille litri giornalieri io so quello che rende al
netto è dalle 100 alle 110 lire al litro e questo arriva anche
nelle latterie a lavorazione di formaggio, burro e formaggio.
Gaby è un esempio: una latteria a livello comunale si arriva a
quei redditi lì. Se invece non è possibile arrivare a superare
quelle 200-300 litri al giorno, mi rendo conto che quelle latterie
hanno poche prospettive.
Montesano (P.S.D.I.) -
Ricordate che è
un'interrogazione.
Maquignaz (D.P.) -
Quindi tutto quello che posso dire,
quello che è possibile fare in questo momento e che non dipende
dall'Assessore, dipende dalle possibilità che abbiamo, sono
quelle.
Pedrini (P.L.I.) -
...non sono soddisfatto...
(
Montesano:
doveva farlo prima) ...mi sono
(
Montesano:
va bene).
Personnettaz (D.P.) -
Non è una cosa inerente alle
latterie però è qualche cosa che interessa.
Montesano (P.S.D.I.) -
No, non può intervenire.
Personnettaz (D.P.) -
No, non è per quello, un'altra
cosa.
Montesano (P.S.D.I.) -
Lei interrompe una discussione, ma
scusi.
Personnettaz (D.P.) -
No, prego, Le chiedevo se posso
farlo, non volevo mica intervenire di prepotenza, chiedevo a Lei
Signor Presidente se potevo inserirmi.
Montesano (P.S.D.I.) -
Io chiedo a Lei se stando al mio
posto, Lei permetterebbe di fare questo, non l'abbiamo fatto
mai.
Personnettaz (D.P.) -
Le volevo chiedere, posso farlo o
farlo più tardi, questo Le volevo chiedere non venire di prepotenza
ad inserirmi.
Montesano (P.S.D.I.) -
Ma non so che cosa vuol fare, io
non so che cosa vuol fare.
Personnettaz (D.P.) -
Voglio
parlare sempre di
cose che interessano l'Assessore all'Agricoltura ma che non
interessa alle latterie, voilà, è un argomento sulle fontine.
Montesano (P.S.D.I.) -
Va bene lo farà al momento
opportuno.
Personnettaz (D.P.) -
È un argomento sulle fontine.
Grazie.
Pedrini (P.L.I.) -
Brevissimo per questa concessione
extra del Signor Presidente.
A me piace, io dò atto che l'Assessore ha risposto in maniera
perfetta, mi dichiaro non soddisfatto perché evidentemente, pur
comprendendo le leggi, pur comprendendo tutto, a un dato punto se
si vuole mantenere in piedi un qualcosa che sta sparendo si doveva,
si dovrebbe per lo meno dire: "cercheremo di trovare la maniera",
perché qua non bisogna dirlo ma fatta legge trovato l'inganno,
ormai è di dominio pubblico, trovare una maniera se si vuole
mantenere in piedi queste latterie di trovare la soluzione al fine
di aiutare questi contadini. Punto e basta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK