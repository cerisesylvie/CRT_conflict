Consiglio Regionale della Valle d'Aosta - Oggetto del Consiglio n. 2883 del 4 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2883 del 4 dicembre 1991 - Resoconto
OGGETTO N. 2883/IX Realizzazione di impianti di cogenerazione
e teleriscalda-mento nella città di Aosta
(Interpellanza).
Presidente
Do lettura dell'interpellanza presentata dal
Consigliere Ricca-rand ed iscritta al punto 17 dell'ordine del
giorno.
Interpellanza Ricordato che il Gruppo regionale Verde
Alternativo ha più volte sollecitato la definizione di un progetto
per la realizzazione ad Aosta di una o più centrali di
cogenerazione e teleriscaldamento funzionanti a metano;
ricordato altresì che la Giunta regionale aveva affidato ad un
esperto l'incarico di condurre uno studio sulla possibilità di
realizzare tali impianti;
appreso che lo studio è stato completato e consegnato alla
Giunta regionale;
il sottoscritto Consigliere regionale del Gruppo Verde
Alternativo
interpella
l'Assessore regionale all'Industria, Commercio e Artigianato per
sapere
1) quali indicazioni emergono dallo studio sull'opportunità di
realizzare impianti di cogenerazione e teleriscaldamento nella
città di Aosta;
2) che cosa intende fare per dotare la città di Aosta di
impianti di cogenerazione e teleriscaldamento che consentano un
risparmio energetico e una riduzione dell'inquinamento
atmosferico.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
L'interpellanza riprende un argomento
che è già stato affrontato più volte in Consiglio regionale, cioè
l'opportunità di realizzare nella città di Aosta, in coincidenza
con la realizzazione dell'impianto di distribuzione del gas metano,
una centrale di cogenerazione e teleriscaldamento per sfruttare al
meglio il metano e per produrre nello stesso tempo energia
elettrica e vapore per riscaldare le abitazioni della
città.
Questa interpellanza è stata presentata anche perché verso la
metà del mese di novembre era stato consegnato all'Amministrazione
regionale uno studio, commissionato dall'Assessorato all'industria,
che è stato poi presentato, anche se in modo ancora informale, nel
corso di una riunione che si è svolta ieri pomeriggio, per cui ho
già potuto prendere atto di una serie di elementi contenuti in
quello studio che sarà poi presentato in forma ufficiale.
Alcune domande dell'interpellanza hanno quindi già ottenuto
risposte, resta però l'importanza della questione e soprattutto
resta l'interesse di conoscere le intenzioni della Giunta
regionale, visto che lo studio ha sostanzialmente confermato la
possibilità di dotare la città di Aosta di un impianto di questo
genere, anche se con un'iniziativa di teleriscaldamento limitata ad
una parte della città. Ci interessa quindi capire come intende
muoversi la Giunta regionale, ed in particolare l'Assessore
competente, in relazione a questa nuova prospettiva perla nostra
città.
Presidente
Ha chiesto la parola l'Assessore
all'industria, commercio ed artigianato, Mafrica; ne ha
facoltà.
Mafrica (PCI-PDS)
Come ho avuto già modo di dire
in Consiglio, lo studio era stato affidato per avere una
valutazione tecnica, non di parte, non schierata con i "gasisti" o
con i "teleriscaldatori", ma dimensionata alle effettive
possibilità di integrare la metanizzazione in corso con il
teleriscaldamento nella città di Aosta o nei comuni limitrofi.
Dallo studio emergono le seguenti indicazioni:
- che la rete di metano deve essere realizzata, per consentire
l'allacciamento di tutte le utenze della città di Aosta;
- che a pari potenza, l'investimento relativo ad una rete di gas
è notevolmente inferiore a quello di una rete di
teleriscaldamento;
- che esistono delle zone della città che possono essere
teleriscaldate e, secondo lo studio, la volumetria degli aggregati
allacciabili è di circa 1.000.000 di metri cubi.
I vantaggi energetici ed ambientali di un impianto di
teleriscaldamento sono notevoli, se la centrale può essere
alimentata con energie termiche di scarto.
Un impianto di teleriscaldamento che utilizzi caldaie a gas ad
alto rendimento, brucia orientativamente la stessa quantità di
metano di un sistema con distribuzione a rete di gas e determina
sensibili riduzioni del carico ambientale per il centro abitato,
purché la centrale sia ubicata ai margini o al di fuori dello
stesso, provocando peraltro disturbi nelle vicinanze.
Una centrale di cogenerazione per teleriscaldamento utilizza in
modo ottimale la fonte energetica primaria, ma brucia una quantità
di metano superiore a quella necessaria al solo riscaldamento. La
decisione di promuovere una centrale di questo genere
conseguentemente passa attraverso una valutazione dei livelli di
inquinamento preesistenti, soprattutto nell'aria.
In mancanza di dati sistematici sull'inquinamento della città,
si deve ipotizzare che la centrale vada ubicata in posizione
decentra-ta. L'esatta localizzazione della centrale può essere
individuata solo a seguito di un attento studio di impatto
ambientale.
Progettazione e costruzione dell'impianto di teleriscaldamento
sono ottimizzate se il progetto nasce integrato con la rete del
gas. Tale nascita integrata permette altresì notevoli
ottimizzazioni sotto il profilo della gestione.
Questi sono i punti che emergono e che ieri sono stati
presentati alla Digrava ed al Comune di Aosta. In sostanza, lo
studio dice che è possibile predisporre il teleriscaldamento, ma a
determinate condizioni che possono essere valutate, perché lo
studio parla di costi, di investimenti, di rendimenti e, dal punto
di vista tecnico, anche di dimensionamento dei tubi e della
centrale.
Questa prima presentazione fatta al Comune e alla Digrava ha
anche lo scopo di verificare se i soggetti interessati, che
fondamentalmente sono tre (Regione, Comune, Digrava, più eventuali
altri interlocutori), riescono, sulla base delle indicazioni di
quello studio, a trovare una strada concordata per procedere.
Questo è il senso di questo primo incontro.
Adesso che ognuno dei soggetti ha in mano lo studio, si tratta
di verificare le valutazioni e le intenzioni di ciascuno.
Ovviamente, se sarà possibile raggiungere un'intesa,
l'iniziativa sarà facilitata, altrimenti ciascuno per ciò che gli
compete dovrà prendere le decisioni conseguenti.
L'Assessorato dà un giudizio positivo sulle varie indicazioni
fornite dallo studio, anche di quelle relative al dimensionamento,
che vengono accettate come base di possibile discussione.
Si dà atto che, dalle ore 16,29, presiede il Vicepresidente
Bich.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Mi dichiaro sostanzialmente soddisfatto
della risposta dell'Asses-sore. Mi sembra che lo studio consegnato
all'Amministrazione regionale sia un'utile base di
discussione.
Ovviamente ci riserviamo di esaminarlo attentamente e di
acquisire, al nostro interno, su questa problematica, anche i
pareri di alcuni esperti, ma crediamo che su questa base si dovrà
pervenire quanto prima a delle decisioni che dovranno tener conto
dei tre interlocutori già indicati dall'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK