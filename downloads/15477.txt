Consiglio Regionale della Valle d'Aosta - Oggetto del Consiglio n. 2948 del 9 gennaio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula
Oggetto del Consiglio n. 2948 del 9 gennaio 2003 - Resoconto
OGGETTO N. 2948/XI Coinvolgimento della Valle d'Aosta nelle
"Olimpiadi della neve 2006" e Progetto promozionale "Torcia
Olimpica". (Interrogazione e interpellanza)
Interpellanza Appreso che:
- nell'ambito della promozione dei giochi olimpici invernali del
2006 il Comitato organizzatore ha avviato un primo progetto
denominato "Torcia olimpica";
- durante la presentazione di tale iniziativa, avvenuta a Torino
a fine novembre, è stato illustrato il progetto che verrà
presentato nelle regioni italiane attraverso una sorta di staffetta
itinerante;
- la cartina geografica del giro escludeva la sola Valle
d'Aosta;
i sottoscritti Consiglieri regionali
Interpellano
la Giunta regionale per sapere:
1) se sia al corrente di tale progetto promozionale e dei motivi
che hanno escluso tra tutte le regioni italiane la sola Valle
d'Aosta;
2) se sia intenzione intervenire presso il TOROC, al fine di
inserire anche la Valle d'Aosta nel giro promozionale denominato
"Torcia olimpica";
3) se siano in atto rapporti con il TOROC, al fine di definire
sinergie con la città ospitante i giochi, ed in caso affermativo in
cosa esse consistano.
F.to: Frassy - Tibaldi - Lattanzi
Interrogazione A conoscenza che la macchina organizzatrice delle
"Olimpiadi della neve 2006", che si terranno a Torino, è già
partita;
Preso atto del mancato coinvolgimento della Valle d'Aosta in
questo grande evento da parte degli organizzatori piemontesi;
Appreso che il primo progetto chiamato "Torcia Olimpica" sarà
presentato in tutte le Regioni italiane tramite l'organizzazione di
una staffetta itinerante;
il sottoscritto Consigliere regionale
Interroga
la Giunta regionale per conoscere:
1) se, e quando la fiaccola olimpica transiterà in Valle
d'Aosta;
2) come la Valle d'Aosta sarà coinvolta nel grande evento delle
olimpiadi invernali nel 2006.
F.to: Beneforti
Presidente
Se i colleghi sono d'accordo, propongo di
accorpare la discussione del punto n. 17 con il punto n. 5,
trattandosi di soggetto analogo, come concordato con i proponenti e
l'Assessore.
La parola al Consigliere Frassy.
Frassy (FI)
Non è la prima volta che si affronta
l'argomento delle olimpiadi e probabilmente non sarà neppure
l'ultima, nel senso che da qui al 2006 ci sarà modo e occasione di
valutare o recriminare su ciò che è stato o su ciò che non è stato
l'appuntamento olimpico di "Torino 2006". Sicuramente il rapporto
della Valle d'Aosta con le olimpiadi invernali non è un rapporto
facile per i noti antefatti, che hanno portato i giochi olimpici ad
essere ostaggio di strategie, ammesso che così si possano definire,
di tipo politico. Ricordiamo tutti il referendum contro la
candidatura di "Aosta 1998", rammentiamo tutti ciò che accadde
relativamente alla candidatura di Sion, che era antagonista a
Torino, quando alcuni componenti del "registro dell'Union
Valdôtaine", nell'ambito di un'assemblea del Valais, si posero a
favore di quella candidatura, urtando le suscettibilità della
vicina Torino, che poi si vide assegnare i giochi.
Sappiamo anche - per ricostruire brevemente la storia - che i
primi approcci sostenuti dal Comitato promotore di Torino nei
confronti della Regione Valle d'Aosta furono declinati
dall'Amministrazione regionale, che non riteneva opportuno dare
neppure la propria collaborazione dal punto di vista turistico,
sportivo e promozionale ai giochi che Torino rivendicava. I giochi
sono stati assegnati, nel 2006 si terranno comunque a Torino. Il
circuito olimpico è anche un circuito mediatico, di conseguenza è
preceduto da una serie di iniziative di tipo promozionale,
sportivo, pre-olimpico, che servono a "scaldare" l'ambiente prima
di arrivare all'evento clou, costituito dalle olimpiadi del 2006.
Nell'ambito di questi progetti, è stato presentato a Torino, a fine
novembre scorso, quel Progetto, che è stato denominato "Torcia
olimpica" e che ha il significato di far conoscere la città che
ospiterà i giochi e i giochi stessi. Nella presentazione di questo
evento collaterale e preliminare alle olimpiadi, risulta assente la
Valle d'Aosta, proprio da un punto di vista geografico, nel senso
che l'itinerario che la "Torcia olimpica" andrà a fare in giro per
tutte le regioni italiane vede, in sede di presentazione,
l'esclusione della nostra Regione. Non sappiamo se questo è un caso
dovuto forse ad una concezione satellitare della Valle d'Aosta,
come appendice geografica al Piemonte, se di conseguenza sia stato
un caso fortuito, una pura dimenticanza o se sia il frutto di un
risentimento di tipo politico, che risale ai noti fatti testé
ricordati dell'evidenziata simpatia alla candidatura di Sion,
antagonista a quella di Torino.
Non sappiamo se la Giunta sia al corrente di questo fatto, anche
se ampiamente recensito dalla stampa di settore e dalla stampa più
in generale. Vorremmo sapere se la Giunta ha ritenuto di
intervenire presso il Comitato olimpico, affinché, nei momenti
della propaganda, anche la Valle d'Aosta venisse coinvolta. Dico
questo richiamandomi ad alcune dichiarazioni fatte da colleghi, che
avevano avuto modo in passato, in questa legislatura, di esprimersi
su quella che sarebbe stata l'interessante sinergia da sviluppare
con "Torino 2006". Potrei ricordare le dichiarazioni fatte
dall'allora Assessore Lavoyer, il quale sosteneva che era
importante, stando a soli 100 chilometri da Torino, sviluppare una
serie di sinergie, peraltro mai ben definite; potrei richiamarmi
alle dichiarazioni di un attento osservatore degli avvenimenti
sportivi, qual è il collega Ottoz, che, pur evidenziando
l'interesse per l'evento olimpico, partiva da una constatazione di
tipo negativo, dicendo che era una grande occasione persa per la
Valle d'Aosta.
Ci domandiamo se siano in atto dei rapporti, o se sia intenzione
della Giunta di attuali nel caso non siano in atto, con il TOROC o
con quelli che sono gli organizzatori degli eventi olimpici, al
fine di attivare delle sinergie. Sinergie che possono essere di
tipo meramente turistico - come ospitalità che può essere data agli
atleti, alla stampa, agli sponsor nelle nostre strutture
alberghiere -, o sinergie ai fini degli eventi di tipo sportivo,
essendo notorie le difficoltà che la Regione Piemonte, l'Agenzia
delle olimpiadi, il TOROC stesso stanno attraversando per portare a
compimento gli impianti necessari allo svolgimento delle olimpiadi
del 2006, tenendo presente che il termine per l'ultimazione degli
impianti non è il 2006, ma è antecedente, il 2004, perché in questi
impianti devono essere effettuati tutta una serie di collaudi e
prestazioni preliminari. Ci piacerebbe capire se da quel lontano
1998 la posizione di questa maggioranza, in particolare quella
"dell'Union Valdôtaine", sia cambiata, ossia se si riesca a
guardare con maggiore serenità all'evento olimpico o se, invece,
l'evento olimpico rimanga quel "demone", che era stato oggetto di
un feroce scontro politico, che riteniamo abbia fatto perdere una
grossa occasione alla Valle d'Aosta. Queste sono le domande che
poniamo con l'interpellanza e, in base alle risposte, ci riserviamo
alcune ulteriori valutazioni.
Président
La parole à l'Assesseur au tourisme,
aux sports, au commerce et aux transports, Cerise.
Cerise (UV)
Pour dire que les bureaux de l'Assessorat du
tourisme ne sont pas informés sur aucun projet définitif concernant
le parcours du flambeau des jeux olympiques d'hiver en 2006.
D'après les Responsables du TOROC, qui ont été contactés, ledit
projet, qui devra être soumis à l'approbation du CIO, est en cours
d'élaboration. Ce projet prévoit que le flambeau olympique traverse
toutes les régions italiennes, notamment les régions alpines. Dès
que le parcours aura été établi et vérifié, ainsi que soumis au
contrôle du CIO, les Dirigeants du TOROC contacteront les
administrations locales, afin de présenter ledit projet et d'en
définir les détails et les types de collaboration. Nous assurons
d'ores et déjà notre complète collaboration quant à la réalisation
du Projet "Flambeau olympique" et pour assurer au Val d'Aoste
d'être présent dans ce parcours.
Pour ce qui est du troisième point de l'interpellation et aussi
pour ce qui est des demandes que le Conseiller Frassy a posées, je
peux dire que nous ne pouvons fournir aucune indication quant à
l'éventuel accord de collaboration avec le TOROC pour
l'organisation des jeux olympiques d'hiver 2006.
Pour ce qui est du deuxième point de l'interrogation, je veux
souligner que rien n'a changé par rapport aux communications de la
part du Président de la Région sur cet argument. Les jeux
olympiques sont confiés à la ville de Turin et non pas à notre
Région. C'est évident que nous sommes disponibles, si appelés de la
part des organisateurs, à toute forme de collaboration, en tenant
compte de la position prise par la communauté valdôtaine sur ce
sujet: l'évaluation attentive du rapport coûts-bénéfices des
éventuelles interventions nécessaires et l'appréciation de la part
des communautés locales et des opérateurs privés aux propositions
de collaboration. Je voudrais à ce sujet rappeler que, en date 21
mars 2002, le Président de la Région avait proposé une
collaboration - la lettre a été adressée au Ministre de la fonction
publique, Frattini, e anche al Presidente del Comitato
organizzatore delle XX Olimpiadi invernali di Torino e al
Presidente della Regione Piemonte, Ghigo -, dans cette lettre on se
disait disponibles à toute sorte de collaboration et aussi pour des
infrastructures, notamment pour la piste de bob; jusqu'à maintenant
nous n'avons jamais eu de réponse.
Président
La parole au Conseiller Beneforti.
Beneforti (PVA-cU)
Prendo atto della risposta
dell'Assessore, ma non sono per niente soddisfatto!
Abbiamo presentato questa interrogazione dopo aver letto alcune
notizie sulle olimpiadi su un quotidiano e su altri giornali
piemontesi; siamo venuti a conoscenza che la macchina organizzativa
delle olimpiadi della neve del 2006 era già partita. Abbiamo
appreso che la Valle d'Aosta, rispetto ad altre regioni, è stata
tenuta lontana da queste olimpiadi, tant'è vero che è stata esclusa
dal primo progetto previsto per il 2003, quello denominato "Torcia
olimpica", che sarà presentato in tutte le regioni tramite una
sorta di staffetta itinerante: nella cartina presentata al
pubblico, nonostante la vicinanza con il Piemonte, non risulta la
nostra Regione… Questo io l'ho letto,
se vuole, le faccio vedere i giornali sui quali è apparsa la
notizia…
(interruzione dell'Assessore Cerise, fuori microfono
)
… Ci siamo chiesti, a proposito di
queste olimpiadi, perché neppure una piccola "occasione", come la
fiaccola olimpica, passerà in Valle d'Aosta. È stata una scelta
operata in considerazione dei comportamenti della Valle d'Aosta o
una semplice dimenticanza? Nessuno ha dato una risposta a questi
giornali e anche quelli locali, sempre attenti a molti avvenimenti,
non hanno trattato di questa dimenticanza nei confronti della Valle
d'Aosta da parte del Comitato olimpico di Torino. Se ne parla oggi
perché il gruppo di "Forza Italia" ha presentato l'interpellanza in
discussione e noi questa interrogazione; per questo motivo ci siamo
permessi di presentarla!
È vero che mancano tre anni al 2006, ma a Torino, come in altre
zone sciistiche, ci si sta muovendo per rispettare l'impegno preso.
I Piemontesi sono attenti, sia per essere pronti a rispondere alla
sfida che li coinvolge, sia per ottenere il pieno supporto a questa
iniziativa da parte di quanti del settore pubblico e di quello
privato lo possono dare e noi cosa abbiamo fatto o intendiamo fare?
Ho sentito dall'Assessore che, a suo tempo, il nostro Presidente ha
offerto la collaborazione alla Regione Piemonte e ha scritto ai
Ministeri competenti, ma non ci si può limitare a scrivere una
lettera in queste occasioni! Vogliamo approfondire in modo diverso
il motivo per cui avviene l'esclusione della nostra Regione oppure
accettiamo di essere tenuti lontano dall'evento? Bisogna cercare
invece di essere coinvolti, nell'interesse turistico, sportivo,
economico della Regione! Mi ricordo, in occasione della nomina del
Vicepresidente del Comitato organizzatore, la valdostana Evelina
Christillin, di aver sentito qualcuno in questo ambiente, come nel
CONI, vantarsi di essere amico della nostra concittadina; non mi
sembra, nonostante questo, che siamo stati tenuti nella dovuta
considerazione! È necessario non dormire oltre, pertanto! Occorre
svegliarsi ed approfondire le motivazioni di questa esclusione, che
da molti è ritenuta ingiustificata.
Le chiedo inoltre, Assessore, che questo argomento venga portato
all'attenzione della commissione competente, per poterlo
approfondire e per concertare la linea che la nostra Regione vorrà
sostenere; anche se mi rendo conto che le olimpiadi sono a Torino,
noi dobbiamo cercare di non esserne esclusi definitivamente!
Presidente
La parola al Consigliere Frassy.
Frassy (FI)
Il nostro gruppo esprime insoddisfazione per
la risposta che il neo Assessore al turismo ha fornito
all'interpellanza. Non sappiamo se la risposta su cui esprimiamo
insoddisfazione sia carente in quanto l'Assessore non è ancora
entrato nel pieno "possesso" della materia a lui delegata, però è
evidente che la risposta dell'Assessore è una risposta datata: è
datata al marzo 2002, a una lettera che conosciamo tutti, perché
era stata oggetto di un'iniziativa dei gruppi di minoranza. Il
fatto stesso che lei abbia voluto attualizzare quella risposta,
dicendo che c'è un'offerta formale - si tratta della lettera del
marzo 2002, scritta dal Presidente della Regione -, ci preoccupa,
perché sappiamo bene che ci sono tanti modi per conseguire dei
risultati: in certi casi è necessario dare delle risposte formali o
comunque fare dei passi formali nei quali non ci si crede; in
altri, quando si crede a ciò che si sostiene, non ci si ferma a una
lettera formale, ma si attivano una serie di rapporti politici e
personali, si attivano tutta una serie di contatti e di sinergie
finalizzate a conseguire l'obiettivo.
Devo dire che, se mi dovessi mettere per un attimo nei panni del
Presidente della Regione Piemonte, Ghigo, effettivamente non sarei
così ben disposto nei confronti di questa Regione, che
sull'argomento olimpico ha fatto tutto, meno che dare disponibilità
e appoggio alla candidatura di Torino; non solo, ma ha anche
rifiutato quello che era un discorso di sinergie nel momento in cui
quella candidatura era destinata ad arrivare ad esito positivo.
Inviterei perciò l'Assessore a non fermarsi alla lettera del marzo
2002 e a svolgere un ruolo più propositivo, anche perché non
dimentichiamo che Torino forse è la prima grande città
metropolitana ad avere avuto in assegnazione la sede dei giochi
olimpici invernali. Questo significa che, per necessità evidente di
infrastrutturazioni, i giochi non si svolgono a Torino, ma si
svolgono in tutte quelle vallate laterali piemontesi che dal centro
della sede olimpica distano intorno ai 50-60 e anche 100
chilometri. Mi riferisco a Cesana, che dovrebbe essere il luogo
dello svolgimento delle gare di skeleton, slittino e bob.
Noi abbiamo la possibilità - e mi riferisco soprattutto alle
problematiche turistiche recettive - di dare delle risposte a una
Regione, che non ha l'infrastrutturazione recettiva che ha la Valle
d'Aosta. In questo caso, al di là di quelli che possono essere i
problemi dell'infrastrutturazione sportiva, parliamo di cose che
già abbiamo e sulle quali sarebbe opportuno prendere - forse con un
po' di umiltà, Assessore - dei contatti diretti e personali con gli
organizzatori, con i suoi omologhi a livello politico, per
verificare in quale maniera ci sia la possibilità di fare ciò che
il suo predecessore scriveva o meglio faceva scrivere su "La
Stampa" di martedì 22 gennaio 1999:
"Per la Valle d'Aosta può
essere una grande opportunità in quanto avvenimenti di questo
genere spesso hanno favorito più le località limitrofe, piuttosto
che le sedi effettive"
.
Penso che sia giunto il momento di passare dalle dichiarazioni
ai fatti concreti perciò, nel ribadire l'insoddisfazione alla
risposta fornita, auspichiamo che lei possa portare dei fatti
concreti all'esame politico di questa aula, dove si possa
apprezzare la volontà politica di superare quei rapporti tesi, che
c'erano stati nel recente passato sulla vicenda olimpica e con il
comitato che aveva sostenuto le olimpiadi in quel di Torino.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK