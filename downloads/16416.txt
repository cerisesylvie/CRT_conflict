Consiglio Regionale della Valle d'Aosta - Oggetto del Consiglio n. 2799 del 22 ottobre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 2799 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2799/X Disegno di legge: "Disposizioni in materia di
comandi e di utilizzazione di personale".
Articolo 1 (Personale comandato)
1. Il personale di ruolo dipendente da amministrazioni o enti
pubblici che, alla data di entrata in vigore della presente legge,
presta servizio presso l'Amministrazione regionale in posizione di
comando, può, previo nulla osta delle amministrazioni o enti di
appartenenza, essere inquadrato in posti vacanti della
corrispondente qualifica degli organici dell'Amministrazione
regionale di cui all'articolo 26 della legge regionale 23 ottobre
1995, n. 45 (Riforma dell'organizzazione dell'Amministrazione
regionale della Valle d'Aosta e revisione della disciplina del
personale).
2. La Giunta regionale è autorizzata, ai sensi dell'articolo 8,
comma 2, della legge regionale 45/1995, a trasformare i profili
professionali in cui si articolano le qualifiche funzionali al fine
di consentire gli inquadramenti del personale comandato, nei limiti
numerici e di spesa della dotazione organica vigente.
3. La domanda di inquadramento deve essere presentata alla
Presidenza della Giunta regionale o alla Presidenza del Consiglio
regionale, dal dipendente in posizione di comando, entro trenta
giorni dall'entrata in vigore della presente legge.
4. L'inquadramento nel ruolo unico regionale è subordinato al
possesso della conoscenza della lingua francese acquisito nelle
amministrazioni ed enti di provenienza o accertato
dall'Amministrazione regionale.
5. Le disposizioni del presente articolo si applicano anche al
personale che sia cessato dalla posizione di comando da non oltre
tre mesi dall'entrata in vigore della presente legge.
Articolo 2 (Utilizzazione di personale)
1. Per motivate esigenze di comune interesse pubblico,
l'Amministrazione regionale è autorizzata a disporre
l'utilizzazione di proprio personale presso le amministrazioni
pubbliche statali che hanno sede nel territorio della Valle
d'Aosta.
2. Il distacco a tempo pieno o parziale non può superare il
periodo di 24 mesi continuativi e l'Amministrazione regionale può
revocare in qualunque momento il distacco per proprie esigenze di
servizio.
3. Il personale utilizzato in distacco conserva l'assegnazione
nel posto di provenienza e non può essere sostituito.
Articolo 3 (Disposizioni finanziarie)
1. La spesa sostenuta dalla Regione in applicazione della
presente legge, valutata in annue lire 510.000.000, fa carico agli
stanziamenti già iscritti ai capitoli compresi nel programma 1.2.1.
(Personale per il funzionamento dei servizi regionali) del bilancio
di previsione della Regione per l'anno 1997 e pluriennale
1997/1999.
Articolo 4 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Rini.
Rini (UV) Con l'istituto del comando è stata possibile
l'utilizzazione di personale proveniente da altre pubbliche
amministrazioni ed enti anche esterni alla nostra Regione.
L'articolo 29 della legge 45/95 ha introdotto il limite
temporale di 2 anni per l'utilizzazione di tale personale, per cui
lo stesso, a partire dal mese di dicembre, allo scadere dei due
anni, dovrebbe purtroppo man mano rientrare nelle amministrazioni
di provenienza.
Dicevo purtroppo in quanto, con il rientro delle unità
lavorative comandate nelle proprie amministrazioni di provenienza,
verrebbe a mancare, con pregiudizio sul regolare funzionamento
delle strutture regionali nelle quali è stato inserito, personale
che si è bene inserito nelle strutture, ha acquisito nel tempo
professionalità e risulta essere utile per il conseguimento degli
obiettivi che l'ente Regione si era preposti.
Per sanare le situazioni esistenti con l'approvazione di questo
disegno di legge si potrà inserire stabilmente il personale
comandato nei posti vacanti del ruolo unico regionale.
La domanda di inquadramento dovrà essere presentata dal
dipendente in posizione di comando alla Presidenza della Giunta o
del Consiglio, inquadramento che è subordinato al possesso della
conoscenza della lingua francese.
In II Commissione consiliare è stato approvato un emendamento
che dà la possibilità di prorogare il comando anche in deroga al
limite temporale fissato dall'articolo 29, comma 2, della legge
45/95 fino alla data di trasferimento del personale dall'ente di
appartenenza.
Con il presente disegno di legge si prevede inoltre che, per
motivate esigenze di comune interesse pubblico, l'Amministrazione
regionale potrà disporre l'utilizzazione di proprio personale
presso amministrazioni pubbliche statali che abbiano sede in Valle.
Il distacco, che potrà essere a tempo pieno o parziale, non potrà
superare i due anni e potrà essere revocato per proprie esigenze di
servizio in qualunque momento.
Con l'approvazione di questo disegno di legge non si andrà a
gravare sul bilancio regionale di ulteriori oneri per l'organico,
in quanto la spesa prevista di 510 milioni annui era già prevista
per il '97 - '98 - '99 quale rimborso agli enti di provenienza del
personale comandato, per i trattamenti economici e per gli oneri
riflessi, contributi eccetera.
Presidente È aperta la discussione generale. Ha chiesto la
parola il Consigliere Marguerettaz.
Marguerettaz (Aut) Per dire che voteremo a favore di questa
legge, però con una raccomandazione.
Già quando nel '95 discutemmo la legge regionale n. 45, avemmo
modo di sollecitare quello che oggi questo Consiglio si appresta a
fare, cioè di non essere più realisti del re, ovvero di non
trasformare un indirizzo di una legge nazionale in un'ulteriore
restrizione rispetto a quella della legge nazionale.
Il termine perentorio dei 24 mesi come limite massimo di comando
presso un'altra amministrazione è fissato dalla legge regionale e
non da quella nazionale. Noi all'epoca sollevammo già questo
problema, oggi puntualmente ci si rende conto che forse qualche
volta anche la minoranza dice delle cose giuste.
La raccomandazione di oggi vuole essere questa: quella in
oggetto è una legge che non avrebbe senso di arrivare oggi in aula
se fosse arrivata prima dell'estate una modifica tout court alla
legge n. 45, laddove si estendeva il beneficio che oggi giustamente
viene effettuato nei confronti di x persone, anche a tutte quelle
persone che saranno comandate in futuro.
Questo non è stato possibile probabilmente per mille motivi,
quello che oggi ci auguriamo è che da qui a poco tempo invece venga
presentata in quest'aula la modifica a quell'articolo della legge
n. 45.
Presidente Ha chiesto la parola il Presidente della Giunta,
Viérin Dino.
Viérin D. (UV) Pour exprimer notre vote favorable sur ce projet
de loi et pour préciser qu'il ne s'agit pas simplement de proroger
un délai ou de discuter s'il faut fixer 2 années, 3 années, 4
années ou 5 années.
Personnellement je continue à être favorable à un délai court
parce que les exigences doivent être des exigences temporaires et
doivent permettre aux personnes concernées de s'insérer
définitivement dans la structure administrative d'accueil. Le
projet de loi accorde ce droit à ceux qui, depuis deux années,
exercent leurs fonctions auprès de l'Administration régionale.
Mais nous ne pouvons pas affirmer que le problème aurait été
résolu en modifiant la loi n° 45 parce que le problème se poserait
de toute façon si ce n'est pas après 2 ans, après 3 ans ou après 4
ans et on serait ainsi confronté aux mêmes problèmes d'ordre
personnel et familier, qui ne concernent pas du tout l'organisation
administrative.
Donc le projet de loi permet à ces personnes d'être insérées
dans l'organigramme de l'Administration régionale et, de ce point
de vue, le fait de modifier la loi n° 45 aurait simplement prorogé
un délai, mais n'aurait pas résolu le problème dans la direction
souhaitée par les conseillers d'opposition, en plus des personnes
concernées. Il suffit de regarder depuis combien d'années il y a
prorogation sur prorogation pour se rendre compte du bien fondé de
cette affirmation.
De toute façon, nous aurons la possibilité d'aborder cette
question et d'autres encore vu que nous sommes en train de préparer
des modifications et à la loi n° 45 et au Règlement pour le
recrutement du personnel de l'Administration régionale.
Ce que je tenais à souligner c'est que, à mon avis, il ne s'agit
pas simplement de délai, car il faut aussi donner à ces personnes
la possibilité de s'insérer dans la nouvelle structure, parce que
dans le cas contraire les mêmes problèmes se présenteront à
l'avenir.
Presidente Si passa all'esame dell'articolato. All'articolo 1
c'è l'emendamento presentato dalla II Commissione, di cui do
lettura:
Emendamento Dopo il comma 5 dell'articolo 1 è aggiunto il
seguente comma 6:
"6. Al personale che presenta domanda di inquadramento nel ruolo
unico regionale può essere prorogato il comando, fino alla data di
trasferimento dall'ente di appartenenza, anche in deroga al limite
temporale di cui all'articolo 29, comma 2, della legge regionale
45/1995."
Presidente Pongo in votazione l'articolo 1 nel testo così
emendato:
Articolo 1 (Personale comandato)
1. Il personale di ruolo dipendente da amministrazioni o enti
pubblici che, alla data di entrata in vigore della presente legge,
presta servizio presso l'Amministrazione regionale in posizione di
comando, può, previo nulla osta delle amministrazioni o enti di
appartenenza, essere inquadrato in posti vacanti della
corrispondente qualifica degli organici dell'Amministrazione
regionale di cui all'articolo 26 della legge regionale 23 ottobre
1995, n. 45 (Riforma dell'organizzazione dell'Amministrazione
regionale della Valle d'Aosta e revisione della disciplina del
personale).
2. La Giunta regionale è autorizzata, ai sensi dell'articolo 8,
comma 2, della legge regionale 45/1995, a trasformare i profili
professionali in cui si articolano le qualifiche funzionali al fine
di consentire gli inquadramenti del personale comandato, nei limiti
numerici e di spesa della dotazione organica vigente.
3. La domanda di inquadramento deve essere presentata alla
Presidenza della Giunta regionale o alla Presidenza del Consiglio
regionale, dal dipendente in posizione di comando, entro trenta
giorni dall'entrata in vigore della presente legge.
4. L'inquadramento nel ruolo unico regionale è subordinato al
possesso della conoscenza della lingua francese acquisito nelle
amministrazioni ed enti di provenienza o accertato
dall'Amministrazione regionale.
5. Le disposizioni del presente articolo si applicano anche al
personale che sia cessato dalla posizione di comando da non oltre
tre mesi dall'entrata in vigore della presente legge.
6. Al personale che presenta domanda di inquadramento nel ruolo
unico regionale può essere prorogato il comando, fino alla data di
trasferimento dall'ente di appartenenza, anche in deroga al limite
temporale di cui all'articolo 29, comma 2, della legge regionale
45/1995.
Presenti, votanti e favorevoli: 24
Presidente Pongo in votazione l'articolo 2:
Presenti, votanti e favorevoli: 24
Presidente Pongo in votazione l'articolo 3:
Presenti, votanti e favorevoli: 24
Presidente Pongo in votazione l'articolo 4:
Presenti, votanti e favorevoli: 24
Presidente Pongo in votazione la legge nel suo complesso:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK