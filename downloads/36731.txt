Consiglio Regionale della Valle d'Aosta - Oggetto del Consiglio n. 670 del 30 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 670 del 30 luglio 2014 - Resoconto
OGGETTO N. 670/XIV - Modifiche alla deliberazione del
Consiglio regionale 21 giugno 2012, n. 2493/XIII (Approvazione del
piano triennale di politiche del lavoro 2012/2014).
Presidente -
La parola all'Assessore Marquis.
Marquis (SA) -
Grazie Presidente.
La modifica che si intende apportare al piano delle politiche
del lavoro 2012-2014 è una conseguenza della modificazione del
regolamento dell'Unione europea relativamente agli aiuti in regime
di
de minimis
, gli aiuti che vengono concessi alle imprese
in un determinato arco temporale che non devono essere notificati
in quanto non idonei ad incidere sugli scambi tra gli Stati membri
e a determinare eventuali alterazioni della concorrenza. Il
massimale è rimasto come prima di 200 mila euro, la modifica si
rende necessaria perché diversamente non si potrebbe più procedere
nell'erogazione dei benefici che sono previsti. La variazione
contiene una modifica di sostanza unicamente dove va a disciplinare
il concetto di "impresa unica", ovvero entra nel merito delle
imprese laddove ci sono delle relazioni, che dipendono dal detenere
l'assetto societario in mano al medesimo azionista e quindi vanno a
fare il cumulo, la controllata e il soggetto controllante, nel
massimale dei 200 mila euro. Altre novità non ce ne sono, questa
materia è stata approvata dalla Giunta ed è stata sottoposta
all'attenzione della commissione consiliare competente, che ha
espresso il parere favorevole, io ringrazio coloro che hanno
esaminato la questione e vi ringrazio per l'attenzione che avete
posto. Grazie.
Presidente -
Qualcuno chiede la parola? La discussione
generale è chiusa. Per dichiarazione di voto, la parola alla
collega Certan.
Certan (ALPE) -
Grazie Presidente.
Velocemente noi ci asterremo come ci siamo astenuti anche in
commissione. In effetti, come ha ricordato l'Assessore Marquis, è
un adeguamento e quindi ci rendiamo conto che è una modifica del
tutto...diciamo quasi insignificante per quanto riguarda il piano
del lavoro di per sé...ed è necessaria perché comunque segue un
altro tipo di modifica europea, quindi su questo... L'unica cosa
che abbiamo anche già evidenziato in commissione sul piano del
lavoro...ci permettiamo di dire che credo che in autunno dovrà
essere nel più breve tempo possibile rivisto questo piano, non solo
perché a scadenza, ma anche perché credo che sia cambiato
totalmente, diciamo, quanto era stato progettato, quindi chiediamo
all'Assessore un impegno...poi chiaramente va oltre questo punto.
Grazie.
Presidente -
Assessore chiede la parola per questa
richiesta di impegno? Metto in votazione l'atto nel suo complesso
più l'allegato. La votazione è chiusa.
Presenti: 34
Votanti: 18
Favorevoli: 18
Astenuti: 16 (Bertschy, Certan, Chatrian, Cognetta, Donzel,
Fabbri, Ferrero, Fontana, Gerandin, Grosjean, Guichardaz, Morelli,
Nogara, Roscio, Rosset, Laurent Viérin)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK