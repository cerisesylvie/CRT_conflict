Consiglio Regionale della Valle d'Aosta - Oggetto del Consiglio n. 2443 del 24 gennaio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2443 del 24 gennaio 2007 - Resoconto
OGGETTO N. 2443/XII - Modifica al Regolamento interno per il
funzionamento del Consiglio regionale.
Articolo 1
(Modificazioni all'articolo 38)
1. Dopo il comma 5 dell'articolo 38 è aggiunto il
seguente:
"5 bis. Il Consiglio è convocato in un'apposita sessione
europea e internazionale per la presentazione da parte del
Presidente della Regione della relazione sulle attività svolte in
attuazione della legge regionale 16 marzo 2006, n. 8 (Disposizioni
in materia di attività e relazioni europee e internazionali della
Regione autonoma Valle d'Aosta) e per la discussione della legge
comunitaria regionale, presentata da parte della Giunta regionale
ai sensi dell'articolo 9, comma 2, della l.r. 8/2006. Le modalità
di svolgimento della sessione europea e internazionale sono
stabilite dal Titolo VI, in quanto applicabili."
Article 1
(Modification de l'article 38)
1. Après le cinquième alinéa de l'article 38 est inséré
l'alinéa rédigé comme suit:
"5 bis. Le Conseil est convoqué en une session européenne et
internationale spéciale pour la présentation par le Président de la
Région du rapport sur les activités réalisées en application de la
loi régionale n° 8 du 16 mars 2006, portant dispositions en matière
d'activités et de relations européennes et internationales de la
Région autonome Vallée d'Aoste, et pour la discussion de la loi
communautaire régionale, présentée par le Gouvernement régional aux
termes du deuxième alinéa de l'article 9 de la loi régionale n°
8/2006. Les modalités de fonctionnement de la session européenne et
internationale sont établies par les dispositions du Titre VI, pour
autant qu'elles soient applicables."
Presidente
- Si sottopone all'approvazione del Consiglio
la proposta di modifica dell'articolo 38 del Regolamento interno
per il funzionamento del Consiglio, che disciplina le sessioni e le
adunanze, approvata dalla Commissione per il Regolamento nella
riunione del 9 gennaio 2007. Tale modifica ha lo scopo di
consentire lo svolgimento di un'apposita sessione europea e
internazionale, nel corso della quale il Presidente della Regione
svolgerà una relazione sull'attività in campo europeo e
internazionale, come previsto dalla legge regionale 16 marzo 2006
n. 8, riguardante le disposizioni in materia di attività e
relazioni europee e internazionali della Regione autonoma Valle
d'Aosta e per la discussione della legge comunitaria presentata
dalla Giunta regionale ai sensi della legge regionale n.
8/2006.
Faccio presente che è stato presentato da parte della "CdL" un
emendamento che vi è stato già distribuito.
Dichiaro aperta la discussione generale. Se nessuno chiede la
parola, dichiaro chiusa la discussione generale.
Pongo in votazione l'emendamento presentato dalla "CdL" che
recita:
Emendamento
Al punto 26 dell'odg: "Proposta di modifica al Regolamento
interno per il funzionamento del Consiglio regionale" aggiungere il
seguente comma:
"5 ter. Per la sessione europea e internazionale i componenti
dell'Ufficio di Presidenza del Parlamento Europeo, nonché gli
Europarlamentari residenti in Valle d'Aosta, possono essere
invitati dal Presidente del Consiglio, su richiesta della
Conferenza dei Capigruppo, a fare comunicazioni al Consiglio -
prima dell'apertura della discussione degli argomenti all'ordine
del giorno - su problemi di interesse della Regione".
Consiglieri presenti: 26
Votanti: 22
Favorevoli: 2
Contrari: 20
Astenuti: 4 (Bortot, Fiou, Fontana Carmela, Venturella)
Il Consiglio non approva.
Presidente
- Pongo in votazione l'articolo 1:
Consiglieri presenti: 26
Votanti e favorevoli: 24
Astenuti: 2 (Lattanzi, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK