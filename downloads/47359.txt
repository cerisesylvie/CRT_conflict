Consiglio Regionale della Valle d'Aosta - Oggetto del Consiglio n. 3634 del 22 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3634 del 22 maggio 2024 - Resoconto
OGGETTO N. 3634/XVI - Interrogazione: "Progetti finanziati
per la riduzione delle perdite nelle reti di distribuzione
dell'acqua potabile".
Bertin (Presidente) -
Punto n. 15. Risponde l'assessore
Sapinet.
Sapinet (UV) -
Il collega interroga il Governo regionale
per conoscere "quali progetti per la riduzione delle perdite nelle
reti di distribuzione d'acqua abbia presentato la Regione Valle
d'Aosta in occasione dell'avviso pubblico del 2022, quali siano
stati finanziati e quali potranno concorrere all'attribuzione del
nuovo finanziamento nella misura del PNRR". In relazione all'avviso
pubblico, pubblicato con n. 29 del 9 marzo 2022, il BIM nel suo
ruolo di ente di gestione dell'ambito... quindi era il BIM e non la
Regione colui che ha presentato poi il progetto denominato
"Interventi finalizzati alla riduzione delle perdite nelle reti di
distribuzione dell'acqua", compresa la digitalizzazione e il
monitoraggio delle reti per l'ATO unico Valle d'Aosta per un
importo pari a 20.868.598 euro. Ricordo che l'intervento posto a
finanziamento, che consisteva nella realizzazione di una
sensoristica di monitoraggio da installare sulle principali tratte
della rete acquedottistica regionale, non è stato ammesso a
finanziamento.
Va precisato peraltro che la partecipazione al bando è stata
nutrita e che numerosi soggetti non sono stati ammessi a
finanziamento a causa della limitatezza dei fondi a disposizione,
della valutazione insufficiente dei contenuti progettuali o per
mancanza di requisiti richiesti per l'accesso al finanziamento. Con
successivo decreto del Ministero dell'economia e delle finanze
dell'8 aprile 2024 n. 154 è stata effettuata una variazione della
tabella A recante: "Assegnazione delle risorse finanziarie previste
per l'attuazione degli interventi del piano nazionale di ripresa e
resilienza e ripartizione di traguardi e obiettivi per scadenze
semestrali di rendicontazione", allegata al decreto del Ministro
dell'economia e delle finanze del 6 agosto 2021, che, per la
realizzazione della misura M2C4 14.2 "Riduzione delle perdite nelle
reti di distribuzione dell'acqua, compresa la digitalizzazione e il
monitoraggio delle reti", modifica l'importo delle risorse
assegnate al Ministero delle infrastrutture e dei trasporti in
complessivi 1.924.000 euro. Alla riduzione delle nuove risorse
disponibili, con decreto direttoriale n. 203 del 6 maggio, il
Ministero delle infrastrutture e dei trasporti ha provveduto ad
assegnare le risorse aggiuntive pari a 959 milioni di euro agli
interventi che erano risultati ammessi, ma non finanziati
nell'ambito del richiamato avviso pubblico del 9 marzo 2022.
L'assegnazione delle risorse è stata pertanto effettuata dal
Ministero a scorrimento automatico sulla graduatoria del precedente
decreto direttoriale, finanziando i primi interventi che erano
esclusi dal finanziamento. In esito a tale operazione, l'intervento
proposto dall'Ega non è stato finanziato, è ancora tra quelli
esclusi, ma ad oggi non vi sono ancora informazioni riguardanti
ulteriori rifinanziamenti a favore degli interventi del bando in
questione, ovviamente si sta monitorando per eventuali nuove
risorse aggiuntive.
Presidente -
Per la replica, la parola al consigliere
Planaz.
Planaz (RV) -
Grazie Assessore. Noi abbiamo presentato
quest'iniziativa perché l'acqua è una delle fonti naturali più
importanti della nostra Regione e per questo motivo monitoriamo per
vedere l'andamento dei progetti che vengono portati avanti, anche
se, come abbiamo appreso dalla sua risposta, non è così semplice
considerate le difficoltà anche di accedere a questi fondi per
carenza di fondi a livello nazionale sia sul bando PNRR che sulle
altre misure che lei ha indicato. Logicamente, come ha detto lei,
monitorare qualsiasi bando disponibile per eventuali progetti su
questa tematica è fondamentale e lo faremo anche noi come gruppo di
Rassemblement, perché penso che, anche se forse in questo periodo
l'acqua, a seguito delle piogge che ci sono state ultimamente, è un
argomento un po' meno sentito, è sicuramente importante anche la
regolarizzazione dei flussi d'acqua a seguito di tutti i
cambiamenti climatici che sono in atto. Penso che sia più che
logico attivare qualsiasi misura possibile e attivarsi per
procedere su eventuali bandi che possono essere pubblicati anche
per la nostra Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK