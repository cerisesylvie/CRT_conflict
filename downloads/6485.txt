Consiglio Regionale della Valle d'Aosta - Oggetto del Consiglio n. 968 del 29 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 968 del 29 novembre 1984 - Resoconto
OGGETTO N. 968/VIII - "ACQUISIZIONE IN PROPRIETA' REGIONALE E
STUDIO PER L'UTILIZZAZIONE DEL FORTE DI BARD". Approvazione di
mozione.
PRESIDENTE:
Do lettura della mozione presentata dai
Consiglieri Riccarand e Tonino:
MOZIONE
RICORDATO
che l'Assessore regionale al Turismo,
Urbanistica e Beni Culturali nell'adunanza consiliare dello scorso
19 settembre, rispondendo ad una interpellanza dei gruppi
consiliari di Nuova Sinistra e del P.C.I., aveva annunciato
concrete e tempestive iniziative della Giunta regionale per il
passaggio delle proprietà del Forte di Bard dal Demanio dello Stato
all'Amministrazione regionale;
SOTTOLINEATA
l'urgenza di un intervento di risanamento
del Forte per impedire il definitivo degrado di un monumento
storico di inestimabile valore;
SOTTOLINEATA ALTRESI'
la necessità di raccogliere fin
d'ora idee, proposte e progetti per l'utilizzazione di una
struttura che, con i suoi circa 500 locali, è in grado di ospitare
mostre permanenti, esposizioni, sale-congressi,
laboratori artigiani ecc., diventando un centro di richiamo
europeo ed offrendo oltretutto sbocchi occupazionali non
trascurabili per l'intera Bassa Valle;
il Consiglio regionale
IMPEGNA
l'Assessore regionale al Turismo, Urbanistica e Beni
Culturali a:
1)
riferire entro 30 giorni alla II° Commissione
permanente sulla situazione ed evoluzione delle trattative per il
passaggio del Forte di Bard dal Demanio dello Stato alla Regione
Valle d'Aosta;
2)
illustrare, entro 30 giorni, alla ° Commissione
consiliare permanente i criteri con cui bandire un concorso
internazionale di idee per l'utilizzazione del Forte.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Si je peux précéder les observations,
il s'agirait de prévoir le temps, le délai de 90 jours au lieu de
30 jours.
PRESIDENTE:
Se nessuno chiede la parola metto in
approvazione la mozione in oggetto con la modificazione, al punto
2° del deliberato, -_del termine di 30 giorni in 90 giorni:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK