Consiglio Regionale della Valle d'Aosta - Oggetto del Consiglio n. 1453 del 12 luglio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1453 del 12 luglio 2000 - Resoconto
OGGETTO N. 1453/XI Integrazione del piano di dismissioni per
l'anno 2000 di beni immobili di proprietà regionale inservibili per
uso pubblico, ai sensi dell'articolo 13 della legge regionale
12/1997, approvato con deliberazione consiliare n. 1115/XI del 26
gennaio 2000.
Deliberazione Il Consiglio
Richiamata la deliberazione consiliare n. 1115/XI in data 26
gennaio 2000 di approvazione del Piano di dismissioni per
l’anno 2000 di beni immobili di proprietà regionale
inservibili per uso pubblico, ai sensi dell’articolo
13, legge regionale 10 aprile 1997, n. 12;
Ravvisata la necessità di integrare l’Allegato A
"Elenco di beni immobili da vendere ai sensi
dell’articolo 13, della Legge regionale 10 aprile
1997, n. 12" del Piano di dismissioni per l’anno
2000, in considerazione dell’entrata in vigore della
Legge regionale 22 marzo 2000, n. 8, di aggiornamento della L.R.
12/1997 e delle nuove richieste nel frattempo pervenute e segnalate
da alcuni Servizi regionali, nonché delle istanze pregresse
erroneamente omesse in precedenza;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Richiamato l’articolo 8 del decreto legislativo
22 aprile 1994, n. 320, come modificato
dall’articolo 1 del decreto legislativo 16 febbraio
1998, n. 44, in ordine alla sottoposizione dell’atto
a controllo;
Visto il parere favorevole rilasciato dal Capo Servizio del
Patrimonio della Direzione delle Finanze
dell’Assessorato Bilancio, Finanze e Programmazione,
ai sensi del combinato disposto degli articoli 13, comma 1, lettera
e) e 59, comma 2 della legge regionale 23 ottobre 1995, n. 45,
sulla legittimità della presente deliberazione;
Visto il parere della II Commissione consiliare permanente;
Delibera
di integrare l’Allegato A della deliberazione
consiliare n. 1115/XI del 26 gennaio 2000 con
l’inserimento dei seguenti lotti, fermo restando i
criteri e le modalità previsti nella medesima:
- Lotto n. 39 - Terreni in Comune di Brissogne foglio 1, mappali
58-61-64 e Comune di Pollein foglio 7, mappali 144-145-146 per una
superficie totale di mq 62153;
- Lotto n. 40 - Terreni in Comune di Brissogne foglio 1 mappali
25-55/parte ed in Comune di Pollein foglio 7, mappale 135/parte per
una superficie totale di circa mq 5000;
- Lotto n. 41 - Capannone in Comune di Châtillon distinto al
foglio 38, particella 390, subalterno 2;
- Lotto n. 42 - Terreni in Comune di Cogne distinti al foglio
44, particelle 296-384-385 di mq 1278;
- Lotto n. 43 - Porzione di fabbricato in Comune di Morgex
insistente su terreno censito al foglio 7, particella 621 di mq
16.
PrésidentLa délibération en question a fait l'objet de
l'examen de la II
ème
Commission, qui s'est exprimée à
l'unanimité.
La parole à l'Assesseur au budget, aux finances et à la
programmation, Agnesod.
Agnesod (UV)
L'integrazione al piano di dismissioni per
l'anno 2000, adottato dalla Giunta regionale con deliberazione n.
1985 del 19 giugno, ha lo scopo di permettere la conclusione delle
trattative avviate e al contempo di inserire alcune proprietà, le
cui istanze di acquisizione sono pervenute successivamente
all'approvazione del programma vendite precedentemente approvato
dal Consiglio.
Queste trattative avviate erano state interrotte con
l'introduzione della legge n. 12, ma le innovazioni contenute nella
legge n. 8/2000 consentono di procedere alla trattativa ed
eventualmente alla conclusione della stessa, con la vendita di
alcuni immobili per i quali era stato in precedenza interrotto
l'iter.
Si tratta di terreni nei Comuni di Brissogne e di Pollein
richiesti dalla società Autoporto per la realizzazione
dell'edificio Torre di comunicazione, terreni nei Comuni di
Brissogne e di Pollein richiesti dalla RAV, di un capannone in
Comune di Châtillon richiesto dalla società che occupa attualmente
i locali, terreni in Comune di Cogne per i quali è pervenuta
istanza di acquisizione da parte di privati, porzione di immobile
in Comune di Morgex richiesto dall'ENEL per ampliare la cabina
elettrica.
Tutte queste trattative dovranno essere concluse con le perizie
e ci sarà tutto l'iter che dovrà seguirne; si tratta solo di un
inserimento nel piano di dismissioni degli immobili.
Président
Je soumets au vote la délibération:
Conseillers présents: 27
Votants: 25
Pour: 25
Abstentions: 2 (Frassy, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK