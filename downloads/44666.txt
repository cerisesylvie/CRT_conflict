Consiglio Regionale della Valle d'Aosta - Oggetto del Consiglio n. 1620 del 9 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Alcolismo e tossicodipendenze
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1620 del 9 giugno 2022 - Resoconto
OGGETTO N. 1620/XVI - Interpellanza: "Ampliamento del numero
dei progetti di prevenzione dell'abuso di alcol fra i giovani
organizzati sull'intero territorio regionale".
Bertin (Presidente) -
Punto n. 42. Per l'illustrazione,
ha chiesto la parola il consigliere Ganis.
Ganis (LEGA VDA) -
I SERD sono i centri che si prendono
cura delle persone affette da dipendenza. Questi luoghi si pongono
come obiettivo quello di garantire alcuni aspetti essenziali per
l'individuo, come la prevenzione, la diagnosi, la cura della
tossicodipendenza, dell'alcolismo ma non solo, anche del gioco
d'azzardo e non per ultimo dei videogiochi.
I SERD sono presenti in tutte le ASL, ospitano medici,
sociologi, psicologi e offrono un servizio utile alla comunità.
Inoltre organizzano progetti di educazione, promozione della
salute, progetti di informazioni finalizzati a promuovere il
benessere.
Evidenziati questi aspetti importanti del SERD, oggi in
Consiglio regionale, come gruppo, vorremmo riprendere in parte una
nostra iniziativa avente come oggetto iniziative incisive atte ad
arginare in maniera efficace l'assunzione smodata di alcol tra i
giovani, nella quale avevamo messo in evidenza un problema che
attanaglia i giovani d'oggi: quello che riguarda l'abuso di
alcol.
Come avevamo evidenziato nell'interpellanza, la gravità del
problema consiste nel modo in cui i giovani d'oggi consumano grandi
quantità di alcol bevendo già in età preadolescenziale e spesso in
maniera smisurata, finalizzata a un rapido raggiungimento
dell'ubriachezza: il cosiddetto "
binge drinking
".
Evidenziando questo problema allora avevamo chiesto in Consiglio
regionale quali fossero le strategie messe in campo per ridurre
questa problematica. L'Assessore ci aveva elencato, in risposta
alla nostra domanda, che il SERD, per contrastare e prevenire gli
abusi di alcol tra i giovani, attua una serie di iniziative, e ne
cito alcune: la campagna "Non siete soli" avviata a fine ottobre
2019, "Adolescenza e consumo di alcol", "Le ali di Icaro",
"Dipendere", "I giovani tra le vecchie e le nuove droghe", una
serie di progetti che vengono avviati nelle scuole, purtroppo non
in tutte.
A detta dell'Assessore, cosa che comunque confermo, esiste
un'applicazione chiamata "Youngle" scaricabile da
tablet
, da
PC o da telefonino che supporta gli
under
20 a districarsi
in questo mondo così complicato, che poi è la vita; in questa
realtà virtuale ci si confronta, ci si scambiano idee, emozioni ed
esperienze di vita, tutto supportati da un gruppo di psicologi,
medici ed esperti della comunicazione. L'idea è alquanto innovativa
e ha sicuramente l'obiettivo di dare un supporto costruttivo ai
giovani, peccato però che la pagina su
Facebook
sia ferma al
15 gennaio 2021 con un solo
like
.
Ora, chi è conoscitore dei
social
può immaginare quale
visibilità... o, meglio, ancora l'utilità che possa avere questo
supporto. Ricordo che questo progetto è finanziato dal Ministero
della salute e con la partecipazione di undici Regioni, senza la
compresenza della nostra Regione.
C'è di più, Assessore: io ho provato a registrarmi a questa
Community
, mi permetta Comunità preferisco, e mi creda che
Aosta non c'è; speriamo che presto venga inserita a questo punto
anche la nostra Regione all'interno di questo progetto.
Ora non tutto è perduto, esiste anche il "Percorso ebbrezza", il
quale, mediante l'uso di occhiali speciali, fa percepire alla
persona gli effetti dell'alcol, un progetto sperimentale questo
che, a mio avviso, mi ubriaca solo al pensiero.
Personalmente ho partecipato a una serie di conferenze
organizzate dal SERD sull'abuso di alcol tra i giovani e l'ho
trovata educativa e istruttiva ma, dal nostro punto di vista, certi
progetti andrebbero potenziati in maniera più capillare su tutto il
territorio regionale.
In base a queste considerazioni, io e la consigliera Foudraz
interpelliamo l'Assessore per conoscere se i progetti organizzati
dal SERD all'interno delle scuole in via preventiva sono
organizzati grazie anche all'approvazione da parte dei soli
dirigenti scolastici, oppure, in caso affermativo, perché i
summenzionati corsi di prevenzione non vengono organizzati in
maniera più capillare su tutto il territorio regionale in ambito
scolastico, in modo da coinvolgere un maggior numero di alunni.
Presidente -
Per la risposta, ha chiesto la parola
l'assessore Barmasse.
Barmasse (UV) -
Come ha ricordato il consigliere Ganis,
la prima domanda è: "se i progetti... sono organizzati grazie
all'approvazione da parte dei soli dirigenti scolastici", il SERD,
afferente al Dipartimento di salute mentale, per ogni anno
scolastico presenta alle scuole un progetto di interventi di
prevenzione ad ampio spettro, alcol, droghe,
gap
, dipendenza
da
Internet
, eccetera, indirizzata agli Assessorati della
Sanità e dell'Istruzione, nonché alla Sovrintendenza agli studi. In
ragione dell'autonomia delle istituzioni scolastiche è a
discrezione dei dirigenti e dei referenti alla salute e
all'educazione civica scegliere se aderire o meno alla proposta e
all'interno di essa a quali azioni. L'offerta suddetta viene
indirizzata indistintamente a tutte le scuole, il numero di
istituzioni scolastiche coinvolte dipende, in primo luogo, dalle
adesioni e in secondo luogo dalla disponibilità di risorse umane
dedicate alla prevenzione. Vale la pena di sottolineare che le
azioni del progetto vengono svolte in orario istituzionale da una
équipe
composta da medici, psicologi ed educatori in forza
al SERD e non prevedono l'utilizzo di risorse aggiuntive, pertanto
ciò inevitabilmente condiziona la disponibilità del servizio che è
anche chiamato a garantire i livelli essenziali di assistenza.
A partire dal 2018 il SERD, utilizzando i fondi ministeriali
vincolati al contrasto e al gioco d'azzardo patologico, ha ampliato
l'offerta della proposta affidando a consulenti esterni diverse
iniziative, spettacoli in
streaming
, conferenze, laboratori
esperienziali, eccetera; pur tuttavia anche in questo caso solo un
ristretto numero di scuole ha partecipato alle iniziative
aggiuntive.
Per svolgere interventi di prevenzione capillari sul territorio
che contemplino anche una rilevazione della loro efficacia, sarebbe
necessario dedicare per un lungo periodo di tempo, più anni
scolastici, più risorse professionali e finanziarie dedicate,
occorre anche erogare i LEA.
Infine, si precisa che nell'ambito del progetto del Centro
europeo di bioetica e qualità della vita "Bien manger, bien boire,
bien être" il SERD ha dato informale disponibilità a partecipare
alla formazione dei PEAR.
Ricordo che in questo momento il SERD ha disponibile solamente
uno psichiatra e abbiamo difficoltà a reperirne altri, quindi la
carenza di personale continua a esserci, soprattutto dal punto di
vista dei medici, psichiatri e mi piace ricordare, come ha anche
detto Andrea Cane, se non sbaglio, che è il Vicepresidente della
Commissione salute della Regione Piemonte, non bastano le petizioni
per creare e dare soddisfazione, ci vogliono dei fogli di carta
dove c'è scritto: "laurea in medicina e chirurgia" che attualmente
non ci sono. La carenza di personale, in particolare di psichiatri,
è evidente anche nel SERD ma direi che, nonostante le carenze, ci
sia una buona attività da questo punto di vista.
Presidente -
Ha chiesto la parola il consigliere
Ganis.
Ganis (LEGA VDA) -
Grazie Assessore per la risposta. La
carenza di personale sta diventando un po' una scusante, diciamo
che c'è ovunque e in particolar modo in ambiente sanitario.
Nella relazione ho omesso la partecipazione dei Comuni di
Châtillon e di Avise nei progetti di collaborazione con il SERD e
me ne scuso.  Visto che la situazione appare difficile,
bisognerebbe utilizzare al meglio tutte le strategie affinché si
possa arginare questo fenomeno. Mi permetta di evidenziare che ad
oggi ci sono veramente delle carenze in questi progetti, ci sono
ragazzi o, meglio, studenti - le faccio l'esempio di mio figlio che
ha 16 anni - che non ha mai partecipato a nessun progetto di
prevenzione e di sensibilizzazione.
Personalmente credo che in tutto questo sia
in primis
la
famiglia a educare i giovani, ma è anche grazie alla scuola che si
può dare una speranza e un futuro ai nostri giovani: ecco perché
ritorno a ribadire che i progetti educativi, formativi e di
prevenzione sono alquanto importanti. Dovrebbero essere una parte
integrante del sistema scolastico e non rilegati come
un'appendice.
Forse perché, come ho detto prima, ho un figlio in fase
adolescenziale e come genitore le mie preoccupazioni e quelle di
molti altri sono condivisibili e comprensibili... prevenire è
meglio che curare dicono e ricordiamoci che in questi casi stiamo
parlando dei nostri ragazzi e del loro futuro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK