Consiglio Regionale della Valle d'Aosta - Oggetto del Consiglio n. 252 del 12 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 252 del 12 maggio 1982 - Resoconto
OGGETTO N. 252/VII - RINVIO ESAME PROPOSTA DI LEGGE STATALE
N. 18 CONCERNENTE: "NORME IN MATERIA DI PRODUZIONE E DI
DISTRIBUZIONE DI ENERGIA IDROELETTRICA NELLA REGIONE VALLE
D'AOSTA."
PRESIDENTE
: Questo oggetto è iscritto all'ordine del
giorno perché, come vi ricordate, quando è stato portato
nell'adunanza di fine anno, della metà dicembre, il Consiglio,
anche su richiesta dei proponenti, si era riservato di esaminare
l'argomento dopo la discussione del bilancio, cioè nel mese
successivo al dibattito sul bilancio. Ecco perché è stato isoritto
in questa tornata ed è all'esame del Consiglio.
La parola al Consigliere Fosson; ne ha facoltà.
FOSSON - (DC):
A me pare che questa proposta non sia
stata ancora esaminata dalla Commissione Affari Generali e, proprio
perché questo disegno di legge vuole provocare una certa
discussione - fra l'altro una discussione sul tema energetico con
speciale riferimento alla Valle d'Aosta è già in corso - a me pare
che un approfondimento in Commissione Affari Generali, oltre che
nelle altre Commissioni competenti, prima di esaminarlo in
Consiglio, sia importante.
Prego la presidenza del Consiglio di rimandarla in Commissione
con l'impegno di un esame celere.
PRESIDENTE
: Colleghi Consiglieri, ci sono obiezioni?
La proposta del collega Fosson ritengo sia corretta. Inviterei
il Presidente della I Commissione di esaminare la legge statale n.
18 e, nel formulare la motivazione del rinvio, preciserei che
l'argomento sarà iscritto all'ordine del giorno solamente quando
ritornerà agli uffici della presidenza con il parere da parte della
I Commissione. I proponenti sono d'accordo. Il Consiglio è
d'accordo?
La parola al Consigliere Faval; ne ha facoltà.
FAVAL - (UV):
Soltanto per chiederne, formalmente, che i
progetti di legge, e dico progetti di legge perché analogo a questo
ce n'è uno presentato dai Democratici popolari, se non vado errato,
vengano esaminati congiuntamente dalla Commissione Affari Generali
e dalla Commissione speciale per i problemi dell'energia che, mi
pare, in questo settore dovrebbe potersi esprimere.
PRESIDENTE
: Potrebbe essere fatta una riunione congiunta,
oppure anche riunioni separate. Martin e Faval potrebbero anche
mettersi d'accordo, appunto, per una riunione congiunta o un esame
separato e, poi, per una conclusione in seduta congiunta.
Il Consiglio è unanime nel rinviare la proposta di legge statale
n. 18 all'esame della I Commissione e della Commissione speciale
per l'energia. La proposta sarà nuovamente iscritta solo quando le
Commissioni daranno i pareri prescritti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK