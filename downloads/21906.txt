Consiglio Regionale della Valle d'Aosta - Oggetto del Consiglio n. 1617 del 24 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1617 del 24 novembre 2005 - Resoconto
OGGETTO N. 1617/XII - Proposta di legge: "Modificazioni alla
legge regionale 25 giugno 2003, n. 19 (Disciplina dell'iniziativa
legislativa popolare, del referendum propositivo, abrogativo e
consultivo, ai sensi dell'articolo 15, secondo comma, dello Statuto
speciale)".
Président - Comme nous avions convenu, nous discutons maintenant
le projet de loi concernant les questions des référendums. Est-ce
que le Conseil partage de faire une discussion conjointe des point
n° 29 (projet de loi n° 87), 30 (projet de loi n° 88) et 31 (projet
de loi n° 89) de l'ordre du jour? Oui.
La parole au rapporteur, le Conseiller Cesal.
Cesal (UV) - Comme tout le monde le sait et a été déjà
communiqué par la presse, sur l'initiative pour l'institution du
référendum constructif on a rejoint, entre les différentes forces
politiques, la majorité des forces politiques présentes au sein de
notre Assemblée, un accord, donc mon rapport en ce moment est
rédigé sur mandat et en collaboration avec les autres
co-rapporteurs, c'est-à-dire MM. Riccarand et Curtaz.
Qu'est ce que c'est le référendum? Le référendum est un droit
populaire. On appelle droits populaires (cette expression n'existe
qu'en Suisse) ceux qui, parmi les droits politiques, permettent aux
citoyens de participer aux prises de décision par le biais de
votations. Ils offrent au peuple la possibilité soit de présenter
des propositions de révisions constitutionnelles ou législatives,
soit de se prononcer par le moyen de cet instrument sur des
décisions de l'assemblée législative. Les droits populaires
constituent le noyau de la Démocratie directe et la Suisse, à ce
propos, représente un exemple concret. Ils élargissent, en outre,
la démocratie indirecte qui se limite au choix de représentants,
mais sans la supprimer, puisque dans tous les organismes
institutionnels contemporains où ils sont en vigueur, il existe
aussi un Parlement qui exerce l'autorité législative, même s'il n'y
a pas toujours la possibilité d'exprimer le dernier mot sur les
différents objets de discussion.
Le référendum est une procédure de vote permettant donc de
consulter les électeurs sur une question ou un texte qui ne sera
adopté qu'en cas de réponse positive. Il permet au peuple
d'intervenir directement dans la conduite de la politique nationale
ou locale. La valeur d'un régime qui admet des droits populaires
dépend de la manière dont la démocratie indirecte s'y articule avec
la démocratie directe: en d'autres termes, du type de relations qui
s'établit entre le Gouvernement, le Parlement et les citoyens
actifs. Le point essentiel est de savoir qui a le droit de demander
une consultation populaire: un certain nombres de citoyens, la
majorité du Parlement ou le Gouvernement.
Presque aussi importantes sont les modalités selon lesquelles la
décision du peuple prend force de loi. En Suisse on s'appuie
toujours sur la majorité des votants. En revanche, d'autres
institutions connaissent diverses sortes de majorité qualifiées.
Une décision, pour être considérée démocratique, devrait obtenir la
majorité des consensus, même s'il faut considérer que les
adversaires d'un projet qui prônent l'abstention jouissent toujours
de conditions bien plus favorables. Les droits populaires ne sont
nullement un produit purement suisse, mais ils ont marqué la
culture politique helvétique, jusqu'au dans son régime
gouvernemental. Dans ce système le citoyen n'est pas confiné dans
un rôle d'objet ou de consommateur de la politique, il en est aussi
le producteur. Chacun est un acteur et prétend que les élus le
traitent en conséquence. Chaque année il y a plusieurs votations,
les débats sont nécessairement beaucoup plus fréquents que dans une
démocratie indirecte qui organise des élections tous les 5 ans. Il
faut aussi remarquer que le citoyens sont souvent mieux informés
des affaires politiques, car l'accent est mis, non pas sur les
personnes, les partis et leurs programmes généraux, mais sur des
questions bien précises. L'illustration du thème référendum, d'un
point de vue bien général, nous permet de mieux comprendre la
situation valdôtaine et la proposition que nous nous apprêtons à
débattre aujourd'hui au sein de notre Assemblée législative.
L'istituto del referendum nasce in Italia come strumento di
democrazia diretta sulla base della previsione Costituzionale del
1948 "a latere" di un sistema di Governo parlamentare. La sua
"ratio" si può sintetizzare nell'opportunità di concedere una
decisione diretta del popolo, su materie di particolare interesse
collettivo per la quale vi è o almeno si suppone vi sia una
distonia tra il comune sentire e la rappresentanza
parlamentare.
La potestà legislativa regionale deriva dall'articolo 15,
secondo comma, dello Statuto Speciale così come modificato dalla
riforma Costituzionale del 2001. La legge regionale 25 giugno 2003
n. 19 ne ha disciplinato sia l'iniziativa legislativa popolare, sia
il referendum propositivo, sia quello abrogativo e quello
consultivo.
Uno dei limiti che si addebitano alla norma in questione,
riguarda il referendum propositivo e precisamente il comma 2
dell'articolo 14 che recita:
"Entro 60 giorni dalla
pubblicazione sul B.U. della Regione del risultato del referendum
propositivo, se l'esito è favorevole, il Presidente del Consiglio
della Valle è tenuto ad assegnare la proposta di legge di
iniziativa popolare alle competenti Commissioni consiliari per
l'avvio di un nuovo iter legislativo, ai sensi del regolamento
interno del Consiglio.".
Appare del tutto evidente che sulla
base di questa indicazione la volontà popolare appare come di tipo
meramente consultivo in quanto, il Consiglio Valle, nel pieno
esercizio delle sue prerogative potrebbe giungere a conclusioni
completamente diverse rispetto alla volontà espressa dai
sostenitori dell'iniziativa.
Credo di poter tranquillamente affermare che le iniziative, che
si sono fuse nella presente proposta di legge partano proprio dalla
volontà di voler eliminare questa anomalia. L'obbiettivo principale
riguarda in effetti l'abolizione di questo ulteriore passaggio con
l'introduzione dell'immediata promulgabilità della norma, esaurita
naturalmente la procedura rafforzativa richiesta dall'articolo 3
della legge n. 4 del 2002. È una decisione, questa, condivisa da
tutti i promotori delle iniziative che si sono fuse nell'articolato
in discussione oggi. Il risultato conseguito ha il merito di
rendere effettivo un diritto dei cittadini valdostani, accrescendo
il peso della partecipazione popolare nel processo di costruzione
dell'impianto normativo regionale.
Il referendum viene considerato come uno dei rimedi più efficaci
ai mali della politica, come la soluzione più idonea a contrastare
gli aspetti negativi di un sistema troppo autoreferenziale,
iper-tecnicistico, eccessivamente burocratizzato e lontano dagli
effettivi bisogni delle comunità rappresentate. Tuttavia, uno
strumento di democrazia diretta di tale portata non può non
suscitare qualche preoccupazione. Il mantenimento di alcune
limitazioni, al fine di evitare che possa venire utilizzato in
maniera impropria od addirittura distorta, può essere pertanto
considerato accettabile. Tali preoccupazioni erano peraltro già
state considerate dal costituente del '48 che voleva evitare, dopo
il fascismo tentazioni di tipo plebiscitario o derive populiste e
demagogiche. Lo strumento deve poter essere utilizzato con
parsimonia, in condizioni di massima cautela, affinché non degeneri
in un mezzo scorretto di lotta politica. Esso deve saper dialogare
con un sistema che vede nel Consiglio Valle l'elemento la cui
centralità nel nostro sistema politico istituzionale è fondamentale
diventando non un'alternativa, ma affiancarsi ad esso in una logica
di supporto e di collaborazione.
I requisiti principali richiesti per ottemperare a tali
considerazioni sono:
- l'aumento delle firme richieste. Occorrono infatti - sulla
base della proposta che ha raggiunto l'accordo delle forze
politiche - oltre 5.000 firme per attivarlo (il 5% dell'elettorato
attivo al 31 dicembre dell'anno precedente all'avvio
dell'iniziativa);
- l'introduzione di una maggioranza necessaria per la sua
validità. L'istituzione di un quorum del 45% ha una sua spiegazione
logica. Il 20% dell'elettorato, se guardiamo ai dati delle recenti
elezioni, non partecipa al voto, una parte, circa la metà, non vota
per precisa scelta, esprimendo comunque una netta manifestazione di
volontà, anche se palesata in maniera anormale, l'altra metà dei
non votanti (pari al 10% del totale) non partecipa al voto perché
non può votare (malattia, vecchiaia, handicap, assenze...). La
potenziale massa di elettori che vorrebbe esprimere la propria
indicazione di voto può quindi essere ragionevolmente ridotta al
90% del corpo elettorale. Da qui l'indicazione del 45% come soglia
da raggiungere per garantire la validità del referendum;
- l'esclusione di alcune materie delle aree soggette ad
iniziativa referendaria. Anche per il referendum propositivo si
prevedono le esclusioni già previste dalla legge regionale n. 19
del 2003 per il referendum abrogativo e segnatamente quelle
previste al 2° comma dell'articolo, 17.
Il testo che presentiamo oggi alla vostra approvazione,
risultante dall'unificazione delle 3 proposte di legge indicate nel
frontespizio - frontespizio che è errato e che vi verrà sostituito
- tiene conto degli approfondimenti effettuati in sede di
discussione preliminare, delle filosofie che animano le varie
formazioni politiche e delle suggestioni che in questi mesi ci sono
pervenute da parte di vari settori della cosiddetta "società
civile". Non abbiamo la presunzione di considerarlo un elaborato
perfetto, ma crediamo che possa rappresentare un buon punto di
equilibrio, in grado di ottenere l'approvazione di questo
Consiglio.
Articolo 1
(Sostituzione dell'articolo 12)
1. L'articolo 12 della legge regionale 25 giugno 2003, n. 19
(Disciplina dell'iniziativa legislativa popolare, del referendum
propositivo, abrogativo e consultivo, ai sensi dell'articolo 15,
secondo comma, dello Statuto speciale), è sostituito dal
seguente:
"Articolo 12
(Referendum propositivo)
1. Almeno il 5 per cento degli elettori dei Comuni della
Regione può, con le modalità di cui alla sezione I del presente
capo ed i limiti previsti dall'articolo 17, comma 2, presentare al
Consiglio della Valle una proposta di legge di iniziativa popolare,
a condizione che sui fogli destinati alla raccolta delle firme sia
precisato che tale proposta di legge potrà essere sottoposta a
referendum propositivo ove ricorrano le condizioni di cui
all'articolo 13.
2. Il 5 per cento degli elettori è calcolato al 31 dicembre
dell'anno antecedente la data di presentazione della proposta di
legge a norma dell'articolo 5, sulla base delle risultanze
dell'ultima revisione semestrale delle liste elettorali effettuata
ai sensi del testo unico approvato con decreto del Presidente della
Repubblica 20 marzo 1967, n. 223 (Approvazione del testo unico
delle leggi per la disciplina dell'elettorato attivo e per la
tenuta e la revisione delle liste elettorali) e successive
modificazioni.".
Articolo 2
(Sostituzione dell'articolo 14)
1. L'articolo 14 della l.r. 19/2003 è sostituito dal
seguente:
"Articolo 14
(Risultato del referendum e adempimenti conseguenti)
1. La proposta di legge di iniziativa popolare sottoposta a
referendum propositivo è approvata se alla votazione ha partecipato
il 45 per cento degli elettori e se la risposta affermativa
raggiunge la maggioranza dei voti validamente espressi.
2. Qualora il risultato del referendum propositivo sia
favorevole, la proposta di legge è approvata ed il Presidente della
Regione, entro dieci giorni dal ricevimento del verbale
dell'Ufficio elettorale regionale di cui all'articolo 36, comma 4,
provvede alla promulgazione della legge e alla sua pubblicazione
sul Bollettino ufficiale della Regione.
3. Qualora il risultato del referendum propositivo sia
sfavorevole, la proposta di legge è respinta ed il Presidente della
Regione, entro dieci giorni dal ricevimento del verbale
dell'Ufficio elettorale regionale di cui all'articolo 36, comma 4,
dispone la pubblicazione del risultato stesso sul Bollettino
ufficiale della Regione.
4. Qualora il risultato del referendum propositivo sia
sfavorevole, la proposta di legge di iniziativa popolare sottoposta
a referendum propositivo non può essere ripresentata prima che
siano trascorsi cinque anni dalla data di pubblicazione del
risultato del referendum sul Bollettino ufficiale della
Regione.
5. La proposta di legge di iniziativa popolare per la quale è
stato richiesto il referendum propositivo non decade alla fine
della legislatura. In tal caso, i termini di cui all'articolo 13,
comma 3, decorrono nuovamente dalla data della prima riunione del
Consiglio rinnovato.".
Articolo 3
(Sostituzione dell'articolo 36)
1. L'articolo 36 della l.r. 19/2003 è sostituito dal
seguente:
"Articolo 36
(Validità del referendum e adempimenti dell'ufficio regionale
per il referendum)
1. L'ufficio regionale per il referendum, dopo aver ricevuto
i verbali di tutti gli uffici di sezione per il referendum e i
relativi allegati, procede, in pubblica adunanza, all'accertamento
della partecipazione alla votazione degli elettori e, se questa
costituisce almeno il 45 per cento degli elettori stessi, alla
somma dei voti validi favorevoli e dei voti validi contrari
all'abrogazione della legge o di parte di essa ed alla conseguente
proclamazione dei risultati del referendum.
2. L'ufficio regionale per il referendum dichiara non valido
il referendum se non vi ha partecipato almeno il 45 per cento degli
elettori.
3. La proposta sottoposta a referendum abrogativo è approvata
se alla votazione ha partecipato almeno il 45 per cento degli
elettori e se la risposta affermativa raggiunge la maggioranza dei
voti validamente espressi.
4. Di tutte le operazioni dell'ufficio regionale per il
referendum è redatto verbale in due esemplari, dei quali uno è
depositato presso il Tribunale e l'altro è trasmesso al Presidente
della Regione.".
Président - Je déclare ouverte la discussion générale sur les 3
propositions de loi.
La parole au Conseiller Riccarand, le rapporteur du projet de
loi n° 88.
Riccarand (Arc-VA) - Il nostro gruppo ritiene che il
provvedimento che discutiamo oggi, questo testo unificato che
andremo a votare e che è il frutto del confronto fra tre proposte
di legge, sia un provvedimento di estrema importanza per la vita
democratica in Valle d'Aosta. Si tratta di dare piena applicazione
ad un principio che è nuovo per il panorama politico italiano, il
principio del referendum propositivo, strumento recentemente
introdotto nello Statuto speciale, perché non esisteva prima della
modifica del 2001. È stato soltanto con la legge costituzionale del
2001 che è stato introdotto, accanto al referendum abrogativo,
anche il referendum propositivo, questo per noi e per le altre
Regioni a Statuto speciale.
Si tratta quindi di uno strumento nuovo, che va utilizzato nel
migliore dei modi ed è uno strumento che pensiamo possa essere
molto proficuo, anche perché è alla base della vita democratica di
Paesi a noi vicini che guardiamo come esempio di democrazia e di
civiltà. La Svizzera, da circa 2 secoli, ha come sua base
fondamentale proprio l'iniziativa legislativa popolare; ancor più
del referendum abrogativo è quello lo strumento fondamentale per
costruire le leggi nella vicina Confederazione. Per quanto riguarda
l'Italia, invece, è uno strumento relativamente nuovo, quindi si
stanno solo adesso facendo i primi passi.
Noi riteniamo che il referendum propositivo non sia una
ripetizione del referendum abrogativo, ma sia uno strumento molto
più raffinato, efficace e penetrante, perché è uno strumento che
amplia notevolmente l'iniziativa popolare. Come tutti si rendono
conto, infatti, chiedere di abrogare una legge ha un valore forte,
ma si può applicare in casi estremi e molto limitati, perché molte
volte la volontà non è tanto quella di andare ad abrogare la
normativa, quanto di innovare rispetto a una normativa esistente e
questo finora non si poteva fare: o si cancellava "in toto" o in
parte una legge oppure non si poteva proporre qualcosa di
alternativo. Con il referendum propositivo invece è proprio questo
che si può fare, e lo può fare il popolo organizzandosi in
comitati, mettendo insieme un gruppo di persone particolarmente
attivo, raccogliendo un numero congruo di firme che indichi una
volontà popolare reale dietro l'iniziativa, ma questo si potrà
d'ora in avanti fare e sicuramente significa ampliare notevolmente
il potere di iniziativa del popolo che finora era molto mortificata
per quanto riguarda la situazione italiana e anche della nostra
Regione.
Con l'intervento che discutiamo oggi, interveniamo su una
disciplina che è già stata definita dalla legge n. 19/2003, e noi
abbiamo dato un giudizio positivo di quella legge che ha
disciplinato in modo innovativo gli strumenti di democrazia
diretta. Avevamo detto che l'impalcatura era buona, anche perché
quella legge regionale ha modificato tutto l'iter dei referendum
introducendo un giudizio di ammissibilità preventiva prima della
raccolta delle firme, che è un passaggio molto importante per tutta
la serietà del procedimento; però è anche vero che quella legge,
per quanto riguarda il referendum propositivo, era fortemente
inadeguata, perché affidava alla fine dell'iter al voto popolare un
ruolo solo consultivo e non decisionale. Da qui è scaturita
dapprima una iniziativa popolare per modificare la normativa,
tramite un comitato che ha raccolto 4.800 firme; poi ci sono state
2 proposte di legge presentate dal nostro gruppo e dal gruppo
"Union", quindi si è arrivati alla discussione prima in Commissione
e adesso in aula.
In I Commissione si sono confrontati 3 testi e noi riteniamo che
si sia raggiunto un risultato equilibrato, non direi neppure un
"compromesso", perché ci sembra che ci sia stata una buona sintesi
fra diverse proposte con un risultato che è sostanzialmente
positivo. Gli aspetti nuovi che scaturiscono da questo testo unico
sono sostanzialmente 3.
Il primo, il referendum propositivo, se si arriva a un voto
popolare - perché non è obbligatorio che si arrivi al voto popolare
- il voto popolare avrà un effetto decisionale e vincolante. Questa
è una grande innovazione, significa una scelta di democrazia
avanzata, significa fare una scelta che affida al voto popolare
l'ultima parola, il momento decisivo.
Il secondo elemento di questa modifica è il numero delle firme.
Da parte di alcuni Consiglieri è stato detto: "va bene rendere
vincolante il referendum propositivo, ma è opportuno aumentare il
numero di firme per evitare che ci sia un abuso di questo
strumento", quindi si è discusso su un aumento e alla fine
l'accordo è stato raggiunto su un 5% rispetto agli elettori, che è
una percentuale elevata (basti dire che lo strumento analogo della
Provincia di Bolzano prevede una percentuale del 3,4% rispetto agli
elettori), tuttavia riteniamo che questa sia una percentuale che
consente alla popolazione e a un comitato che si organizza in modo
efficace di portare avanti la propria iniziativa.
Il terzo punto in discussione era il quorum di validità del
referendum. Sinora il referendum sia abrogativo sia consultivo
disciplinato dalla nostra normativa prevedeva un quorum di validità
al 50%, abbiamo proposto di scendere al 30%; alla fine il testo si
è attestato su una percentuale del 45%, a nostro avviso si doveva
essere più coraggiosi e andare più avanti, ma riteniamo positivo il
fatto che si scenda sotto il 50%, si prenda atto che questa soglia
del 50% si può ridurre, si deve ridurre, e pensiamo che questo sia
un primo passo per scendere ancora.
Riteniamo che il modello svizzero, in cui non c'è quorum, sia
probabilmente il modello migliore, perché chi si assume la
responsabilità di partecipare decide; chi invece non vuole prendere
posizione, non si può arrogare il diritto di decidere, quindi
sarebbe quello il modello migliore, però ci rendiamo anche conto
che certi modelli di democrazia non si importano così facilmente,
che dietro il modello svizzero c'è una cultura politica di un certo
tipo e bisogna fare le cose gradualmente. Prendiamo comunque atto
del fatto che comunque si scenda sotto il 50%.
Il nostro è pertanto un giudizio complessivamente positivo sul
testo concordato in Commissione; vogliamo sottolineare che con
questo provvedimento la Valle d'Aosta si colloca in una situazione
di eccellenza rispetto alle Regioni italiane e agli strumenti di
democrazia diretta, perché solo la Provincia di Bolzano - fra
l'altro con una legge molto recente, approvata quando era già in
iter anche il nostro provvedimento a luglio 2005 - ha approvato una
legge che è molto simile alla nostra, con alcune differenze, ovvero
loro hanno una percentuale di firme un po' più bassa e un quorum al
40%, ma a parte Bolzano, poche sono le realtà in Italia che hanno
questi strumenti. Esistono alcune Regioni che hanno introdotto il
referendum propositivo sul modello che abbiamo noi adesso, cioè con
un voto consultivo: in particolare, se ricordo a memoria, la
Regione Lazio; la Provincia di Trento ha introdotto il referendum
propositivo con valore vincolante, ma sugli atti amministrativi e
sugli atti di indirizzo politico, più che sui provvedimenti
legislativi. La nostra normativa, con le modifiche che approveremo
oggi, consente pertanto alla nostra impalcatura normativa di fare
un passo avanti e di collocarsi in una situazione di eccellenza
rispetto alle Regioni italiane.
Siamo d'accordo con il collega Cesal che ha più volte
sottolineato in Commissione che questo strumento deve essere usato
con cautela, sui grandi temi, che non deve esserci un eccesso
nell'uso di uno strumento che chiama la popolazione ad esprimersi.
Siamo d'accordo su questo, però vogliamo sottolineare che il
meccanismo previsto dalla legge è molto serio, perché prima ci deve
essere la costituzione di un comitato promotore che elabora una
proposta di legge, che deve essere definita in tutti i suoi
aspetti, proposta di legge che va ad un vaglio preventivo di
ammissibilità attraverso una commissione di esperti nominati da
questo Consiglio e, se non ha tutti i crismi di legittimità, questa
iniziativa si ferma subito. Solo se c'è un giudizio di
ammissibilità preventivo poi si raccolgono le firme (il 5% degli
elettori) e a quel punto il provvedimento arriva in Consiglio:
anche questo, a nostro avviso, è un fatto molto importante, perché
non ci troviamo, come nel caso del referendum abrogativo, di fronte
a una proposta che scavalca il Consiglio, qui la proposta arriva in
Consiglio e sta al Consiglio di aprire una dialettica con i
promotori dell'iniziativa per arrivare ad una sintesi. Solo se non
si arriva a una sintesi accettabile, si va ad un voto, perché fra
una proposta popolare avanzata e un Consiglio che non si esprime
nella stessa direzione, è necessario fare ricorso al voto
popolare.
Ci sembra uno strumento ben congegnato, non sappiamo come e in
che misura nei prossimi anni questo strumento verrà utilizzato
dalla popolazione valdostana, ma sono convinto che, con la
normativa che approviamo oggi, consegniamo alla popolazione
valdostana uno strumento di democrazia reale, che la popolazione
dovrà imparare a conoscere e ad utilizzare. E più imparerà a
conoscerlo e ad utilizzarlo, più sono convinto che ne guadagnerà la
democrazia in Valle d'Aosta e ne guadagnerà anche la capacità di
fare buone leggi nella nostra Regione.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Due brevi considerazioni da parte del Governo
regionale.
Oggettivamente credo che oggi, con la discussione di questa
legge e, come spero, con l'approvazione di questa legge, si sia
onorata quella frase che sta alle nostre spalle, cioè questo
piccolo popolo valdostano che si propone come un esempio di
democrazia compiuta. È una riflessione che ci porta a considerare
come questo piccolo popolo possa dare un esempio di crescita
democratica. Peraltro non possiamo non rilevare come la genesi di
questa legge si caratterizzi per una partecipazione democratica: il
fatto che si sia dato luogo ad un comitato, che questo comitato
abbia raccolto queste firme, vuol dire che già nel suo evolversi
questa proposta di legge ha avuto delle forti radici di tipo
popolare e, quindi, di partecipazione democratica.
Vorrei concludere questo mio intervento con la sollecitazione
che è stata fatta dal collega Riccarand, che condivido pienamente:
oggi si apre un nuovo orizzonte nel cammino della democrazia che
prevede un percorso di partecipazione, di discussione, di
consapevolezza e anche di responsabilità, che è la responsabilità
di proporre buone leggi, perché il dramma sarebbe se uno strumento
di questo genere finisse nelle mani di "lobbies" o di comitati non
così liberi nel pensiero e nella determinazione, come ci
auspichiamo con questa legge.
Il Governo regionale esprime un apprezzamento e un
ringraziamento a tutti i Consiglieri che hanno lavorato per
arrivare a questo risultato e confidiamo che la proposta ottenga il
consenso di tutta l'Assemblea.
Président - La parole au Conseiller Salzone.
Salzone (FA) - Sarò molto breve, anche perché con gli interventi
dei colleghi Cesal e Riccarand sono stati spiegati anche nel
dettaglio tutti i successi che ha riscosso questa vicenda.
Per quanto mi riguarda, partendo dal presupposto che con questa
proposta di legge si vogliono rafforzare gli strumenti di
democrazia diretta in Valle d'Aosta, anche noi, di "Fédération",
come altre associazioni, sindacati, singoli personaggi della
società civile, abbiamo aderito al comitato promotore e abbiamo
dato un contributo alla raccolta delle 4.800 firme che hanno
indicato una chiara volontà politica. Abbiamo partecipato a tutto
l'iter della vicenda, condividendolo, e possiamo dire che il testo
unificato che viene presentato oggi è più che soddisfacente, in
quanto raccoglie esigenze e culture diverse presenti in
Consiglio.
Come abbiamo già espresso in Commissione, avremmo desiderato
forse un po' più di coraggio, ma ritengo che aver raggiunto una
unità di intenti in una soluzione di democrazia così avanzata, sia
il risultato più positivo. Il tempo, forse, ci consentirà magari di
migliorare questo testo e di dimostrare sempre più democrazia nella
nostra Regione.
Président - La parole au Conseiller Sandri.
Sandri (GV-DS-PSE) - Questi momenti sono abbastanza rari
nell'aula di questo Consiglio, momenti in cui si è tutti consci di
aver fatto un buon lavoro insieme e di aver lavorato per il bene
comune.
Credo che sia da rimarcare, oltre a quello che è stato detto dai
colleghi, che condividiamo, un fatto assolutamente sostanziale:
mentre l'attività di coordinamento di vari gruppi su temi e
contenuti dell'attività politica può qualche volta dare adito a dei
sospetti di "inciucio", sospetti di attività trasversali rispetto
agli schieramenti politici di maggioranza e di minoranza, è proprio
sulla questione delle regole comuni, dell'applicazione dello
Statuto, delle norme con cui si vuole disciplinare l'attività
politica, che ci deve essere il massimo della concorrenza. In
questo senso credo che questo sia un buon esempio, cosa che a
livello nazionale, invece, non sempre si ritrova e ambedue gli
schieramenti a fine legislatura sono arrivati ad approvare delle
riforme costituzionali non con una grande maggioranza, ma con
maggioranze risicate. Qui abbiamo utilizzato il metodo della
concertazione e delle più ampie intese, credo che questo sia un
metodo positivo di cui bisogna tenere conto anche per i prossimi
passaggi.
Il secondo dato da sottolineare è quello di una completezza del
quadro istituzionale dell'iniziativa in Valle d'Aosta. Esiste
l'iniziativa della Giunta che è quella più radicata, esiste
l'iniziativa del Consiglio altrettanto radicata, ed esiste adesso
anche quella della popolazione. Penso che avere ben presente questi
3 livelli sia un segno di grande maturità democratica. Se poi
questi 3 livelli sapranno articolarsi con la giusta intelligenza,
credo che la Valle d'Aosta non possa che trarne grandi
benefici.
Mi associo, condividendo l'opinione di tanti in questa sala, a
chi già si era espresso con soddisfazione sull'approvazione di
questa legge, a partire dal rappresentante del Governo.
Président - Pas d'autres collègues qui souhaitent s'exprimer? Je
ferme la discussion générale.
Je rappelle que nous votons sur le nouveau texte prédisposé par
la Ie Commission, qui résulte de la coordination entre les
propositions de loi n° 87, n° 88 et n° 89.
La parole au Conseiller Curtaz, pour déclaration de vote.
Curtaz (Arc-VA) - Ovviamente il nostro gruppo esprimerà voto
favorevole sul disegno di legge in esame, ma io voglio cogliere
l'occasione per rappresentare un apprezzamento e un'espressione di
riconoscenza.
Un apprezzamento rispetto al metodo: lo ha già accennato
qualcuno prima di me, credo che in un sistema democratico qual è il
nostro ci siano due livelli di confronto. C'è il confronto
sull'attività politico-amministrativa, dove è giusto che ci siano
distinzioni di ruoli: il Governo ha il diritto-dovere di governare,
l'opposizione ha il diritto-dovere di controllare, stimolare,
proporre, ma è bene che questi due momenti siano separati. Vi è
invece un'altra materia, che è quella della democrazia in senso
ampio, è quella delle istituzioni, è quella degli strumenti di
partecipazione diretta come in questo caso, in cui è bene che le
forze politiche di maggioranza e di opposizione si confrontino e
cerchino il maggior consenso possibile.
Credo che in questa occasione segniamo una pagina positiva per
la democrazia in questa Regione, perché le forze politiche sono
state capaci di confrontarsi anche duramente in certi momenti in I
Commissione e sono state capaci, tutte, di fare un passo indietro
per fare un grosso passo in avanti. Di questo va dato atto a tutti
i commissari, in particolare al Presidente Cesal, il quale ha fatto
più sforzi di altri nel cercare di mediare le posizioni e anche di
arretrare rispetto alle sue convinzioni. Se oggi otteniamo un
risultato anche qualitativamente buono di questa legge, perché è
una cosa non scontata in questa Regione, è dovuto a questo serrato
confronto che ha portato a una buona iniziativa politica e a un
buon disegno di legge.
Voglio poi rappresentare un'espressione di riconoscenza. Credo
che se oggi il Consiglio regionale approva questa legge, lo deve
più che alle iniziative dei gruppi politici - il nostro e quello
dell'"Union" che hanno presentato delle autonome proposte - alla
raccolta popolare delle firme: questo mi sembra un dato innegabile,
perché è stato il meccanismo che ha innescato l'interesse su questa
materia, come ha riconosciuto giustamente l'Assessore Cerise.
Io credo che oggi, noi tutti, dobbiamo riconoscenza intanto ai
4.800 cittadini che hanno sottoscritto la proposta; al comitato
promotore che è stato la mente di questa iniziativa, e soprattutto
a coloro che si sono materialmente attivati per raccogliere le
firme, il braccio di questa iniziativa, perché senza l'abnegazione,
la passione, il lavoro di tante persone (di qualcuna in
particolare), questo risultato che non era affatto scontato ha
potuto essere raggiunto.
Vi assicuro, per aver dato un modesto contributo alla raccolta
di queste firme, che raccogliere 4.800 firme in Valle d'Aosta
autenticate non è facile; questo è stato possibile, ripeto, perché
ci sono state delle persone - in particolare il collega Riccarand -
che si sono impegnate assiduamente, facendo quattro "tavolini" alla
settimana per tre mesi per riuscire a raccogliere queste firme. Mi
sembra un segnale positivo di partecipazione, di passione, per una
politica alta, non per la politica che spesso siamo abituati a
vedere, che noi giudichiamo anche negativamente, e credo che il
risultato di tutto questo lavoro oggi sia apprezzabilmente sotto
gli occhi di tutti.
Si dà atto che, alle ore 16,26, il Consigliere Lanièce esce
dall'aula.
Président - A l'article 1er il y a l'amendement n° 1 du
Conseiller Cesal et d'autres, dont je donne lecture:
Emendamento
Prima dell'articolo 1 è aggiunto il seguente:
"Articolo 01
(Modificazione dell'articolo 10)
1. La lettera b) del comma 4 dell'articolo 10 della legge
regionale 25 giugno 2003, n. 19 (Disciplina dell'iniziativa
legislativa popolare, del referendum propositivo, abrogativo e
consultivo, ai sensi dell'articolo 15, secondo comma, dello Statuto
speciale), è sostituita dalla seguente:
"b) se almeno millecinquecento delle firme di cui alla
lettera a) risultano raccolte ed autenticate entro il termine di
cui al comma 1; nelle millecinquecento firme sono computate anche
le firme di cui all'articolo 5, comma 1, lettera a);"."
La parole au Conseiller Cesal.
Cesal (UV) - Una brevissima illustrazione. Si tratta di
emendamenti di tipo tecnico, soprattutto sollecitati dagli uffici.
Io li illustro tutti e 3, perché ritengo che da un punto di vista
della sostanza non abbiano una grande rilevanza, ma consentono una
migliore leggibilità dell'intero testo, la legge del 2003.
Per quanto riguarda il 1° emendamento, si specifica che, visto
che l'iniziativa legislativa popolare deve essere attivata da 200 a
300 elettori e poi deve ottenere il consenso di 1.500 elettori
complessivamente, si va poi soltanto a dire che nei 1.500 sono
compresi anche i 2-300 elettori richiesti nella fase iniziale. Era
sottointeso, ma la lettura del testo non era così chiara. Per
quanto riguarda il 2° emendamento, si dice che in merito alle
modalità di svolgimento del procedimento referendario si applica la
normativa regionale relativa all'elezione del Consiglio regionale.
Per quanto riguarda la composizione della Commissione regionale per
i procedimenti referendari si prevede anche la nomina di 3 membri
supplenti, oltre i 3 membri effettivi già previsti, in quanto
potrebbe verificarsi l'assenza o l'impossibilità di uno dei membri
effettivi di farne parte, quindi trattandosi di una materia molto
delicata è necessario poter convocare questo strumento, in modo da
rispettare i termini richiesti dalla normativa vigente. Credo che
tutti e 3 siano delle modifiche di carattere più tecnico che
politico e non vadano ad incidere sul complesso regolato dalla
norma.
Président - Je soumets au vote l'amendement n° 1:
Conseillers présents: 29
Votants: 26
Pour: 26
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 1er:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 2:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Il y a l'amendement n° 2 du Conseiller Cesal et
d'autres, dont je donne lecture:
Emendamento
Dopo l'articolo 2 è inserito il seguente:
"Articolo 2bis
(Inserimento dell'articolo 31bis)
1. Dopo l'articolo 31 della l.r. 19/2003 è inserito il
seguente:
"
Art. 31bis
(Rinvio)
1. Per quanto non disciplinato dal presente Capo in merito
alle modalità di svolgimento del procedimento referendario, si
applica la normativa regionale relativa all'elezione del Consiglio
regionale."."
Je le soumets au vote:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote l'article 3:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Il y a l'amendement n° 3 du Conseiller Cesal et
d'autres, dont je donne lecture:
Emendamento
Dopo l'articolo 3 è aggiunto il seguente:
"Articolo 3bis
(Modificazione dell'articolo 40)
1. L'alinea del comma 1 dell'articolo 40 della l.r. 19/2003 è
sostituito dal seguente:
"1. Il Consiglio della Valle nomina, entro quattro mesi dalla
data del suo insediamento, la Commissione regionale per i
procedimenti referendari e di iniziativa popolare, composta di tre
membri effettivi e dei rispettivi supplenti, esperti in discipline
giuridiche pubblicistiche, indicati dal Presidente della Corte di
appello di Torino e scelti tra:"."
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Président - Je soumets au vote la loi dans son ensemble:
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK