Consiglio Regionale della Valle d'Aosta - Oggetto del Consiglio n. 3618 del 23 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3618 del 23 marzo 1988 - Resoconto
OGGETTO N. 3618/VIII - APPROVAZIONE DELLA CONVENZIONE PER
L'INSEDIAMENTO ED IL FINANZIAMENTO DI ATTIVITÀ PRODUTTIVA IN COMUNE
DI GRESSAN, AVENTE PER OGGETTO LA PRODUZIONE E LA
COMMERCIALIZZAZIONE DI PRODOTTI LATTIERO-CASEARI.
PRESIDENTE:
Do lettura della deliberalizione in
oggetto.
IL CONSIGLIO
- richiamata la legge regionale 19 febbraio 1988, n.
12;
DELIBERA
di approvare, nel testo allegato, la convenzione da
stipularsi con le Società PRO.TE.CAL. Trading s.r.l. di Rozzano
(Milano) e GENIFIN S.p.A. di Milano, per la gestione della S.p.A.
"Centrale Laitière Vallée d'Aoste", con sede in Gressan, e avente
per scopo la lavorazione del latte, yogurt e altri prodotti
lattiero-caseari.
REGIONE AUTONOMA VALLE D'AOSTA
CONVENZIONE
per l'insediamento ed il finanziamento di attività produttiva
in Comune di Gressan, avente per oggetto la produzione e la
commercializzazione di prodotti lattiero-caseari.
T R A
la REGIONE AUTONOMA VALLE DI AOSTA, codice fiscale 80002270074,
in persona del Presidente della Giunta Regionale, dott. Augusto
ROLLANDIN, in esecuzione della deliberazione del Consiglio
regionale n., in data, controllata dalla Commissione di
Coordinamento il con il n.
E
le Società
S.p.A., codice fiscale n.
con sede in
capitale sociale L.
rappresentate dai Signori a ciò autorizzati
premesso che:
- Le Società
S.p.A., in seguito denominate società, sono interessate ad
iniziare nella Regione Valle d'Aosta una attività concernente la
produzione e commercializzazione di prodotti lattiero-caseari,
nonché altri prodotti dell'agricoltura;
- la Regione Valle d'Aosta, in seguito denominata Regione, è
interessata alla predetta attività, anche al fine di procedere ad
una riorganizzazione della produzione della Centrale Laitière de
Aoste S.p.A., con ridefinizione dell'assetto dell'azionariato della
Società medesima;
si conviene guanto segue
1.) Le società si impegnano a:
1.1 costituire con la Regione una Società per Azioni, denominata
"Centrale Laitière Vallée d'Aoste S.p.A.", con capitale sociale
fino a L. 3.000.000.000= e con sede sociale, amministrativa e
fiscale in Valle d'Aosta, Comune di Gressan, avente per scopo la
produzione e la commercializzazione di prodotti lattiero-caseari ed
in particolare la lavorazione del latte, panna e yogurt.
Alla Regione è riservata una partecipazione azionaria del 49%
del capitale sociale; detta quota può essere ridotta fino al 30%,
entro un anno dalla legale costituzione, in una o più volte, sia in
sede di costituzione che in seguito, qualora imprenditori
valdostani singoli o associati partecipino - o rilevino - nel
limite massimo del 19%, al capitale della costituenda società.
Ai sensi dell'art. 2458 del C.C., al la Regione deve essere
garantita una rappresentanza nel Consiglio di Amministrazione e nel
Collegio sindacale proporzionale alla quota di capitale posseduta
(due Consiglieri, se il Consiglio è composto da 5 membri; un
Sindaco effettivo e uno Supplente).
La nomina del Presidente del Consiglio di Amministrazione e
del Presidente del Collegio Sindacale è riservata alla Regione
Autonoma Valle d'Aosta.
1.2 Fare acquistare alla costituenda Società Centrale
Laitière Vallée d'Aoste S.p.A. tutto il latte fresco conferito
dagli agricoltori valdostani al prezzo pattuito da una commissione
mista costituita pariteticamente da:
- Regione
- Produttori Valdostani di latte
- Centrale Laitière Vallée d'Aoste S.p.A.
1.3 Costruire, possibilmente entro il 31 marzo 1989, uno
stabilimento industriale nel Comune di Gressan idoneo alle esigenze
produttive aziendali, completo di impianti per la produzione di
latte fresco ed a lunga conservazione (UHT), panna e yogurt, per un
investimento complessivo di circa 13 miliardi.
1.4 Garantire l'assunzione delle seguenti maestranze:
- nel primo anno di attività: 27 Unità
- nel secondo anno di attività: + 4 Unità
- nel terzo anno di attività: + 4 Unità
Qualora la società non dia in appalto a terzi la
distribuzione del prodotto finito, la società procederà alle
seguenti ulteriori assunzioni, anche mediante rapporto di lavoro
autonomo (ENASARCO)
- nel primo anno di attività: 12 Unità
- nel secondo anno di attività: + 4 Unità
- nel terzo anno di attività: + 4 Unità
1.5 Affidare ad una Commissione di cinque membri, di cui tre
nominati dalla Regione, l'incarico di definire la progettazione del
complesso immobiliare e la determinazione dei criteri per la scelta
degli impianti di produzione ed i nominativi dei relativi fornitori
da interpellare.
1.6. Assumere, nell'osservanza delle norme di collocamento,
esclusivamente mano d'opera residente in Valle d'Aosta, con
assoluta precedenza per il personale già dipendente dalla Società
Centrale Laitière d'Aoste S.p.A., il quale subentrerà nella nuova
Società tramite trapasso aziendale.
Sono escluse dal limite di cui sopra unità aventi specifici
requisiti di professionalità ed esperienza tecnica nel
settore.
1.7 Curare la formazione del personale mediante corsi teorici
ed esercitazioni pratiche, anche eventualmente con affiancamento
sui posti di lavoro o tirocinio parzialmente improduttivo.
1.8 Comunicare all'Assessorato Agricoltura, Foreste ed
Ambiente Naturale, entro 10 giorni dalla assunzione o licenziamento
di lavoratori, il nominativo degli stessi e, alla fine di ogni
esercizio, inviare una sintetica relazione contenente lo stato
dell'occupazione, degli investimenti, nonché la situazione economia
e finanziaria della società.
1.9 Far sì che l'insediamento di cui trattasi non dia luogo
ad emissione di polveri, fumi, esalazioni nocive o, comunque
fastidiose per gli abitanti della zona o dannose per le colture
agricole e, in generale, ad evitare qualsiasi attività
inquinante.
1.10 Rivolgersi, per tutte le necessità di produzione di beni
o prestazioni di servizi, a parità di prezzo e condizioni, ad
operatori della Regione Valle d'Aosta, compresa la progettazione
del complesso immobiliare.
1.11 Effettuare, nella Regione Valle d'Aosta, salvo contrarie
disposizioni di legge, le eventuali operazioni di sdoganamento
delle merci provenienti dall'estero.
1.12 Mettere a disposizione della Regione o di persona o
società all'uopo incaricata ogni qualvolta esse lo richiedano, il
libro dei soci ed a comunicare tempestivamente le variazioni che
possono avvenire, sia nella proprietà del capitale sociale, sia
nella composizione degli organi societari.
2.) La Regione si impegna a:
2.1 Versare la quota di partecipazione, nei limiti indicati al
precedente 1.1, su presentazione da parte del Presidente del
Collegio Sindacale della società di dichiarazione attestante che la
quota di capitale sottoscritto da privati è stata completamente
versata.
2.2 Concedere mutui o prestiti obbligazionari per complessivi 10
miliardi al tasso di interesse determinato ai sensi dell'art. 11
della Convenzione stipulata tra la Regione e la FINAOSTA S.p.A. in
data 20.6.1984 Rep. n. 6758, per gli investimenti FINAOSTA,
erogabili a stato d'avanzamento, su presentazione di adeguata
documentazione di spese quietanzate.
La documentazione dovrà riguardare spese effettivamente
attinenti all'edificando stabilimento ivi incluse le spese per
l'acquisto del terreno, quelle di progettazione, quelle di acquisto
degli impianti, attrezzature ed ogni altro bene occorrente per
l'esercizio della attività sociale.
Il finanziamento regionale è comunque ragguagliato al 75% delle
spese di cui sopra. L'ammortamento dei finanziamenti è fissato in
anni 15 più tre di preammortamento.
I finanziamenti sotto forma di mutuo saranno garantiti,
limitatamente alla loro quota di partecipazione nella costituenda
società, dai privati azionisti con fidejussioni bancarie oppure con
altre garanzie, reali, ritenute congrue, per la durata di 3 anni,
rinnovabile annualmente, fino alla chiusura del primo esercizio
evidenziante un risultato economico positivo.
2.3 Assicurare, nei limiti delle disposizioni in vigore, il
finanziamento di spese da sostenere per la formazione e la
riqualificazione del personale dipendente.
2.4 Conferire, per la propria quota di partecipazione e nei
limiti del valore stabilito dal punto 1.1, un terreno di proprietà
sito in Comune di Gressan e censito al Foglio 4, nn. 36 - 37 - 179
- 327 - 328, il cui valore sarà stabilito dal perito nominato dal
tribunale di Aosta ai sensi dell'art. 2343 C. C.
3.) Con l'entrata in funzione del nuovo stabilimento la Regione
porterà in liquidazione la Centrale Laitière d'Aoste S.p.A. e le
relative attrezzature a parità di condizioni dovranno essere cedute
o conferite alla società.
4.) Le spese contrattuali e di registrazione sono a carico
della società.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
La loi n° 12 de cette année donnait la
possibilité à l'Administration régionale de constituer une société
pour la transformation du lait sur le territoire de Gressan ou d'y
entrer, dans le cas où cette société serait déjà constituée.
La convention sur laquelle nous comptons va définir les rapports
entre l'Administration régionale et la nouvelle société dont les
sociétaires privés seront la PROTECAL et la GENIFIN, avec un
pourcentage sur le 51% de capital privé, respectivement de 60 et
40%.
Je crois qu'il n'y a guère besoin d'illustrer la convention,
puisque cela avait déjà été fait lors de la présentation de la
loi.
Cette convention donne la possibilité à l'Administration
d'entrer avec un capital de 49% sur le total de 3 milliards et,
donc, avec un capital social de 1 milliard 475 millions. Sur cette
partie de capital l'Administration régionale donnera le terrain,
qui a été évalué, par l'expert que le tribunal a nommé, à 75.000
lires le mètre carré, et donc à un prix extrêmement élevé par
rapport à la valeur du terrain en ce même endroit.
On connaît les produits qui seront traités par la nouvelle
centrale et le nombre des employés, qui sera de 35 au bout de trois
ans. La distribution se fera par du personnel de la société ou par
des locaux qui exerceront l'activité de distribution même.
Par rapport à ce que j'avais illustré les mois derniers, après
une rencontre avec l'assemblée du personnel, puis avec les
organisations syndicales, nous avons mieux voulu spécifier le point
1.6 de la convention aux fins d'une meilleure garantie du
personnel. En effet, le passage du personnel actuel de la Centrale
laitière d'Aoste à la nouvelle société s'effectuera "tramite
passaggio aziendale", ce qui signifie que ce personnel ne sera pas
licencié, qu'il gardera son niveau actuel et sa rétribution
actuelle.
Lors de la réunion de la Commission compétente, les forces de
l'opposition avaient demandé des éclaircissements - qui leur ont
été donnés - et quelques petites modifications, dont une de la part
du Parti communiste, au point 1.1, où il y a la question de la
composition du conseil d'administration: le Parti communiste
demande qu'un membre soit nommé par l'opposition, et la majorité
est d'accord d'accueillir cette proposition. Les Partis communiste
et socialiste demandent par ailleurs au point 1.5, où il y a la
question d'une commission technique - et je spécifique "technique"
et non politique - et où la Junte aura le droit de nommer 3
membres: sur requête de l'opposition, nous sommes d'accord que l'un
d'eux soit désigné par l'opposition.
Je crois que c'est tout ce qu'il y avait à dire après le long
débat qui s'est tenu maintes fois en Commission et au Conseil sur
cette convention.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Faccio, in pratica, una dichiarazione di
voto, perché in sede di Commissione l'Assessore ha affermato di
aver accolto alcune richieste, mentre ad altre ha fornito solo dei
chiarimenti, come quando, chiarendo i termini "tramite trapasso
aziendale", al punto 1.6 della convenzione, ha precisato che sono
stati inseriti per dare maggiore garanzia del personale; noi, però,
avremmo preferito che questo concetto fosse scritto più
chiaramente.
Alla base di questa convenzione resta comunque valido il
giudizio che abbiamo già espresso al momento dell'approvazione
della legge: noi riteniamo poco opportuno costituire una società
per azioni a maggioranza privata, perché preferiamo che si
costituisca una società per azioni, modificando, eventualmente,
l'attuale S.p.A., ma la cui maggioranza, anche se privata, dovrebbe
garantire, alla somma del capitale regionale e di quello in
possesso dei privati valdostani, di raggiungere almeno il 51 per
cento del capitale sociale.
Adesso, invece, il 51 per cento è in mano a dei finanzieri non
valdostani - e questo è il nostro maggiore appunto - che dispongono
di aziende il cui principale scopo è quello di costruire o
installare macchinari. Il nostro effettivo interesse per questo 51
per cento, che governerà indirettamente la società per azioni, è
limitato solo alla fase dell'avviamento. Noi, però, abbiamo molti
dubbi su quello che potrà accadere in futuro, dopo che si sarà
costruito lo stabilimento industriale, nonostante l'impegno...
Agli imprenditori valdostani è lasciata la possibilità di
partecipare all'azionariato, ma non si chiarisce che debbano essere
dello stesso settore di attività, si parla solo di imprenditori in
senso generico.
Nella convenzione, tra l'altro, si prevede che 20 unità
lavorative possano anche non essere assunte. Vi ricordo che, al
momento in cui fu presentato questo disegno di legge, si presumeva
che l'azienda, tra il settore della produzione e quello della
distribuzione, avrebbe potuto occupare, complessivamente, 55
dipendenti. Allora noi facemmo notare che sarebbe stato del tutto
inutile e forse anche molto oneroso (si ipotizzava l'assunzione di
20 persone) predisporre una rete di distribuzione, specie per il
latte a lunga conservazione e per gli yogurt, perché in Italia ed
in Europa esistevano già reti di distribuzione molto
funzionali.
Questa iniziativa, quindi, non riuscirà a creare più di 50 posti
di lavoro e si limiterà a sistemare gli attuali dipendenti della
Centrale del latte, con l'aggiunta di qualche altra unità
lavorativa. Così viene meno, almeno in parte, uno degli obiettivi
di questa iniziativa. Specificando già nella convenzione che la
distribuzione può essere data in appalto, si prefigura
l'eventualità che possano effettivamente non essere assunti gli
operatori addetti al settore della distribuzione e così tutta la
Centrale del latte occuperà, al massimo, 35 persone e non più
55.
Noi voteremo contro questa deliberalizione, perché riteniamo che
non risponda in modo idoneo alle esigenze che negli anni '60
avevano fatto sorgere la Centrale del latte: garantire alla
popolazione della Valle d'Aosta un tipo di latte pastorizzato e ai
produttori un prezzo remunerativo. Nonostante la presenza di
un'apposita commissione, dubitiamo seriamente che tutti gli attuali
conferitori portino il loro latte, sempre e solo, a questa
centrale. Riteniamo, invece, che il latte che sarà conferito alla
Centrale si ridurrà sempre più e che una parte di esso andrà a
finire presso alcuni caseifici.
Questa iniziativa si configura come una vera e propria
operazione industriale, però fa venir meno il ruolo della Centrale
del latte e lo spirito che l'aveva fatta sorgere. Muore così
un'esperienza che, nonostante tutti i suoi difetti, dal punto di
vista sociale ha svolto un ruolo non certo indifferente.
PRESIDENTE:
Do lettura degli emendamenti proposti
dall'Assessore all'Agricoltura, Foreste ed Ambiente Naturale,
Perrin.
EMENDAMENTI
- Dopo le parole "...(due Consiglieri,.." del punto 1.1 della
Convenzione, aggiungere le parole:
"...di cui uno designato dalla minoranza,...".
- Dopo le parole "...di cui tre nominati dalla Regione,..."
del punto 1.5 della Convenzione, aggiungere le parole:
dei quali uno designato dalla minoranza,...".
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Sandri)
Il Consiglio approva
PRESIDENTE:
Do lettura della deliberazione nel testo
emendato.
IL CONSIGLIO
- richiamatala legge regionale 19 febbraio 1988, n.
12;
DELIBERA
di approvare, nel testo allegato, la convenzione da
stipularsi con le Società PRO.TE.CAL Trading s.r.l. di Rozzano
(Milano) e GENIFIN S.p.A. di Milano, per la gestione della S.p.A.
"Centrale Laitière Vallée d'Aoste", con sede in Gressan, e avente
per scopo la lavorazione del latte, yogurt e altri prodotti
lattiero-caseari.
REGIONE AUTONOMA VALLE D'AOSTA
CONVENZIONE
per l'insediamento ed il finanziamento di attività produttiva in
Comune di Gressan, avente per oggetto la produzione e la
commercializzazione di prodotti lattiero-caseari.
TRA
la REGIONE AUTONOMA VALLE DI AOSTA, codice fiscale 80002270074,
in persona del Presidente della Giunta Regionale, dott. Augusto
ROLLANDIN, in esecuzione della deliberazione del Consiglio
regionale n., in data, controllata dalla Commissione di
Coordinamento il con il n.
E
le Società
S.p.A., codice fiscale n.
con sede in
capitale sociale L.
rappresentate dai Signori
a ciò autorizzati
premesso che:
- Le Società S.p.A., in seguito denominate società, sono
interessate ad iniziare nella Regione Valle d'Aosta una attività
concernente la produzione e commercializzazione di prodotti
lattiero-caseari, nonché altri prodotti dell'agricoltura;
- la Regione Valle d'Aosta, in seguito denominata Regione, è
interessata alla predetta attività, anche al fine di procedere ad
una riorganizzazione della produzione della Centrale Laitière de
Aoste S.p.A., con ridefinizione dell'assetto dell'azionariato della
Società medesima;
si conviene quanto segue
1.) Le società si impegnano a:
1.1 costituire con la Regione una Società per Azioni, denominata
"Centrale Laitière Vallée d'Aoste S.p.A.", con capitale sociale
fino a L. 3.000.000.000= e con sede sociale, amministrativa e
fiscale in Valle d'Aosta, Comune di Gressan, avente per scopo la
produzione e la commercializzazione di prodotti lattiero-caseari ed
in particolare la lavorazione del latte, panna e yogurt.
Alla Regione è riservata una partecipazione azionaria del 49%
del capitale sociale; detta quota può essere ridotta fino al 30%,
entro un anno dalla legale costituzione, in una o più volte, sia in
sede di costituzione che in seguito, qualora imprenditori
valdostani singoli o associati partecipino o rilevino - nel limite
massimo del 19%, al capitale della costituenda società.
Ai sensi dell'art. 2458 del C.C., al la Regione deve essere
garantita una rappresentanza nel Consiglio di Amministrazione e nel
Collegio sindacale proporzionale alla quota di capitale posseduta
(due Consiglieri, di cui uno designato dalla minoranza, se il
Consiglio è composto da 5 membri; un Sindaco effettivo e uno
Supplente).
La nomina del Presidente del Consiglio di Amministrazione e
del Presidente del Collegio Sindacale è riservata alla Regione
Autonoma Valle d'Aosta.
1.2 Fare acquistare alla costituenda Società Centrale
Laitière Vallée d'Aoste S.p.A. tutto il latte fresco conferito
dagli agricoltori valdostani al prezzo pattuito da una commissione
mista costituita pariteticamente da:
-
Regione
- Produttori Valdostani di latte
-
Centrale Laitière Vallée d'Aoste S.p.A.
1.3 Costruire, possibilmente entro il 31 marzo 1989, uno
stabilimento industriale nel Comune di Gressan idoneo alle esigenze
produttive aziendali, completo di impianti per la produzione di
latte fresco ed a lunga conservazione (UHT), panna e yogurt, per un
investimento complessivo di circa 13 miliardi.
1.4 Garantire l'assunzione delle seguenti maestranze:
- nel primo anno di attività: 27 Unità
- nel secondo anno di attività: + 4 Unità
- nel terzo anno di attività: + 4 Unità
Qualora la società non dia in appalto a terzi la
distribuzione del prodotto finito, la società procederà alle
seguenti ulteriori assunzioni, anche mediante rapporto di lavoro
autonomo (ENASARCO)
- nel primo anno di attività: 12 Unità
- nel secondo anno di attività: + 4 Unità
- nel terzo anno di attività: + 4 Unità
1.5 Affidare ad una Commissione di cinque membri, di cui tre
nominati dalla Regione (dei quali uno designato dalla minoranza),
l'incarico di definire la progettazione del complesso immobiliare e
la determinazione dei criteri per la scelta degli impianti di
produzione ed i nominativi dei relativi fornitori da
interpellare.
1.6. Assumere, nell'osservanza delle norme di collocamento,
esclusivamente mano d'opera residente in Valle d'Aosta, con
assoluta precedenza per il personale già dipendente dalla Società
Centrale Laitière d'Aoste S.p.A., il quale subentrerà nella nuova
Società tramite trapasso aziendale.
Sono escluse dal limite di cui sopra unità aventi specifici
requisiti di professionalità ed esperienza tecnica nel
settore.
1.7 Curare la formazione del personale mediante corsi teorici
ed esercitazioni pratiche, anche eventualmente con affiancamento
sui posti di lavoro o tirocinio parzialmente improduttivo.
1.8 Comunicare all'Assessorato Agricoltura, Foreste ed
Ambiente Naturale, entro 10 giorni dalla assunzione o licenziamento
di lavoratori, il nominativo degli stessi e, alla fine di ogni
esercizio, inviare una sintetica relazione contenente lo stato
dell'occupazione, degli investimenti, nonché la situazione economia
e finanziaria della società.
1.9 Far sì che l'insediamento di cui trattasi non dia luogo
ad emissione di polveri, fumi, esalazioni nocive o, comunque
fastidiose per gli abitanti della zona o dannose per le colture
agricole e, in generale, ad evitare qualsiasi attività
inquinante.
1.10 Rivolgersi, per tutte le necessità di produzione di beni
o prestazioni di servizi, a parità di prezzo e condizioni, ad
operatori della Regione Valle d'Aosta, compresa la progettazione
del complesso immobiliare.
1.11 Effettuare, nella Regione Valle d'Aosta, salvo contrarie
disposizioni di legge, le eventuali operazioni di sdoganamento
delle merci provenienti dall'estero.
1.12 Mettere a disposizione della Regione o di persona o
società all'uopo incaricata ogni qualvolta esse lo richiedano, il
libro dei soci ed a comunicare tempestivamente le variazioni che
possono avvenire, sia nella proprietà del capitale sociale, sia
nella composizione degli organi societari.
2.) La Regione si impegna a:
2.1 Versare la quota di partecipazione, nei limiti indicati al
precedente 1.1, su presentazione da parte del Presidente del
Collegio Sindacale della società di dichiarazione attestante che la
quota di capitale sottoscritto da privati è stata completamente
versata.
2.2 Concedere mutui o prestiti obbligazionari per complessivi 10
miliardi al tasso di interesse determinato ai sensi dell'art. 11
della Convenzione stipulata tra la Regione e la FINAOSTA S.p.A. in
data 20.6.1984 Rep. n. 6758, per gli investimenti FINAOSTA,
erogabili a stato d'avanzamento, su presentazione di adeguata
documentazione di spese quietanzate.
La documentazione dovrà riguardare spese effettivamente
attinenti all'edificando stabilimento ivi incluse le spese per
l'acquisto del terreno, quelle di progettazione, quelle di acquisto
degli impianti, attrezzature ed ogni altro bene occorrente per
l'esercizio della attività sociale.
Il finanziamento regionale è comunque ragguagliato al 75%
delle spese di cui sopra. L'ammortamento dei finanziamenti è
fissato in anni 15 più tre di preammortamento.
I finanziamenti sotto forma di mutuo saranno garantiti,
limitatamente alla loro quota di partecipazione nella costituenda
società, dai privati azionisti con fidejussioni bancarie oppure con
altre garanzie, reali, ritenute congrue, per la durata di 3 anni,
rinnovabile annualmente, fino alla chiusura del primo esercizio
evidenziante un risultato economico positivo.
2.3 Assicurare, nei limiti delle disposizioni in vigore, il
finanziamento di spese da sostenere per la formazione e la
riqualificazione del personale dipendente.
2.4 Conferire, per la propria quota di partecipazione e nei
limiti del valore stabilito dal punto 1.1, un terreno di proprietà
sito in Comune di Gressan e censito al Foglio 4, nn.
36-37-179-327-328, il cui valore sarà stabilito dal perito nominato
dal tribunale di Aosta ai sensi dell'ant. 2343 C.C..
3.) Con l'entrata in funzione del nuovo stabilimento la
Regione porterà in liquidazione la Centrale Laitière d'Aoste S.p.A.
e le relative attrezzature a parità di condizioni dovranno essere
cedute o conferite alla società.
4.) Le spese contrattuali e di registrazione sono a carico
della società.
PRESIDENTE:
Se nessuno chiede la parola, pongo in
votazione la deliberazione emendata testé letta.
ESITO DELLA VOTAZIONE
Presenti: 24
Votanti: 23
Favorevoli: 19
Contrari: 4
Astenuti: 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK