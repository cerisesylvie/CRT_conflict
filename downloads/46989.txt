Consiglio Regionale della Valle d'Aosta - Oggetto del Consiglio n. 3337 del 22 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3337 del 22 febbraio 2024 - Resoconto
OGGETTO N. 3337/XVI - Interpellanza: "Soluzione delle
criticità di carattere organizzativo, gestionale e di sicurezza
segnalate dalle organizzazioni sindacali in ordine alla struttura
sanitaria di Variney".
Marguerettaz (Presidente) -
Punto n. 46 all'ordine del
giorno. Ha chiesto la parola la collega Erika Guichardaz, ne ha
facoltà.
Guichardaz E. (PCP) -
Facendo un po' di storia, il 28
marzo 2022 la Giunta approvava le indicazioni all'Azienda USL della
Valle d'Aosta concernente l'attività socio-sanitaria erogata presso
le strutture residenziali di Perloz, Variney e Morgex e metteva a
bando l'assistenza infermieristica di queste strutture, bando
andato deserto nel novembre 2022 e rimesso in gara di appalto,
mediante procedura aperta per un periodo di assistenza pari a 60
mesi e un valore a base d'asta di oltre 17 milioni. Sappiamo poi
che l'appalto è stato aggiudicato alla Cooperativa sociale
Quadrifoglio, questo per l'assistenza infermieristica e di
supporto, presso la struttura di Variney e di Perloz.
Dal primo momento il nostro gruppo si è detto contrario a queste
esternalizzazioni sia per la collocazione delle RSA, sia per la
dispersione delle competenze acquisite dagli operatori sanitari del
J.B. Festaz rispetto alla tipologia di quei pazienti. Abbiamo
quindi provveduto a fare richiesta di numerosi accessi agli atti e
iniziative e non solo rispetto all'esternalizzazione di questa
struttura, ma anche all'assenza nell'appalto dei pazienti delle
unità di assistenza prolungata, poi integrato, alla formazione
avviata per il personale della Cooperativa da parte degli
infermieri del J.B. Festaz, della mancanza delle liberatorie da
parte dei pazienti osservati durante la formazione e poi dei
minutaggi applicati e delle preoccupazioni ricevute sia dai parenti
che dagli ospiti della RSA, tanto da creare effettivamente un
dossier
che è piuttosto corposo. Molte delle domande poste
però ad oggi non trovano ancora una risposta o la trovano
parzialmente visto che spesso ci si trincera dietro la
privacy
e non ci vengono fornite, anche in maniera del tutto
anonima.
Nell'ultima interpellanza presentata però, anche a seguito della
segnalazione di Cittadinanzattiva, che sembrava rilevare le nostre
stesse mancanze all'Assessore alla sanità, ci ha detto: "l'attività
formativa è stata completata ed è consistita in un affiancamento
osservativo presso la struttura stessa del Festaz a partire dal
mese di giugno 2023 per un totale di 60 ore. Specifichiamo che le
60 ore sono complessive per i quattro infermieri, non 60 ore a
infermiere. Gli infermieri hanno pienamente conseguito gli
obiettivi formativi, il minutaggio riferito alla presenza del
personale nella struttura di Variney per quello che riguarda i
pazienti UAP è coerente con le disposizioni regionali e
assolutamente in linea con quanto avveniva nella struttura J.B
Festaz. Di questo poi abbiamo anche dato contezza - diceva
l'Assessore ai sindacati - e abbiamo tenuto un incontro su questo
tema, l'ultima volta due settimane fa, con esito positivo".
Ora, in quest'interpellanza evidenziamo che tra i 17 infermieri
che hanno prestato o prestano servizio presso la struttura di
Variney risultano esservene 8 che beneficiano della deroga della
legge 24 febbraio 2023 n. 14, che per la formazione avvenuta a
giugno non sussistono atti formali e liberatorie della privacy da
parte dei pazienti e dei loro familiari, la formazione di agosto è
stata di 30 ore per 4 infermieri, che l'Azienda USL, rispetto agli
esiti della formazione, ha rilevato che considera la richiesta che
aveva presentato la sottoscritta come non configurabile come
strumentale rispetto alle competenze e funzioni dell'organo
consiliare, che la convenzione tra l'Azienda USL e il J.B. Festaz,
per la gestione del nucleo di residenza assistenziale e di
assistenza prolungata prevedeva - a noi risulta così - 107 minuti
di assistenza il giorno/ospite di infermiere, questo nella
struttura del Festaz, mentre a noi risulta, sempre dagli atti che
abbiamo avuto, che nella struttura di Variney i minuti di
assistenza giorno/ospite, rispetto all'assistenza infermieristica,
siano di 72.
A seguito della risposta data nell'ultimo Consiglio regionale
abbiamo appreso quindi che i sindacati evidentemente dicono che le
segnalazioni di criticità non esistono se per esito positivo si
intende anche l'esito dell'incontro, ma questo lo vorremmo capire
meglio perché abbiamo fatto anche una richiesta di accesso agli
atti, ma il verbale non ci è ancora stato consegnato, perché a noi
risultava che invece i sindacati avessero segnalato delle criticità
rispetto a questa struttura.
Le quattro domande quindi sono riferite alla deroga richiesta
rispetto ai titoli degli infermieri che operano in quella
struttura, se i 4 infermieri formati al J.B. Festaz sono ancora
attualmente in servizio a Variney, se ci conferma che il minutaggio
sui pazienti di UAP è di 70 minuti, o se questo è stato portato a
107 come il J.B. Festaz, e se le segnalazioni di criticità espresse
dai sindacati rispetto alla struttura sono state in qualche modo
risolte visto l'esito positivo di cui lei ha parlato.
Presidente -
Per la risposta, la parola all'assessore
Marzi.
Marzi (SA) -
Domanda n. 1: "i controlli di legge
effettuati dall'Azienda USL e dalla Regione rispetto ai titoli o
certificazioni degli infermieri che hanno prestato e/o prestano
servizio presso la struttura di Variney e beneficiano o hanno
beneficiato della deroga della legge 24 febbraio 2023, n. 14". I
controlli effettuati dall'Azienda USL sul personale infermieristico
in servizio presso la struttura residenziale socio-sanitaria di
Variney hanno confermato il rispetto dei requisiti previsti dal
capitolato speciale: 9 infermieri sono iscritti regolarmente
all'Ordine delle professioni infermieristiche, 7 all'Ordine di
Aosta, 1 all'Ordine di Alessandria e 1 all'Ordine di Torino. I
restanti infermieri beneficiano della deroga di legge che consente
fino al 31 dicembre 2025 l'esercizio temporaneo a delle qualifiche
professionali sanitarie e delle qualifiche di operatore
socio-sanitario, in deroga alle norme sul riconoscimento delle
qualifiche professionali, e sugli stessi è stata verificata la
sussistenza dei titoli conseguiti nei Paesi di provenienza.
Domanda n. 2: "se i 4 infermieri formati dagli infermieri del
J.B. Festaz sono attualmente in servizio presso la struttura di
Variney e da chi sia stata redatta e firmata la valutazione
positiva della formazione presso il J.B. Festaz". Dei 4 infermieri
formati in affiancamento ai colleghi del J.B. Festaz 3 sono
attualmente in servizio a tempo pieno presso la struttura di
Variney e la valutazione è stata effettuata dal Coordinatore del
J.B. Festaz a conclusione del periodo di formazione.
Domanda n. 3: "se conferma che attualmente il minutaggio
riferito alla presenza del personale infermieristico sui pazienti
di UAP è di 72 minuti di assistenza al giorno/ospite o se tali
minutaggi siano stati rivisti quando e con che atto pubblico". Sin
dall'inserimento degli utenti per l'unità di assistenza prolungata
di Variney è stato chiesto alla cooperativa che gestiva il
servizio, mediante l'istituto del quinto d'obbligo previsto dal
capitolato, un incremento di personale infermieristico. Ad oggi
infatti gli infermieri in turno per il nucleo di assistenza
prolungata presso la struttura di Variney sono i seguenti: 1
infermiere sul turno del mattino 06:30-14:30, quindi 8 ore; 1
infermiere sul turno del pomeriggio 14:30-22:30, quindi 8 ore; 1
infermiere sul turno della notte 22:30-06:30, 8 ore. L'assistenza
infermieristica erogata presso la struttura quindi prevede 24 ore
di assistenza, ovvero 1.440 minuti. Tenuto conto che il nucleo di
assistenza prolungata è composto da 10 pazienti, i minuti per
paziente sono pari a 144. Il minutaggio erogato risulta pertanto
superiore rispetto a quello previsto dalla delibera 2825/2007 che
prevede 107 minuti giornalieri a paziente.
Domanda n. 4: "le segnalazioni di criticità espresse dal
sindacato rispetto alla gestione della struttura e nel caso queste
siano ancora presenti, quali siano le intenzioni della Giunta". Lo
scorso 26 gennaio si è svolto, come da lei richiamato, un incontro
congiunto tra l'Azienda USL, le organizzazioni sindacali e
l'Assessorato. Dell'incontro è stato redatto apposito verbale e,
tra l'altro, ci siamo presi la briga di inviarglielo lo stesso
questa mattina via
mail
, anche se non abbiamo ancora avuto
il
placet
di riferimento da parte delle organizzazioni
sindacali nel giro che i 116 devono fare. Le segnalazioni
effettuate da parte delle organizzazioni sindacali hanno riguardato
l'organizzazione del lavoro, in particolare il numero di personale
rapportato alla complessità della struttura e i diversi cambi delle
figure di Coordinatore. In relazione a queste segnalazioni, il
Direttore dell'esecuzione del contratto ha fatto presente che il
numero di personale è conforme ai requisiti organizzativi previsti
dalle deliberazioni della Giunta regionale e che il posto di
Coordinatore è sì oggetto di diversi cambi, ma non è mai stato
vacante. La scelta operata quindi dall'Azienda USL di mantenere al
proprio interno la Direzione sanitaria della struttura di Variney,
stante la particolare fragilità degli utenti ospitati, ha
dimostrato di come sia stata alta l'attenzione sulla struttura,
infatti l'intensa attività di monitoraggio di verifiche e di
sopralluoghi che l'Azienda USL ha messo in campo ha consentito di
garantire le migliori condizioni ai pazienti e a tutti gli
operatori.
Sia lo scorso Consiglio che nella lettura della risposta che le
ho dato, quando io parlo di soddisfazioni, è per il fatto di aver
avuto la possibilità di porre delle domande da parte dei sindacati
e di avere delle risposte non dal sottoscritto o da altre parti
politiche, ma da tutti coloro i quali vengono pagati ed espletano
grande competenza nel fare i vari ruoli di riferimento, dal RUP al
DEC, al Coordinatore. Per cui io non sono in grado in termini
soggettivi di valutare la soddisfazione: sono in grado però in
termini oggettivi di poter valutare il fatto che nel momento in cui
viene fatta una domanda, se la risposta viene resa da chi è pagato
professionalmente e qualificato per darla, credo che se la risposta
arriva ed è positiva possa poi dopo incontrare soddisfazione
tecnica, magari non personale, ma - ripeto - le parti personali non
competono a me.
Presidente -
Per la replica, la parola alla collega Erika
Guichardaz.
Guichardaz E. (PCP) -
Grazie delle sue risposte. Conferma
che è stata verificata la sussistenza del riconoscimento dei
titoli, quindi su questo chiederemo gli atti sia rispetto alla
questione in capo all'USL, sia per quello che riguarda la Regione e
naturalmente anche quello per cui deve occuparsi l'Ordine
professionale che, comunque, anche sotto questo punto di vista, ha
degli adempimenti, oltre agli enti di cui abbiamo parlato.
Sulla questione degli operatori e degli infermieri mi chiedo se
sono rimasti solo 3 infermieri a Variney, allora a Perloz chi ha
fatto questa formazione, perché sappiamo che è sempre la stessa
cooperativa, quindi se ne aveva bisogno prima, molto probabilmente
forse ne aveva bisogno anche oggi, oppure se si sono sdoppiati,
perché da 3 magari sono diventati 6, 12, 18, quindi anche sotto
questo punto di vista chiederemo anche i titoli formativi che sono
stati immagino verificati dall'Azienda e dal Coordinatore, come lei
ha fatto intendere.
Rispetto ai minutaggi, ci conforta quanto lei ha detto, perché
negli atti in nostro possesso invece io le faccio rilevare che
risultano solo 720 ore rispetto ai pazienti di UAP. Adesso lei mi
parla di 1.440 minuti, quindi sono praticamente raddoppiate. Questo
era quanto ci era stato comunicato a seguito dell'appalto, anche
qui ci chiediamo com'è possibile che aumentino le ore con gli
stessi costi ma su questo faremo un
focus
apposito.
Rispetto alla questione dei sindacati, non ho ancora avuto modo
di vedere il verbale se mi è stato inviato questa mattina, però
rilevo che quando si parla di esito positivo, non è che è una
valutazione personale, ma vuol dire che l'esito positivo uno lo
immagina rispetto alle osservazioni fatte dai sindacati, invece
come lei ci ha rappresentato, molto probabilmente l'esito positivo
è per il fatto che vi siete incontrati, non che siano stati risolti
i problemi.
Sotto questo punto di vista, ho appreso... e vorrei fare i
complimenti all'Ordine dei medici invece che, a differenza
dell'USL, rispetto alla questione di Cittadinanzattiva, ha
evidenziato che le criticità che da tempo pone il nostro gruppo
effettivamente sono criticità degne di nota, perché dice
chiaramente che non vedono procedimenti disciplinari rispetto ai
medici, perché questo è quello che loro dovevano verificare, ma
allo stesso tempo è stato auspicato un miglioramento in alcuni
settori, quali la formazione che, secondo l'Ordine dei medici, va
migliorata, e poi bisogna garantire finanziamenti adeguati e di
permettere di rispettare i tempi necessari per svolgere attività
che richiedono particolare attenzione considerata la complessità
dei pazienti ospitati nella struttura che talvolta purtroppo sono
in fase terminale. Alla fine, dopo tutti questi mesi, vediamo che
anche l'Ordine dei medici rileva quanto PCP ha rilevato dal primo
giorno di questa vicenda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK