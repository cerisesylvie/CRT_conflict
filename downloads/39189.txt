Consiglio Regionale della Valle d'Aosta - Oggetto del Consiglio n. 2494 del 22 novembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Università
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2494 del 22 novembre 2016 - Resoconto
OGGETTO N. 2494/XIV - Ritiro di risoluzione: "Istituzione di
un gruppo di lavoro interistituzionale per la ridefinizione del
ruolo futuro dell'Università della Valle d'Aosta".
Rosset (Presidente) -
Punto n. 25.03 dell'ordine del
giorno. Ha chiesto la parola la collega Certan, ne ha facoltà.
Certan (ALPE) -
Credo che in questi giorni abbiamo
assistito ad un dibattito direi costruttivo sul ruolo che potrebbe
avere l'Università della Valle d'Aosta, dibattito scaturito dal
fatto che sono stati riconosciuti dei ricorsi di docenti che sono
stati fatti all'ateneo valdostano e il TAR ha riconosciuto a questi
docenti la validità di tali ricorsi. Questo dibattito ha in qualche
modo generato tutta una serie di osservazioni, un dibattito anche
costruttivo, ed è per questo che chiediamo - anche per portare un
po' di
élan
a questo ateneo, che in questo periodo sembra
essere un po' assopito e sembra un po' aver perso lo smalto
iniziale - di impegnare il Governo regionale ad istituire un gruppo
di lavoro: adesso io sono disponibile, soprattutto a quest'ora,
anche ad emendare eventualmente questo impegno se le parole non
sono proprio aderenti alla volontà di tutto il Consiglio, quindi
gruppo di lavoro, tavolo di lavoro, chiamiamolo come vogliamo, un
gruppo di lavoro interistituzionale con una
rappresentanza...abbiamo messo su base volontaria naturalmente deve
essere un impegno costruttivo...per portare idee nuove e per capire
anche quali possono essere quei passaggi che magari restituirebbero
un po' di splendore all'Università e non la farebbero cadere in
polemiche che forse stanno sfociando anche fuori Valle e non fanno
sicuramente bene alla nostra Università. Un gruppo di lavoro quindi
che abbia una rappresentanza di tutti i gruppi politici presenti in
Consiglio, ma anche delle organizzazioni sindacali, dei docenti e
dei vertici dell'ateneo per approfondire le criticità e le
problematiche, ridefinire il ruolo, il futuro, una programmazione
anche dei temi dell'Università.
Presidente -
Non ci sono richieste, dichiaro chiusa la
discussione generale. Ha chiesto la parola il Presidente della
Regione, ne ha facoltà.
Rollandin (UV) -
Ringrazio la collega perché ha
illustrato la situazione in modo corretto, nel senso che c'è
l'esigenza di avere un approfondimento su alcuni temi. Rispetto a
quanto viene detto qui - a parte il discorso delle criticità
emerse, lì c'è stata una critica di un soggetto, che ha coinvolto
tutta una serie di persone, però, al di là di questo - io non entro
adesso nel merito -, credo sia importante forse e chiederei, prima
di arrivare a queste decisioni - non le chiedo di ritirarla -, di
andare una volta nella commissione competente a fare una relazione,
se vuole non solo come parte politica ma anche come parte tecnica e
diciamo di rappresentanza dell'Università, per spiegare i
programmi, le proposte che sono state fatte, che hanno un grande
appeal
, quello che si sta facendo, in modo che poi voi
valutate se, rispetto a questo, ci sono delle carenze, delle cose
che non vanno, in modo da poterne parlare in commissione, con chi è
deputato a seguire questa parte. Qui c'è una parte culturale
importante, con l'Assessore Rini facciamo parte del CdA
dell'Università e noi abbiamo visto che in questi anni c'è una
grande attenzione al futuro dell'Università, al futuro dei nostri
giovani, stiamo seguendo la realizzazione della nuova Università.
Quindi le chiederei se non vuole ritirarla... se la ritira, ci dà
la possibilità di andare prima in commissione, dopodiché lei vede
se questo è soddisfacente o no, sennò possiamo ragionare e trovare
il modo di coinvolgere chi e come, però credo sia meglio fare
questo tipo di discussione in commissione e dopo lei verifica.
Presidente -
Ha chiesto la parola la collega Certan, ne
ha facoltà.
Certan (ALPE) -
Credo che questa non sia una decisione
che chiaramente prendo io, ma tutti i gruppi di minoranza, visto
che l'abbiamo condivisa. Non abbiamo nessun problema ad accettare
questa proposta di ritrovarci in commissione per una prima volta,
poi nulla ci vieta, forse tutti insieme a questo punto, di aprire
perché qua non è che apriamo un confronto, non è che abbiamo
proposto di istituire un tribunale, però crediamo anche che le
critiche che si stanno sviluppando in questi giorni, critiche che
peraltro su alcuni aspetti hanno anche un fondamento, non facciano
bene all'ateneo valdostano, anche perché crediamo che tutte le
risorse che in questi anni hanno contribuito in qualche modo allo
sviluppo o all'attività dell'Università debbano essere ascoltate e
crediamo che ci siano anche state delle prese di posizione forse un
po' fuori dalle righe. Benissimo quindi, la V Commissione deve
ancora essere convocata su dei temi che si era già presa l'impegno
e aspettiamo noi come semplici membri di commissione che il
Presidente la convochi, quindi questo sicuramente andrà ancora
oltre. Vediamo di fare un'audizione nel più breve tempo possibile
con la programmazione. Ritiriamo quindi la risoluzione.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK