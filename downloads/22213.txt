Consiglio Regionale della Valle d'Aosta - Oggetto del Consiglio n. 1867 del 5 aprile 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIRITTO ALLO STUDIO
ISTRUZIONE PUBBLICA
Università
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1867 del 5 aprile 2006 - Resoconto
OGGETTO N. 1867/XII - Esclusione degli studenti lavoratori dalle
agevolazioni per l'attuazione del diritto allo studio
universitario. (Interpellanza)
Interpellanza
Premesso:
- che l'articolo 11 della Legge regionale 34/2005 ha escluso
gli studenti lavoratori dalle agevolazioni per l'attuazione del
diritto allo studio universitario;
- che la norma in oggetto è stata ritenuta illegittima dal
Governo e impugnata innanzi alla Corte Costituzionale, poiché si
pone in contrasto con le disposizioni nazionali che fissano i
livelli essenziali cui le Regioni devono attenersi per garantire
uniformità di trattamento nel diritto allo studio nonché con le
norme generali in materia di istruzione;
- che già con un provvedimento legislativo precedente
(31/2005) la Regione ha escluso gli studenti ultra 26enni dalle
agevolazioni tariffarie previste per i trasporti;
- che le decisioni assunte dalla Regione in materia di
diritto allo studio stanno generando un comprensibile disappunto e
un notevole disagio tra gli studenti valdostani che rientrano nelle
suddette categorie;
i sottoscritti Consiglieri regionali
Interpellano
l'Assessore delegato per sapere:
1) per quali ragioni gli studenti lavoratori sono stati
esclusi dalle agevolazioni per l'attuazione del diritto allo studio
universitario;
2) per quali ragioni gli studenti ultra 26enni sono stati
esclusi dalle agevolazioni tariffarie previste per i
trasporti;
3) se intende ripristinare la situazione precedente
all'entrata in vigore delle norme citate in premessa o comunque
riconsiderare, secondo principi meno selettivi, la disciplina della
materia.
F.to: Tibaldi - Frassy - Lattanzi
Président - La parole au Conseiller Tibaldi.
Tibaldi (CdL) - Questa interpellanza ci serve per avere dei
ragguagli - "a posteriori", lei ci dirà -, però è meglio averli
dopo che non averli mai. Sono ragguagli che chiediamo in merito a 2
leggi che sono state approvate da questa Regione. Negli ultimi 6
mesi questa Regione ha abbattuto una vera e propria "scure" sugli
studenti universitari, in particolare, come si evince dalla
premessa dell'interpellanza, vi sono 2 leggi: la n. 34/2005 e la n.
31/2005, che hanno escluso rispettivamente gli studenti lavoratori
dalle agevolazioni per l'attuazione del diritto allo studio
universitario e gli ultraventiseienni dalle agevolazioni tariffarie
previste per i trasporti. Vorremmo capire quali sono le motivazioni
politiche che stanno alla base di tale scelta, che è sì stata
esaminata in quest'aula, in quanto la prima era una norma inserita
nell'"omnibus", quella riguardante gli studenti "over" 26 esclusi
dalle agevolazioni, e la seconda una norma che invece è stata
inserita nella legge finanziaria e riguarda gli studenti
lavoratori. Quest'ultima, fra l'altro, è stata impugnata dalla
Presidenza del Consiglio dei ministri, perché ritenuta illegittima
nella parte in cui prevede l'esclusione degli studenti lavoratori
dalle provvidenze relative al diritto allo studio universitario,
perché questa disposizione si porrebbe in contrasto con la
normativa nazionale, che fissa i livelli essenziali a cui le
Regioni devono attenersi per garantire uniformità di trattamento
nel diritto allo studio e che devono tuttora considerarsi un punto
di riferimento imprescindibile per il legislatore regionale, nonché
si pone in contrasto con le norme generali in materia di
istruzione.
Al di là di questa questione, che è meramente giuridica,
ancorché importante e che verrà dissipata dalla Corte
costituzionale, ci vuole una spiegazione politica a tali scelte,
che vedono gli studenti universitari essere privati di tutta una
serie di provvidenze previste dalla legge n. 30/1989 e che si
sostanziano in borse di studio per un valore che si aggira sui
2.400 euro e contributi per l'affitto che hanno un valore analogo.
Naturalmente altrettanto preoccupante è quella scelta che ha
escluso gli studenti ultra ventiseienni dalle agevolazioni
tariffarie. Sappiamo che a livello di istruzione universitaria la
Val d'Aosta non è che brilli nelle classifiche nazionali, anzi
sappiamo che il tasso di scolarizzazione universitaria non è fra i
più elevati, sappiamo che il livello di "mortalità" universitario,
cioè gli studenti che cominciano il percorso di studi, ma non lo
concludono, è altrettanto elevato. Sappiamo anche che oggi le
condizioni per poter concludere nei tempi previsti il curriculum di
studio universitario non sempre è agevole, sovente bisogna recarsi
fuori dal proprio luogo di residenza, dove si domicilia
abitualmente, per seguire la vocazione culturale o professionale
che si vuole intraprendere come futuro lavoro e sovente si supera
il limite di età di 26 anni, talvolta si va fuori corso per ragioni
di demerito studentesco, talvolta perché si è costretti dalle
circostanze personali, familiari, professionali. La scelta del suo
Assessorato è una scelta importante perché esclude tutta una
categoria di persone, che sono costrette loro malgrado... mi
riferisco non ai fuori corso per demerito universitario, perché, se
uno sta lì a poltrire e a pagare le tasse universitarie perché
gliele pagano i genitori e può permetterselo e non supera i vari
esami e attende passivamente o procrastina la discussione di una
tesi, è un caso diverso, su questo penso siamo concordi... perché
intraprendono uno studio superiore dopo essersi diplomati, dopo
essere entrati nel mondo del lavoro, quindi dopo che hanno un'età
superiore ai 26 anni e magari hanno anche una famiglia. È vero,
hanno un reddito, ma magari questo reddito non è sufficiente a
coprire le onerose spese universitarie e qui andiamo a toccare la
fascia di tutti questi lavoratori che sono, per scelta o per
costrizione, obbligati a lavorare e vogliono conseguire un titolo
di studio universitario che potrebbe promuovere le loro aspirazioni
personali e la loro carriera.
Assessore, sintetizzando le 3 domande che le abbiamo posto,
vorremmo capire per quali ragioni voi avete optato per questa
scelta, se intendete ripristinare una situazione diversa, non dico
la precedente, come ho messo nel quesito, ma se volete adottare un
criterio meno selettivo di quelli rigidi che sono stati introdotti
nelle 2 leggi e prevedere delle forme più agevoli rispetto a questo
momento di sbarramento, che avete improvvisamente inserito e che va
a penalizzare vaste categorie di persone. È uno sbarramento
anagrafico e anche categorico, cioè i lavoratori perché devono
essere penalizzati? Ho "letto" anche il dibattito che non c'è stato
peraltro in aula, quindi io per primo faccio ammenda, il nostro
gruppo, ma anche gli altri gruppi consiliari hanno completamente
omesso di guardare con attenzione tale punto, ripeto: "meglio tardi
che mai", perché, facendo parte di questo consesso, abbiamo la
potestà legislativa di modificare degli errori che sono stati fatti
in corso d'opera. Lei capirà che tali 2 norme stanno generando un
comprensibile disappunto e un notevole disagio fra gli studenti
valdostani che rientrano in queste due categorie. Con tali domande
vogliamo presentarci in forma propositiva, ma vogliamo sottolineare
in maniera determinata che questo disagio è quanto mai sentito e la
Giunta "in primis" e il Consiglio regionale dovrebbero tornare ad
affrontare la materia in maniera meno selettiva e più attenta alle
diffuse e diverse esigenze della popolazione studentesca
universitaria valdostana.
Président - La parole à l'Assesseur à l'éducation et à la
culture, Charles Teresa.
Charles (UV) - Je réponds d'abord aux points n° 1 et n° 3 et par
la suite au point n° 2, qui se rapporte à une autre loi.
En référence aux points n° 1 et n° 3, pour ce qui concerne les
facilités prévues par la loi régionale n° 30/1989, "Interventions
de la Région pour la réalisation du droit aux études dans le
domaine universitaire", je précise que l'exclusion des étudiants
travailleurs a été prévue par l'article 11 de la loi régionale n°
34/2005, afin de limiter les dépenses, mesure qui a intéressé tout
le budget de la Région pour l'année 2006. Toutefois, les premières
difficultés d'application de l'exclusion en parole ont été
constatées au moment de l'évaluation du Statut des travailleurs,
puisqu'il n'existe pas de norme qui en donne une seule définition,
déférée aux avis de concours pour l'attribution des aides, et
puisqu'il existe une ample gamme de choix pour définir un
travailleur et c'est le problème que nous nous sommes posé tout de
suite: par exemple, travailleur dépendant à temps indéterminé ou
déterminé, travailleur autonome, travailleur sur la base d'une
période de travail de l'année, sur la base de ses revenus, donc il
y a effectivement plusieurs cas. Ces considérations ont mis en
évidence la présence de possibles disparités et donc nous avons
penché bien avant la présentation du recours du Président du
Conseil des ministres, centré sur la déclaration d'illégitimité
constitutionnelle de la norme en parole, pour évaluer la
possibilité de reconsidérer la décision d'exclure les étudiants
travailleurs; donc sur cela nous avons commencé à réfléchir avant.
En effet, au moment de la communication du recours, il avait été
faite l'hypothèse de faire face à cette situation en intégrant dans
la "loi omnibus", en cours de prédisposition, l'abrogation de la
partie de l'article 11 de la loi régionale n° 34/2005 relative à
l'exclusion des étudiants travailleurs. On va donc reconsidérer,
sur la base de ce que je vous ai dit, employé, non employé, temps
indéterminé, temps déterminé, revenu et ainsi de suite.
Quant au point n° 2, c'est l'Assessorat des transports qui nous
a fourni les données et donc les dynamiques d'accroissement des
charges relatives à la concession des facilités prévues par la loi
régionale n° 29/1997 en faveur de plusieurs catégories d'usagers de
moyens de transport public, parmi lesquels les étudiants et les
personnes âgées... auraient nécessité d'un accroissement des
affectations de crédits destinés à cela, dans le cadre du budget
régional. Cette hypothèse s'est révélée d'ailleurs incompatible
avec une contraction des domaines d'application de ces facilités et
il a été décidé d'intervenir en faveur de la catégorie des usagers
qui, d'une manière générale, auraient souffert en moindre mesure de
la perte du bénéfice. Il est superflu donc d'ajouter que la limite
d'âge de 26 ans établie pour pouvoir bénéficier des facilités n'est
pas une limite qui fait une distinction tout de même entre les
étudiants travailleurs ou pas, c'est un autre problème. C'est une
limite d'âge qui est absolument indépendante de la position des
travailleurs.
Président - La parole au Conseiller Tibaldi.
Tibaldi (CdL) - Due considerazioni. In primo luogo apprendiamo
con soddisfazione che l'Assessore e gli uffici da lei dipendenti
abbiano ravvisato che il lavoro non può essere un elemento
discriminatorio per l'accesso a certi tipi di agevolazione. Ci fa
piacere sapere che, nonostante l'impugnazione effettuata da parte
del Governo italiano, la Regione abbia intenzione di riconsiderare
la formulazione di tale norma e che in una futura norma inserita in
un progetto "omnibus" vi sarà l'abrogazione di questa disposizione
incriminata. Da tale punto di vista, non posso che esprimere la
nostra soddisfazione, perché l'appunto è stato accolto.
Per quanto riguarda invece l'altra categoria di persone, gli
ultra ventiseienni, per i quali viene mantenuto questo sbarramento
per la concessione dei biglietti a prezzo agevolato, lei dice che
sono due questioni diverse ed è vero, uno è uno sbarramento
anagrafico, l'altro è una categorizzazione sulla base dello
"status" lavorativo oppure no. Sovente però gli studenti lavoratori
sono anche ultra ventiseienni, c'è questa coincidenza e, essendo
sovente così, viene comunque limitato un beneficio: quello delle
agevolazioni sui trasporti, che finora abbatteva non di poco i
costi per il trasferimento degli studenti valdostani che vanno a
studiare in Università fuori Valle. Chiedo che vi sia un
ripensamento su tale questione, non credo sia sufficiente la
motivazione che lei ha addotto che le risorse devono essere
concentrate sugli studenti infra ventiseienni, non penso che la
Regione abbia a disposizione così poche risorse e debba essere
costretta a tagliare in un ambito sociale come questo delle
disponibilità economiche perché non vi sono fondi sufficienti in
capitoli di bilancio. Non mi risulta, il bilancio previsionale 2006
assegna 4,4 milioni di euro per il programma diritto allo studio; è
vero che le provvidenze sono distribuite in maniera differenziata,
ma non credo che anche la legge n. 29/1997 sia così povera per
dover tagliare delle provvidenze agli studenti "over" 26, primo,
perché c'è la coincidenza fra l'età anagrafica e lo "status"
lavorativo, secondo, anche perché ho letto delle motivazioni sui
giornali, non credo che il Patto di stabilità imposto a livello
governativo abbia reso necessaria una riduzione della spesa
corrente proprio su questo capitolo relativo alle provvidenze allo
studio a favore degli studenti universitari. Sappiamo che la
finanziaria 2006 e il Patto di stabilità impongono delle riduzioni
sugli sprechi, ma non certo sui servizi sociali, quindi, visto che
si tratta di una scelta politica portata avanti a livello
regionale, la invito, Assessore, a riconsiderare anche la norma
degli "over" 26, altrimenti si crea una discriminazione che,
facendo un esame comparato con altre legislazioni regionali, non ho
trovato. È quindi anche spiacevole che la Regione abbia il primato
di essere la prima o fra le poche Regioni italiane che hanno
inserito una norma così selettiva che, oltre a non trovare
"terreno" in altre Regioni italiane, crea delle penalizzazioni che,
a nostro avviso, non hanno alcuna ragion d'essere in una Regione
come la nostra, che dispone di notevoli risorse per affrontare le
diverse esigenze sociali della nostra Comunità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK