Consiglio Regionale della Valle d'Aosta - Oggetto del Consiglio n. 263 del 11 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 263 del 11 novembre 1993 - Resoconto
OGGETTO N. 263/X - Parere sullo schema di decreto legislativo
recante la de­limitazione dei Collegi per l'elezione del Senato e
della Camera. (Approvazione di risoluzione)
Presidente -
Con lettera in data 26 ottobre 1993
il Presidente del Consiglio dei Ministri ha trasmesso a questa
Presidenza del Consiglio re­gionale, in attuazione dell'articolo 7,
comma 3, della legge 4 agosto 1993, n. 276 e dell'articolo 7, comma
3, della legge 4 agosto 1993, n. 277 le indicazioni formulate, con
riferimento alla Regione Valle d'Aosta, dalla Commissione di
esperti, no­minata dai Presidenti della Camera dei deputati e del
Senato della Repubblica, in ordine alla delimitazione dei collegi
per l'elezione del Senato e della Camera.
Poiché le leggi recanti norme per l'elezione del Senato e della
Camera prevedono una delega legislativa al Governo per la
de­limitazione dei collegi elettorali da attuarsi con decreto
legisla­tivo sulla base delle indicazioni formulate dalla
Commissione di esperti e corredato dai pareri espressi dai Consigli
regionali, si sottopone all'attenzione del Consiglio l'unito schema
di decre­to legislativo così come predisposto dalla Commissione di
esperti nominata dai Presidenti del Parlamento.
Su questo punto la Presidenza del Consiglio regionale presenta
una risoluzione, che recita:
Risoluzione - Il Consiglio regionale della Valle d'Aosta
Richiamate le leggi 4 agosto 1993, n. 276 e n. 277, recanti
nuove norme per l'elezione del Senato della Repubblica e della
Came­ra dei Deputati, che prevedevano una delega legislativa per la
nuova delimitazione dei collegi elettorali per l'elezione di
Sena­tori e Deputati;
Viste le indicazioni formulate dall'apposita Commissione,
no­minata dai Presidenti della Camera dei deputati e del Senato
della Repubblica, in ordine alla delimitazione dei collegi
eletto­rali;
Considerato che tali indicazioni prevedono la determinazione,
per la Valle d'Aosta, di un unico collegio elettorale sia per
l'ele­zione della Camera dei Deputati che del Senato della
Repubbli­ca, nel rispetto delle disposizioni costituzionali e
prestatutarie che, nel sancire l'autonomia della Regione Autonoma
Valle d'Aosta hanno assicurato la rappresentanza in Parlamento
della Regione;
Rilevato peraltro che, nel documento predisposto dalla
Commis­sione di esperti, viene fatto riferimento alla "Provincia di
Aosta" che risulta soppressa ai sensi dell'articolo 4 del D.L. Lgt.
7 set­tembre 1945, n. 545;
Visto l'articolo 57 della Costituzione;
Visto l'articolo 22 del D.L. Lgt. 7 settembre 1945, n. 545;
Visto l'articolo 92 del T.U. delle leggi per l'elezione della
Came­ra dei Deputati, approvato con D.P.R. 30 marzo 1957, n.
361;
Prende atto
del documento predisposto dalla Commissione di esperti in
or­dine alla delimitazione dei collegi elettorali per l'elezione
della Camera dei Deputati e del Senato della Repubblica,
ritenendolo rispettoso delle disposizioni legislative in premessa
citate, che garantiscono la rappresentanza in Parlamento della
Regione Valle d'Aosta, rilevando tuttavia che appare necessario
elimi­nare, in tale documento, ogni riferimento alla soppressa
"Provincia di Aosta".
Pongo in votazione la risoluzione.
Esito della votazione
Presenti: 24
Votanti: 23
Favorevoli: 23
Astenuti: 1 (Chiarello)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK