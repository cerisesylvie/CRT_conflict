Consiglio Regionale della Valle d'Aosta - Oggetto del Consiglio n. 277 del 29 maggio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 277 del 29 maggio 1981 - Resoconto
OGGETTO N. 277/81 - DISAGI DERIVANTI DALLE NORMATIVE COMUNALI
CHE IMPONGONO LA COPERTURA DEI TETTI CON MANTO IN LOSE DI ARDESIA.
(Interrogazione con risposta scritta)
Presidente
- Do lettura dell'interrogazione presentata
dai Consiglieri Lanièce e Fosson.
I sottoscritti Consiglieri regionali, a termini del
Regolamento interno del Consiglio, presentano la seguente
INTERROGAZIONE CON RISPOSTA SCRITTA
VENUTI A CONOSCENZA di numerose lamentele conseguenti al
disagio creato dall'applicazione in Valle d'Aosta di normative
comunali che impongono in determinate situazioni, la copertura dei
tetti con manto in lose di ardesia;
CONSIDERATO che tali normative, oltreché differenziarsi, in
termini di estensione di vincoli, da Comune a Comune, sovente si
impongono in un contesto tipologico ormai deterioratosi attraverso
i tempi, tanto da sembrare talora una pura affermazione di
principio;
TENUTO CONTO dei notevoli maggiori costi di costruzione dei
tetti in lose di ardesia nei confronti dei tetti con altri manti di
copertura; delle possibilità che la tecnologia moderna offre di
sopperire adeguatamente, sotto l'aspetto cromatico e paesaggistico,
al manto in lose con altri materiali meno costosi e, soprattutto,
di notevole minor peso; del fatto che in Valle d'Aosta non vi è
ormai più apprezzabile produzione di lose di ardesia, che devono
pertanto essere importate dall'estero e che, altresì, diventa
sempre più difficile il reperimento di manodopera specializzata per
la copertura dei tetti in lose;
i sottoscritti Consiglieri regionali
CHIEDONO
al competente Assessore
- se è a conoscenza di tale situazione di disagio;
- in caso affermativo, se è suo intendimento assumere delle
risoluzioni per far sì che questi disagi, adeguatamente
ricompensati, siano limitati a quei casi che rivestono ancora un
oggettivo significato storico e paesaggistico.
Presidente
- È stata data risposta scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK