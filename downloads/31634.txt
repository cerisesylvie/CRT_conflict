Consiglio Regionale della Valle d'Aosta - Oggetto del Consiglio n. 627 del 24 giugno 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 627 del 24 giugno 2009 - Resoconto
OGGETTO N. 627/XIII - Interpellanza: "Incarichi di consulenza
e di collaborazione tecnica conferiti dall'Amministrazione
regionale".
Interpellanza
Constatato che da un'analisi delle delibere di Giunta emanate
tra il 9 gennaio e il 5 giugno 2009 la Giunta regionale nel suo
complesso ha affidato più di 100 incarichi di consulenza e di
collaborazione tecnica per un costo complessivo di circa 4 milioni
e 300 mila euro;
Atteso che non sono stati conteggiati nel computo sopraddetto
gli incarichi affidati attraverso Provvedimento dirigenziale e
quelli già conferiti precedentemente ma liquidati con apposita
delibera nel periodo sopra richiamato;
Considerato che l'Amministrazione regionale, tra i vari
comparti, conta al suo interno alcune migliaia di
dipendenti;
i sottoscritti Consiglieri regionali
Interpellano
il Presidente della Regione per sapere:
1) se è presumibile, data la tendenza dei primi sei mesi, che
alla data del 31 dicembre 2009 il costo delle consulenze e delle
collaborazioni ammonti a più 8 milioni di euro per il 2009;
2) quali sono i motivi per cui i vari assessorati ricorrono
in maniera così frequente alle collaborazioni esterne;
3) come l'Amministrazione intende valorizzare maggiormente il
personale interno.
F.to: Zucchi - Lattanzi - Tibaldi
Président
- La parole au Conseiller Zucchi.
Zucchi (PdL)
- L'argomento di questa iniziativa di fatto
ripercorre quello appena discusso dal Presidente e dal collega
Tibaldi: si va dal particolare al generale, anche se per la verità
l'oggetto è più incentrato sulle questioni delle consulenze,
argomento che è stato visto nel particolare della CVA e in questo
caso riguarda la Regione nel suo complesso. Da un esame
particolareggiato delle delibere di Giunta dei primi cinque mesi
del 2009 ho potuto estrapolare che sono stati affidati solo dalle
delibere di Giunta circa 100 incarichi consulenziali per un costo
superiore a 4 milioni di euro (4.300.000 euro in un discorso così
abbreviato...).Visto che, come ho detto, si tratta soltanto di un
esame sommario eseguito sulle delibere di Giunta, che non tiene
conto di eventuali altri incarichi che eventualmente sono stati
attribuiti con incarichi dirigenziali e pertanto questa cifra
potrebbe addirittura... il numero dei consulenti potrebbe
addirittura essere più elevato e che si presume che, essendo
passati cinque mesi di quest'anno, ci possa essere questo
trend
, quindi l'oggetto della prima domanda è quello di
andare a richiedere al Presidente su questo tema se c'è una
proiezione, visti i primi cinque mesi di quest'anno, un'aspettativa
che si vada ad impiegare ulteriore forza consulenziale, andando a
raddoppiare l'importo finora speso e che - come è stato ricordato
prima - la Regione, così come la CVA nel suo particolare, dispone
di diverse centinaia di dipendenti nei vari Assessorati, sarebbe
utile conoscere quali sono le intenzioni del Presidente e di questa
Giunta... che riassume le esigenze di tutta la Giunta, perché, come
ho detto, si fa uso di consulenti a macchia di leopardo in tutti
gli Assessorati, quindi chi più, chi meno tutti adiscono a questo
tipo di facoltà. Considerato il numero elevato dei dipendenti e
tenuto conto dell'iniziativa che il Presidente più volte in
quest'aula ha dimostrato di voler seguire, propriamente nel dare un
maggiore impulso alle professionalità e quanto meno l'incipit delle
capacità professionali esistenti all'interno delle amministrazioni
per arrivare ad un livello più elevato di efficienza, di
miglioramento, di tempi rapidi di risposta, quanto meno di un
livello più meritocratico nell'ambito del lavoro, se su questo tema
c'è un'attenzione, ossia se dal punto di vista numerico è lecito
pensare che vi sia questa
escalation
, oppure c'è una
riduzione in questi termini. Se si tratta quindi soltanto di un
fatto contingente legato ad un momento, oppure si pensa che nel
prossimo futuro si vada verso un aumento dell'utilizzo di questi
incarichi consulenziali, tenuto conto che, di fronte ad un numero
così elevato di dipendenti regionali, credo sia lecito aspettarsi
un utilizzo migliore delle professionalità esistenti, perché ci
sono sicuramente delle grandi nicchie di professionalità che in
questo primo anno ho riscontrato essere presenti e che forse
sarebbe bene estendere al novero generale di tutto il numero dei
dipendenti di questa Regione.
Président
- La parole au Président de la Région,
Rollandin.
Rollandin (UV)
- Grazie, Presidente. Grazie al collega
che ha illustrato l'obiettivo che si vuole evidenziare con questa
interpellanza, che è di conoscere qual è la metodologia che viene
utilizzata per il problema consulenze, che sicuramente, come è
stato detto, ha un peso importante, quindi capire qual è il
riferimento.
Per quanto riguarda la prima domanda, devo dire che le risorse
stanziate nel bilancio regionale per il 2009 per consulenze,
incarichi e studi ammontano nel totale a 6,9 milioni, ammontare che
è sostanzialmente in linea con gli ultimi cinque anni, anche
quest'anno ci fermeremo sui 4,9-5 milioni di euro come consulenze.
Naturalmente non sono qui a dire che non sia poco, ma ad oggi
sicuramente l'andamento sarà questo ed è purtroppo concentrato nei
primi mesi, perché, come lei sa, il discorso è che si fa la
consulenza per 11 mesi, c'è il mese di stacco e poi nei primi mesi
avviene la riproposizione per molte di queste consulenze.
L'impegnato effettivo al 12 giugno 2009, quindi ad oggi, ammonta a
3,789 milioni di euro e, a titolo di riferimento, l'impegnato
finale per il 2008 era di 4,789 milioni di euro. Sulla base di
questi dati, pertanto si rimane nei contenuti e in linea con quello
che è successo negli anni precedenti.
Occorre ricordare che all'incirca un terzo degli incarichi presi
in considerazione, quindi a cui si fa riferimento... di quelli
avvenuti... fanno riferimento a risorse messe a disposizione dallo
Stato e dai fondi comunitari. È il caso degli incarichi affidati
dall'Assessorato della sanità, salute e politiche sociali
nell'ambito delle attività del servizio connesse alla legge n.
328/2000, la legge quadro per la realizzazione del sistema
integrato di interventi e servizi sociali, oppure degli incarichi
affidati a valere sui programmi cofinanziati dai fondi strutturali
dell'Unione europea per attivare consulenze e collaborazioni
tecniche connesse alla gestione, realizzazione, controllo e
monitoraggio dei programmi. Questa è la parte principale, perché in
effetti nella struttura che gestisce... controlla con esiti molto
positivi, perché ancora ultimamente... al di là della Commissaria
europea
Hübner
, che aveva fatto presente che nel
settennato precedente era l'unica Regione ad aver utilizzato tutti
i fondi necessari e ancora quest'anno la Commissione di controllo
ha visto che sono stati utilizzati per il 2008 e per i primi mesi
del 2009 tutti i fondi necessari... quindi credo che stiano facendo
un buon lavoro, però nella struttura relativa ai fondi comunitari
abbiamo tre persone, tutti gli altri sono consulenti, proprio
perché questa è la configurazione in quanto è a progetto. Sono
progetti, adesso andiamo a realizzare i progetti dal 2007 al 2013.
Con questo non per giustificare che non ci siano delle consulenze,
ma per dire che un terzo sono riferite a questo.
Per quanto riguarda le motivazioni, va ricordato che
l'Amministrazione regionale ha in capo un elevato numero di
competenze, che in altre situazioni competono ad altri livelli
dell'apparato amministrativo pubblico - Stato e Province - e deve
far fronte pertanto a continue sollecitazioni che non possono
restare senza risposte, caratterizzate da elevati livelli di
tecnicità, professionalità e temporaneità. A queste sollecitazioni
non è possibile rispondere tempestivamente aumentando l'organico
del personale dipendente, questo anche per i vincoli del Patto di
stabilità, che ci obbliga a rimanere entro certi limiti, come
sappiamo, e anche per il contenimento della spesa pubblica
nell'ambito di una giusta considerazione sul deficit che
conosciamo, ma anche e soprattutto perché vi sono delle
professionalità e delle competenze legate a discipline
particolarmente complesse e dinamiche che non possono essere
formate in tempi brevi e comunque sono reperibili all'esterno in
maniera sicuramente più efficace ed economica. L'Amministrazione
pertanto ricorre all'esterno per incarichi legali, tecnici o di
elevata professionalità in ragione di motivazioni oggettive
rappresentate dai dirigenti competenti (quindi sono segnalate dagli
stessi) legate alla complessità e specificità dell'attività oggetto
dell'incarico, per le quali non sono reperibili risorse con le
necessarie competenze all'interno dell'organico, oppure imposte
dalla necessità di dare risposte tempestive alla comunità a seguito
di picchi di attività e di attività straordinarie.
Per quanto riguarda l'ultimo punto, che è importante, ossia la
valorizzazione delle figure, stiamo mettendo mano alla legge n. 45,
dove c'è la strutturazione della Regione, e fra le valutazioni che
porteremo poi all'attenzione del Consiglio con la modifica della
legge, c'è anche quella della valorizzazione proprio delle
specificità e delle competenze acquisite all'interno del personale,
ad esempio per quanto riguarda gli ottavi livelli legate al limite
della dirigenza o no. Si sta facendo una riflessione attenta per
dire come poter utilizzare al meglio queste possibilità tecniche,
che di fatto sono oggi bloccate nell'ambito di questo che è
l'utilizzo. Concordiamo con le valutazioni legate all'ultimo punto,
ossia di valorizzare il personale esistente, concordo che ci sono
tante persone che sono motivate e preparate e che devono avere il
riconoscimento della loro dedizione allo spirito che anche l'ente
pubblico può e deve avere. Sotto questo profilo, andiamo in tale
direzione, abbiamo questi tempi e crediamo che la modifica della n.
45 arriverà per l'autunno e lì si vedrà com'è il coordinamento, che
potrà anche incidere sul futuro delle consulenze, anche se una
parte rimarranno anche nei limiti di cui abbiamo detto, che si è
tenuto nel
trend
sempre sui 4, anzi nel 2004 era già 4,9
milioni, poi è stato sui 4,3, come ho detto l'anno scorso di nuovo
4,9 e quest'anno si aggirerà sulla stessa cifra.
Ringrazio comunque per avermi dato l'opportunità di spiegare
quali sono le proiezioni in questo caso per le consulenze.
Président
- Est-ce qu'il y a la réplique? Merci,
Conseiller Zucchi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK