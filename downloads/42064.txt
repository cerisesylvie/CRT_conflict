Consiglio Regionale della Valle d'Aosta - Oggetto del Consiglio n. 1019 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
ASSISTENZA SOCIALE
Asili nido
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1019 del 23 ottobre 2019 - Resoconto
OGGETTO N. 1019/XV - Interpellanza: "Accertamento della
presenza di insetti all'interno della scuola dell'infanzia
Saint-Martin e della scuola primaria Giovanni Pezzoli.".
Farcoz (Président) -
Point n° 29 de l'ordre du jour. La
parole au collègue Restano pour l'illustration.
Restano (GM) -
Ritorniamo a parlare di blatte e di
insetti infestanti, questo perché i colleghi del gruppo dei Cinque
Stelle nel luglio del 2019 avevano presentato un'interpellanza che
riguardava le misure adottate per debellare la presenza di insetti
all'interno della scuola dell'infanzia Saint-Martin e della scuola
primaria Giovanni Pezzoli. Già nel corso di questa discussione
avevamo voluto rimarcare quanto la risposta dell'Assessore alla
pubblica istruzione risultasse da completare, a nostro modesto
avviso, per la parte riguardante la sanità pubblica evidentemente,
perché l'assessorato competente per quanto riguarda la trasmissione
attraverso vettori di malattie è l'Assessorato della sanità. Dopo
un certo periodo di tempo abbiamo ricevuto delle segnalazioni da
parte di abitanti di una certa zona di Aosta che evidenziavano la
presenza di queste blatte, evidentemente avevano seguito la
discussione in Consiglio. Siamo andati a fare un sopralluogo
trovando evidenza di quanto affermato e abbiamo anche potuto
rilevare che riguardava vasta parte del territorio comunale e
quindi non si trattava di un fenomeno isolato. Intorno al 20
settembre abbiamo presentato insieme un'ulteriore interpellanza che
è quella che discutiamo oggi. Era da discutere nel Consiglio del 2
e 3 ottobre, ma è stata rinviata, successivamente in data 14
ottobre abbiamo rilevato un articolo su un settimanale locale, dove
si parla di questo fenomeno e dell'interessamento da parte del
Comune di Aosta, dal titolo: "Topi e blatte: interviene il Comune,
RFI deve ripulire la ferrovia". Il dirigente competente ha fatto le
sue considerazioni tecniche se vogliamo e non sanitarie di certo e
ha dato la sua spiegazione. Noi vogliamo sapere da parte
dell'Assessore competente se l'Assessorato abbia svolto
accertamenti in merito con il servizio che ha a disposizione
all'interno dell'Assessorato e, in caso di risposta affermativa, se
siano stati dati degli atti di indirizzo e quali sono i risultati
degli accertamenti; poi ovviamente se l'Assessore intende
proseguire negli accertamenti o intende svolgerne di nuovi se non
ne sono stati fatti.
Président -
La parole au collègue Mossa pour les restants
7 minutes.
Mossa (M5S)
- Sarò piuttosto breve, non mi occorreranno
tutti i sette minuti. A integrazione di quanto detto dal collega
Restano ricordo che durante la discussione sull'interpellanza da me
fatta il 4 luglio scorso l'assessore Certan ha prontamente
sottolineato le competenze del caso. Va bene, però confido che dopo
la mia segnalazione qualcuno abbia posto in essere azioni di
controllo per verificare, visto l'ampiezza del fenomeno, se la
presenza di blatte fosse stata riscontrata anche in strutture
regionali limitrofe alla zona infestata, soprattutto nella zona di
via Saint-Martin-de-Corléans ad Aosta dove c'è l'ex Maternità,
perché vede, Assessore, continuano a pervenirci segnalazioni sulla
presenza di blatte proprio in questa zona e se arrivano a noi
semplici Consiglieri di minoranza, sembra strano che non arrivino
anche a chi è deputato all'amministrazione di queste strutture.
Per unirmi alla richiesta del Consigliere Restano, chiedo
anch'io, Assessore, quali azioni sono state poste in essere da
luglio ad oggi. Visto che presso l'Assessorato della sanità è
attivo il servizio, ci tengo a estenderlo, prevenzione collettiva e
igiene e sanità pubblica veterinaria, che si occupa tra le altre
cose di malattie trasmesse da vettori, sicurezza alimentare, igiene
pubblica, salute e sicurezza dei luoghi del lavoro. Dopo la mia
segnalazione chiedo se qualcuno ha provveduto ad attivare questo
servizio al fine di verificare la presenza di blatte anche in altre
strutture regionali. Ritengo che queste siano le azioni che fanno
la differenza di un buon amministratore. Ricevo una segnalazione su
un fenomeno esteso, automaticamente faccio gli accertamenti
affinché le strutture - e questa volta parliamo di quelle di
competenza regionale - siano state coinvolte almeno da questo
fenomeno.
Président -
La parole à l'assesseur Baccega pour la
réponse.
Baccega (UV) -
Cari colleghi, è chiaro che dopo
l'intervento della collega Certan che aveva sottolineato tutte le
azioni che erano state poste in essere dal proprietario della
scuola, che è appunto il Comune di Aosta, non ci siamo fermati lì.
Alla riapertura della scuola ci siamo interessati e abbiamo cercato
di capire se il fenomeno era stato debellato oppure se c'erano
degli ulteriori problemi. Personalmente ho sentito il nuovo
dirigente scolastico, il quale mi ha detto che tutto il protocollo
previsto in questi casi era stato avviato, che era stato coinvolto
anche il responsabile della sicurezza e ci ha segnalato che alcune
blatte erano state trovate in ambienti che non erano proprio della
scuola, bensì erano di zone esterne limitrofe e quindi, da questo
punto di vista, mi ha detto che era tutto segnalato, il protocollo
era stato seguito e non era necessario nessun intervento. Ora,
però, i vostri interventi mi parlano di altre zone, di situazioni
diverse. È chiaro che laddove il Comune di Aosta interviene per
rifare una fognatura, il problema può sussistere e molti condomini
hanno attivato un percorso di interventi specializzati con
interventi di ispezione nei locali, cosa che è stata fatta nella
scuola e la valutazione della portata dell'eventuale infestazione,
affinché si stabilisca di conseguenza quali possano essere le
strategie.
È buona norma quindi programmare gli interventi di ispezione e
di disinfestazione preventiva da parte di una ditta specializzata
con cadenza periodica. In particolare nella scuola oggetto
dell'interpellanza ne sono state fatte ben sette negli ultimi mesi.
Probabilmente il problema è determinato da lavori di rifacimento
delle fogne nella zona. Abbiamo un condominio di edilizia
residenziale pubblica di fronte che ha avuto lo stesso problema e
anche lì hanno quattro volte all'anno questi interventi. Inoltre ci
siamo preoccupati con l'Assessorato di sentire l'azienda USL
affinché ci dicesse se aveva ricevuto segnalazioni in questo senso
e quindi affinché si potesse avviare un'attività anche più
incisiva. Ci hanno risposto che non è mai stata coinvolta in questi
casi. Direi quindi che, da questo punto di vista, se è necessario
fare un ulteriore intervento, la prossima settimana mi metto in
campo e dico agli ufficiali del Servizio igiene, della struttura
complessa Prevenzione e sicurezza di attivarsi affinché si facciano
dei controlli di questo tipo, ma, attenzione, io non vorrei creare
un allarme sulla città di Aosta di questo tipo, perché non è il
caso di creare un allarme. È chiaro che, quando si va ad alzare il
terreno, quando si vanno a cambiare le tubature della fognatura,
questo lo dicono i tecnici, non lo dice l'Assessore, questo può
succedere e può determinare ancora tutta una serie di disturbi,
basta intervenire, come si è detto, con delle ditte specializzate
per risolvere la problematica. Un caso di questo tipo mi è stato
segnalato proprio dopo il dibattito di luglio anche in via Festaz e
in via Torino, quindi evidentemente... l'amministratore di
condominio ha detto: "noi abbiamo attivato una serie di interventi
di questo tipo" e dopo nei mesi le cose si sono
tranquillizzate.
Dalle ore 21:17 riassume la presidenza il Presidente
Rini.
Rini (Presidente) -
Per la replica, la parola al collega
Mossa.
Mossa (M5S)
- Assessore, assolutamente nessuno vuole fare
allarmismo, ma il nostro obiettivo è dare sicurezza ai cittadini
dicendo questo fenomeno è circoscritto a determinate situazioni,
sono stati fatti degli interventi incisivi e il fenomeno è risolto.
Se continuano a pervenire delle segnalazioni sia nella zona come le
ripeto di via Saint-Martin, dove è presente anche una struttura
sanitaria, lei mi aggiunge anche alcune segnalazioni fatte in via
Festaz e in altri luoghi, magari sarebbe urgente fare degli
ulteriori accertamenti per verificare quale sia la fonte principale
di questa causa e così risolvere a fondo il problema. So che non è
facile, ma il benessere dei cittadini forse dovrebbe essere messo
al primo posto. Confidiamo quindi che lei si attivi come ha
promesso e, per carità, ci risentiamo più avanti.
Presidente -
Per l'integrazione, la parola al collega
Restano.
Restano (GM) -
Abbiamo parlato nell'esposizione di atti
di indirizzo, lo abbiamo fatto volutamente, perché è in vigore dal
2014 il piano nazionale della prevenzione. È stato ripreso per la
Valle d'Aosta nel piano regionale della prevenzione il 30 dicembre
2015 e proprio questi piani della prevenzione analizzano questi
tipi di fenomeni e parlano di atti di indirizzo regionale per la
gestione di problematiche accertate o presunte sanitarie,
attribuibili a inquinamenti ambientali. C'è tutta una parte che
riguarda l'inquinamento ambientale e le malattie trasmissibili,
anche se da vettori meccanici quali sono le blatte, sono sempre
portatori di malattie, di patologia di varia gravità, ma non voglio
entrare nel merito, ha parlato in maniera abbastanza chiaro il
collega la volta scorsa. Noi volevamo proprio sapere questo: cosa
l'Assessorato ha fatto rispetto al piano regionale della
prevenzione approvato a fine 2015. Se noi non vogliamo creare
allarmismo, com'è emerso, è perché a monte c'è un'analisi e ci
dice: "non è il caso di allarmare", del resto vediamo che, dalla
risposta dell'Assessore e da quanto detto dai tecnici del Comune,
si hanno già due idee diverse: uno parla probabilmente... e tutte e
due sono fattori che hanno portato in maniera concomitante ad
aumentare la presenza di blatte, gli uni danno la colpa alla
ferrovia e gli altri ai lavori sulla strada. Vogliamo capire da
dove arrivano? Sennò non possiamo affrontare il problema,
continuiamo a farlo dando la medicina che ci toglie il dolore, ma
non risolviamo la patologia, dobbiamo andare a monte ed era questa
la nostra preoccupazione, soprattutto evidenziando che la sanità
pubblica non si occupa solo della sanità scolastica, ma della
sanità di tutti i cittadini. Questo è quello che noi volevamo
ottenere con la nostra interpellanza: sollecitare ad applicare il
piano regionale della prevenzione che mi sembra sia stato del tutto
abbandonato, non sappiamo neanche più che esista e andare proprio
nel dettaglio e vedere cosa fanno i singoli servizi regionali, non
quelli dell'USL, quelli regionali.
Presidente -
Colleghi, vista l'ora sospendiamo i lavori,
che riprenderanno domani mattina alle 9:00. Buona serata.
---
La seduta termina alle ore 21:23.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK