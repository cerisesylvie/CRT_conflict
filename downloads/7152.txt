Consiglio Regionale della Valle d'Aosta - Oggetto del Consiglio n. 1655 del 29 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1655 del 29 novembre 1985 - Resoconto
OGGETTO N. 1655/VIII - DISEGNO DI LEGGE CONCERNENTE:
"CONCESSIONE DI CONTRIBUTI SPECIALI AL COMUNE DI AOSTA PER 0PERE
PUBBLICHE E DI INTERESSE REGIONALE".
PRESIDENTE
: Ha chiesto di parlare l'Assessore alle
Finanze Martin, ne ha facoltà.
MARTIN (A.D.P.):
L'Amministrazione comunale di Aosta ci
ha fatto pervenire una richiesta tendente ad ottenere un
finanziamento per alcune opere, abbastanza grandi, che riguardano
la ristrutturazione del Municipio di Aosta e dell'ex Liceo Classico
sempre di Aosta.
Come i componenti della 1^ Commissione ben sanno, ne abbiamo
discusso in fase di Commissione ed abbiamo addirittura predisposto
un nuovo testo di questo provvedimento. Nel frattempo era giunta
anche la richiesta di un finanziamento per quanto riguarda la
ristrutturazione dello stabile di Via Antica Zecca, sul quale
c'erano state numerose polemiche nei giorni passati per la
destinazione dello stabile, soprattutto per quanto riguardava
l'applicazione dell'equo canone anzichè del canone sociale.
Abbiamo ritenuto di aderire a questa richiesta del Comune di
Aosta e abbiamo stanziato 1 miliardo e 800 milioni per la
ristrutturazione del Municipio di Aosta, che comprende il
rifacimento del tetto, il risanamento conservativo delle facciate,
l'impianto elettrico e l'illuminazione esterna; altri 900 milioni
sono stati destinati all'ex Liceo Classico di Aosta per diversi
lavori che riguardano serramenti, pavimenti, tramezze, impianti
elettrici ecc. Un finanziamento di 335 milioni è stato infine
previsto per la ristrutturazione dello stabile di Via Antica Zecca;
se ci saranno domande a questo riguardo penso che l'Assessore
Fosson potrà fornire meglio di me alcune risposte, in quanto è
l'Assessore che ha seguito più da vicino questo argomento.
PRESIDENTE
: Colleghi Consiglieri, come già annunciato
dall'Assessore, il testo che è sottoposto all'esame del Consiglio
ed alla votazione è quello proposto dalla Commissione. Su questo
quindi vi invito ad intervenire.
Ha chiesto di parlare il Consigliere Viberti, ne ha facoltà.
VIBERTI (N.S.):
In Commissione avevo, e questo si vede
dal parere, delle perplessità rispetto al nuovo testo, infatti mi
riservavo di esprimere parere in aula, in quanto in Commissione non
ricordavo alcuni elementi che sono poi andato a verificare. Nella
relazione del nuovo disegno di legge si aggiunge questa terza parte
relativa allo stabile di via Hôtel des Monnaies: l'intervento
finanziario si rende necessario per coprire quella parte di spesa
non finanziata dallo Stato su fondi per l'edilizia
residenziale.
A me risulta che il Comune di Aosta avesse inizialmente
deliberato nel 1978 questa ristrutturazione, che tra l'altro è
l'unica che il Comune di Aosta sia riuscito a portare avanti, altro
elemento questo negativo che bisogna tenere in considerazione per
comprendere come siamo in ritardo rispetto al problema del recupero
edilizio del centro storico della nostra città. Cammin facendo il
Comune, non sappiamo per quali motivi, non ha pagato con i fondi
della legge 457 questa ristrutturazione, che è avvenuta e
terminata, e non capisco come facciamo noi a sostenere, sempre
nella relazione, che questo è un intervento che va a coprire la
parte di spesa non finanziata dallo Stato.
In realtà qui lo Stato non ha finanziato niente perchè il Comune
di Aosta ha pagato non con i fondi della 457, per cui c'è una
contraddizione che non riusciamo a definire perfettamente.
Purtroppo il tempo è sempre tiranno e ci impedisce di dare un
giudizio più preciso rispetto a questo fatto, però riteniamo che
qui ci si trovi di fronte ad un pasticcio. Il Comune di Aosta fra
l'altro aveva utilizzato una graduatoria dell'Istituto Autonomo
Case Popolari ed aveva fatto delle assegnazioni, che poi non sono
in realtà avvenute, perchè non essendo stati usati i fondi della
457 non era possibile fare riferimento a quelle graduatorie. Il
Comune avrebbe dovuto fare delle sue proprie graduatorie a equo
canone, perchè quelle somme fanno parte di altri fondi e non sono
per l'edilizia economica popolare, ed affittare ad equo canone.
Siccome queste assegnazioni sono avvenute poco prima delle
elezioni, guarda caso adesso il Comune si trova in evidenti
difficoltà anche con queste cinque famiglie, oltre che con molte
altre, ma con queste credo più che con altre.
Non ci sentiamo di dare un indizio molto preciso rispetto a
quanto stiamo per andare a votare; siamo favorevoli all'art. 1
nella sua proposizione, ma non voteremo i restanti articoli della
legge e ci asterremo sul complesso, perchè secondo noi c'è qualcosa
che non funziona in questo disegno di legge. Se la Giunta pensa di
avere ben chiare tutte le parti e di mandare avanti la cosa, faccia
pure, noi comunque cercheremo di andare più a fondo sul contenuto
di questo provvedimento e se sarà il caso interverremo altrimenti
che non in questo Consiglio. Spero di sentire delle spiegazioni che
possano dare dei chiarimenti, comunque sentiamo puzza di bruciato
dietro a questa legge che la Giunta ci presenta.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Come avevo detto in Commissione,
in linea di massima sono favorevole a questo disegno di legge. Mi
lascia molto perplesso l'applicazione dell'art. 2 dove si dice:
allo scopo di rendere possibile l'esecuzione delle opere. Qui siamo
di fronte non ad una necessità, perchè le opere sono finite
nell'ottobre 1984, quindi la formulazione dell'articolo è errata
essendo in fase di sanatoria.
Sappiamo benissimo che la Regione non può intervenire in
finanziamenti di competenza dello Stato, quali quelli della L. 457;
l'applicazione del canone sociale è una questione di cui deve
occuparsi l'Amministrazione comunale; oppure dell'equo canone,
quindi è preoccupante questa formulazione dell'art. 2. Mi auguro
che non siano stati presi degli impegni prima delle elezioni
amministrative, per cui questi impegni devono essere ora mantenuti,
però ritengo che bisognerebbe formularlo meglio questo articolo ed
anzichè dire: rendere possibile l'esecuzione, parlare di sanatoria,
quindi modificare i termini in questo senso.
Sono favorevole in linea di massima, spero di non sentire
dall'altra parte l'alzata di trombe che questa Amministrazione è
capace di fare; è stata capace questa Giunta di elargire solo del
denaro e non è stata la capacità dell'Amministrazione comunale a
determinare questi lavori.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Siamo favorevoli in linea di massima al
provvedimento, in quanto riteniamo che dare un aiuto al Comune di
Aosta per opere pubbliche di interesse generale, quali il Municipio
o il rifacimento dell'ex Liceo Classico, sia una cosa che è di
interesse della Regione. Vorremmo anche noi qualche chiarimento sul
perchè la Regione interviene per un edificio già costruito, cioè se
ci sono stati accordi precedenti fra Comune e Regione che non erano
stati rispettati e che si rispettano adesso; il Comune di Aosta
manca di fondi per cui deve ancora pagare una parte di fatture, e
non riusciamo a capire il perchè di questo intervento regionale per
un'opera già fatta. Vorremmo delle spiegazioni.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Per aggiungere ancora una cosa
relativamente alla relazione. Oltre a dire una cosa non vera come è
scritto nell'art. 2, cioè allo scopo di rendere possibile
l'esecuzione di opere pubbliche, queste opere pubbliche poi sono
già state eseguite, quindi anche qui non so se stiamo nei limiti,
per cui dichiaro fin d'ora che su questo articolo mi asterrò. Poi
sembra quasi di voler prendere in giro la gente quando nella
relazione si dice: l'intervento sullo stabile di via Antica Zecca
si presenta quale necessità per la carenza di alloggi, perchè
questi alloggi sono finiti da un anno e non sono assegnati perchè
ci sono dei pasticci. Piuttosto che scrivere questo, avrei mandato
qualche letteraccia al Sindaco della città di Aosta. Probabilmente
sono state mandate, non sono bastate e bisognerebbe mandargliene
altre.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Per quanto riguarda lo stabile di via
Antica Zecca è stato in effetti una somma di malintesi. Ho una
lettera dei primi di agosto del 1985, quando ho cominciato ad
affrontare la questione di via Antica Zecca, dell'allora Assessore
comunale all'Urbanistica, che raccoglie abbastanza bene ed elenca
l'iter di tutta la questione.
In effetti nel 1979 l'Amministrazione regionale comunicava la
localizzazione ad Aosta di un finanziamento di 181 milioni sui
fondi del primo biennio della legge 457 del '78, finalizzato al
recupero del fabbricato di via Antica Zecca. Successivamente dai
181 milioni si passava a 187 milioni da parte della Regione; il
Consiglio comunale di Aosta nel 1980 approvava il progetto
esecutivo di recupero dell'edificio di via Antica Zecca,
provvedendo ad aumentare lo stanziamento con fondi propri da 187
milioni a 255 e rotti.
Il trasferimento dell'immobile da proprietà regionale, questo
dice l'Assessore all'Urbanistica del Comune di Aosta, è avvenuto in
notevole ritardo, tanto da indurre l'Amministrazione comunale a
richiedere un ulteriore finanziamento per aggiornare i prezzi e far
fronte ai costi imprevisti. Con nota dell'aprile 1982 l'Assessorato
regionale ai Lavori Pubblici comunicava che con proprio
provvedimento la Giunta regionale aveva approvato una variante ai
programmi di localizzazione del 10 biennio, concedendo un ulteriore
finanziamento di 100 milioni. Quindi arriviamo ai 355 milioni ed
813 mila.
Con successiva deliberazione dell'agosto 1982, il Consiglio
comunale di Aosta approvava il progetto esecutivo di
ristrutturazione dell'edificio di cui stiamo parlando, richiedendo
all'Amministrazione regionale la concessione di una adeguata
proroga per l'utilizzo dei fondi stanziati con la legge 457, in
quanto i termini per l'utilizzo erano ampiamente scaduti. Nelle
more della concessione di tale proroga, l'Amministrazione comunale
provvedeva ad appaltare ed a concludere l'opera, che adesso è
terminata, anticipando i fondi con la propria cassa. In difetto
della proroga o in difetto di un finanziamento,' il Comune si
troverebbe a dover pagare totalmente con fondi propri la somma di
355 milioni. Considerato poi ancora - questa è la richiesta del
Comune - che nella presunzione mai smentita che i fondi fossero ex
legge 457, lo IACP di Aosta indicava per l'immobile in questione
gli assegnatari in base a proprie graduatorie, dandone avviso agli
interessati. Inoltre la copertura delle spese già effettuate con
fondi comunali, oltre alla difficoltà di reperire tali fondi,
comporterebbe il passaggio della proprietà al Comune di Aosta con
la conseguente decadenza della graduatoria dello IACP e
l'applicazione dell'equo canone in luogo del canone sociale.
Fatte queste due considerazioni il Comune chiede quindi che la
Regine integri con propri fondi questa spesa.
Qui c'è stata come avete visto una somma di incomprensioni per
sanare le quali e per evitare in pratica di superare una
graduatoria già fatta dallo IACP che comporterebbe ulteriori gravi
problemi, la Giunta regionale è arrivata alla determinazione di
rifondere e di pagare questa cifra al Comune di Aosta, altrimenti
avendolo pagato il Comune di Aosta sarebbe rimasto proprietà del
Comune stesso ed avrebbe fatto saltare la graduatoria dello
IACP.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
J'ajoute à ce qu'ont déjà dit les
Assesseurs compétents, en ce qui concerne l'observation qui a été
faite à l'art. 2: "allo scopo di rendere possibile l'esecuzione",
qu'on pourrait le modifier vue qu'en effet l'oeuvre, comme ont
reconnu les Conseillers, a été déjà réalisé. Donc on peut modifier
la phrase à l'art. 2 de cette façon: "allo scopo di finanziare
l'opera", car il s'agit en effet d'un financement qui a été prévu
pour cette oeuvre, et l'Assesseur a expliqué les raisons qui ont
provoqué ces malentendus entre la Commune d'Aoste, l'IACP et
l'Administration régionale.
PRESIDENTE
: Si passa all'esame dell'articolato. Do
lettura dell'art. 1:
ART. 1
Allo scopo di rendere possibile l'esecuzione di opere di
pubblica utilità consistenti nella esecuzione di lavori di grande
manutenzione agli edifici sede del Municipio e del Liceo Classico,
è
concesso al Comune di Aosta un contributo speciale di £
1800 milioni.
PRESIDENTE
: Sull'art. 1 ha chiesto di parlare il
Consigliere Baldassarre, ne ha facoltà.
BALDASSARRE (P.S.D.I.):
Nel dichiarare il nostro voto
favorevole a questo provvedimento, vorrei far notare che si
continua ancora in un pasticcio, perchè nella relazione il punto c)
è da eliminare. Qui si parla di ristrutturazione ad uso abitativo
dell'intero fabbricato sulla base della legge 5/8/78 n. 457 e
questo potrebbe mettere in grosse difficoltà il Comune. Giustamente
viene modificato l'art. 2 nel modo indicato dal Presidente per
consentire un finanziamento e questo va bene, però nella relazione
bisognerebbe eliminare il punto c).
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
L'art. 1 lo voterò, come dicevo prima,
perchè siamo favorevoli a questo intervento nei confronti del
Comune di Aosta e sono evidenti i motivi per cui si danno questi
soldi.
PRESIDENTE
: Metto in approvazione l'art. 1:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 2, inteso con la
rettifica proposta dal Presidente della Giunta:
ART. 2
Allo scopo di finanziare le opere pubbliche di
ristrutturazione di uno stabile destinato ad edilizia residenziale
pubblica, è concesso al Comune di Aosta un contributo speciale di
Lire 355 milioni.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Anche se si sana parzialmente quello che
era l'errore evidente rispetto alla realtà, resto dubbioso per
quanto riguarda la possibilità che noi abbiamo di fare questo
intervento, per cui dichiaro per questo motivo la mia astensione.
Inoltre non posso dimenticare che il Sindaco della Città di Aosta,
che ha sempre parlato di ristrutturazioni, di interventi nel centro
storico, non ha mai realizzato niente ed ha combinato questo
pasticcio lui, in prima persona, anche se abbiamo sentito parlare
di altro, attraverso il suo protocollo riservato. Queste sono
perlomeno le informazioni che ho.
Pertanto non solo voglio astenermi su questo articolo, ma voglio
stigmatizzare il comportamento di un primo cittadino che si è
sempre vantato in pubbliche assemblee della sua capacità di
intervenire sul patrimonio edilizio, ma poi nella realtà cosa ha
fatto nelle Amministrazioni che ha presieduto? E' riuscito, in
tutti gli anni che è stato Sindaco della nostra città, a fare
ristrutturare sei alloggi. E come lo ha fatto? Lo vediamo, siamo
costretti qui a mettere dei tacconi che sono più grossi dei sei
alloggi che è riuscito a dare a tutte le persone che ne hanno
bisogno. Per cui non va dimenticata la grave responsabilità di
questa persona che pretende di continuare ad amministrare la nostra
città con un metodo che non riteniamo assolutamente accettabile e
corretto, non solo da un punto di vista politico, ma anche da un
mero punto di vista amministrativo.
Invito l'Union Valdôtaine a tenere presenti queste cose quando
dopo un po' di tempo l'Amministrazione comunale di Aosta dovrà
venire anche lei a fare i conti con le cose che ha fatto. Questi
fatti non si possono dimenticare, quando si fanno i discorsi sulle
persone e sulle competenze bisogna avere il coraggio di
sostenerli.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Ritengo che i giudizi sommari sulle
persone sono sempre difficili da dare. Mi è spiaciuto la crudezza e
la durezza del linguaggio del. Consigliere Viberti, anche perchè
quando si affronta una persona è meglio farlo a visto aperto, nella
sede competente, e non approfittare del fatto che si è qui ed il
Sindaco di Aosta è da un'altra parte.
A parte questa considerazione devo dire al Consigliere Viberti
che con tutti i difetti, le mancanze, le difficoltà che ci sono
state, in fondo il corpo elettorale ha poi dato ragione al Sindaco
Bich ed al partito socialista ed ha sconfitto le idee della
sinistra per la città. Il riscontro è quello democratico, e credo
che non ci sia molto da dire su questo argomento, perchè spesso si
fa ricorso al giudizio del corpo elettorale. Il corpo elettorale ha
dato un certo tipo di giudizio, vuol dire che l'Amministrazione del
Comune di Aosta non ha poi assunto quegli aspetti negativi che il
Consigliere Viberti ci vuole dipingere.
Ma al di là di una difesa di ufficio che non voglio fare qui,
devo dire che degli interventi in via Antica Zecca ne sono stati
fatti, non solo per recuperare degli stabili di edilizia economica
popolare, ma anche degli altri stabili che sono poi stati destinati
ad attività di tipo sociale che danno il loro risultato, e questo è
merito dell'Amministrazione presieduta da un Sindaco socialista, e
guarda caso dati in gestione ad una cooperativa che è molto vicina
al Consigliere Viberti. Diciamo allora che l'opera che ha fatto il
Sindaco Bich è un'opera meritoria in questo senso, perchè ha
cercato di agire in un contesto molto difficile, per cui di giudizi
superficiali sui recuperi dei centri storici non ne accettiamo.
Si poteva fare di più e meglio, per carità, ma è altrettanto
vero che qualcosa è stato fatto, e ripeto che trovo un modo
abbastanza scorretto quello di approfittare di essere in Consiglio
regionale per dare dei giudizi sul Consiglio comunale. Un
intervento così avrei capito che lo avesse fatto il Consigliere
Riccarand a livello di Consiglio comunale di Aosta.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Dalle spiegazioni date un po' fra i
denti dall'Assessore Fosson e dal Presidente della Giunta si è
capito che c'è una vicenda abbastanza complessa di tempi che sono
slittati, di operazioni non coordinate. Si era partiti con un
intervento che riguardava i fondi dello stato per la 457, ma per
ragioni che non sono state spiegate i tempi sono slittati e questi
finanziamenti non sono arrivati, il Comune ha anticipato i
finanziamenti, l'IACP considerandolo un intervento relativo alla
sua competenza, ha assegnato queste case ed ancora la situazione è
da risolvere.
Riteniamo comunque che, vista la disponibilità finanziaria della
Regione e vista la minore disponibilità finanziaria del Comune, sia
opportuno intervenire a sanatoria da parte della Regione, ed in
questo senso voteremo questo disegno di legge. Rileviamo però che
sarebbe opportuno avere tra Regione e Comune di Aosta una
possibilità di dialogo maggiore. Mi stupisce che addirittura fra
Amministrazioni che sono abbastanza simili nella formazione,
possano nascere equivoci di questo tipo che portino a situazioni
ingarbugliate.
Mi auguro che non si verifichino più situazioni di questo genere
e che ci sia una possibilità di dialogo fra le due Amministrazioni,
che aiuti a risolvere i problemi gravosi che ancora ci sono per ciò
che riguarda il problema della casa nella città di Aosta.
Non entro nel merito delle polemiche politiche perchè mi
sembrano fuori luogo in questo senso, invito solo il Consigliere
Torrione, che giustamente fa rilevare che quando si fanno polemiche
bisognerebbe sempre avere il soggetto interessato presente, che
anche lui a volte farebbe bene ad attenersi a questo assunto.
PRESIDENTE
: Metto in approvazione l'art. 2
ESIT0 DELLA VOTAZIONE
Presenti 29
Votanti 28
Favorevoli 28
Astenuti 1 (Viberti)
Il Consiglio approva
PRESIDENTE
: Do lettura dell'art. 3:
ART., 3
La Giunta regionale è autorizzata ad adottare i relativi
provvedimenti amministrativi per l'esecuzione della presente
legge.
PRESIDENTE
: Metto in approvazione l'art. 2
ESIT0 DELLA VOTAZIONE
Presenti 29
Votanti 28
Favorevoli 28
Astenuti 1 (Viberti)
Il Consiglio approva
PRESIDENTE
: Do lettura dell'art. 4:
ART. 4
La spesa prevista agli artt. 1 e 2 graverà sul cap. 22786 che
si istituisce nel bilancio di previsione della Regione per l'anno
1985.
Alla copertura dell'onere relativo si provvede mediante
riduzione per complessive £ 2.155.000.000 dello stanziamento
iscritto al cap. 50000 "Fondo globale per il finanziamento di spese
per l'adempimento di funzioni normali - Spese correnti" sulle
seguenti voci iscritte all'allegato n. 8 del bilancio per l'anno in
corso.
-
ristrutturazione dei servizi dell'Amministrazione regionale
per £ 1.970.000. 000, utilizzando l'intera disponibilità;
-
revisione triennale del contratto dei dipendenti regionali
per £ 185.000.000, sulla quale resta disponibile la minor somma di
£ 4.315.000.000.
PRESIDENTE
: Metto in approvazione l'art. 4:
ESIT0 DELLA VOTAZIONE
Presenti 29
Votanti 28
Favorevoli 28
Astenuti 1 (Viberti)
Il Consiglio approva
PRESIDENTE
: Do lettura dell'art. 5:
ART. 5
Alla parte Spesa del bilancio di previsione della Regione per
l'esercizio finanziario 1985 sono apportate le seguenti
variazioni:
Variazione in diminuzione
Cap. n: 50000 "Fondo globale per il finanziamento di spese
per l'adempimento di funzioni normali - Spese correnti"
£ 2.155.000.000
Variazione in aumento
2.1. Interventi a carattere generale
2.1.1. Finanza locale
Cap n. 22786 (di nuova istituzione) "Con tributo speciale al
Comune di Aosta per opere di pubblica utilità"
L.R. n. £ 2.155.000.000
PRESIDENTE
: Metto in approvazione l'art. 5:
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Viberti)
Il Consiglio approva
PRESIDENTE
: Do lettura dell'art. 6:
ART. 6
La presente legge è dichiarata urgente ai sensi del 3° comma
dell'art. 31 dello statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione:
E' fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
PRESIDENTE
: Metto in approvazione l'art. 6:
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Viberti)
Il Consiglio approva
PRESIDENTE
: Ha chiesto di parlare il Consigliere Viberti
per dichiarazione di voto, ne ha facoltà.
VIBERTI (N.S.):
Mi asterrò dalla votazione sul complesso
di questa legge; ripeto che non siamo contrari al fatto che al
Comune di Aosta vengano dati i finanziamenti: per anni ci siamo
battuti all'interno di questo Consiglio e continuiamo a batterci
perchè il decentramento finanziario aumenti proprio nei confronti
del maggior Comune della nostra Regione. Vorrei aggiungere che mi
sembra ridicolo che proprio il Consigliere Torrione debba difendere
il Sindaco Bich, e lo faccia magnificando il. risultato elettorale
che per lui non è stato certo troppo favorevole:
Comunque per quel che concerne la capacità di difendersi, credo
che il Sindaco Bich non ne abbia bisogno e non ne abbia bisogno
qui, perchè a queste polemiche se volesse potrebbe rispondere
quando gliele facciamo nelle sedi più appropriate. Secondo me è da
far rilevare quello che il Sindaco Bich non è riuscito a fare in
questi anni, mentre in tutte le sedi pubbliche si è sempre vantato
di averlo fatto e si è permesso in più di una occasione di accusare
Nuova Sinistra di fare del terrorismo politico, dicendo che
l'Amministrazione di Aosta non era riuscita a fare certe opere,
quando invece grossi progetti erano in corso. In realtà abbiamo un
pasticcio e sei alloggi, e basta; gli altri interventi non sono
stati possibili grazie al Sindaco Bich, ma semmai grazie agli
interventi dell'Amministrazione regionale.
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINI0 SEGRETO
ESITO DELLA VOTAZIONE
Presenti 30
Votanti 29
Favorevoli 27
Contrari: 2
Astenuti: 1 (Viberti)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK