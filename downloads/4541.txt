Consiglio Regionale della Valle d'Aosta - Oggetto del Consiglio n. 216 del 29 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 216 del 29 aprile 1982 - Resoconto
OGGETTO N. 216/VII - NOTIZIE CONCERNENTI IMMISSIONE DA PARTE
DEL CONSORZIO REGIONALE PER LA PESCA NELLE ACQUE DELLA DORA BALTEA
DI TROTE AMMALATE (Interpellanza). IMMISSIONE NELLE ACQUE DELLA
DORA BALTEA DI TROTE INFETTE (Interpellanza).
PRESIDENTE:
Do lettura dell'interpellanza presentata dal
Consigliere Lustrissy:
VISTE le notizie pubblicate
dal
quotidiano "La Stampa"
il giorno 7 aprile 1982 riguardanti la probabile immissione nelle
acque della Dora di trote ammalate di setticemia emorragica virale
da parte del Consorzio Regionale Pesca; PRESO ATTO delle
dichiarazioni dell'Assessore regionale all'Agricoltura che approva
l'operato del Consorzio per cui
il
"probabile" diviene
certezza;
INTERPELLA
l'Assessore regionale all'Agricoltura e Foreste per
conoscere:
1)
se l'immissione nelle acque di pesce ammalato da
parte del Consorzio Pesca sia veramente avvenuta ed i motivi che
hanno determinato tale decisione da parte degli organi
competenti;
2)
se la moria dei pesci riscontrata nelle acque della
Dora sia da
attri
buire a tale attività oppure le cause
potrebbero essere dovute ad altre eventualità, quali l'inquinamento
delle acque;
3)
se non ritenga sia il caso di
nominare
apposita Commissione tecnica per accertare i
fatti
lamentati alla luce anche dei possibili inconvenienti sul piano
della profilassi sanitaria.
PRESIDENTE:
Do lettura dell'interpellanza presentata dai
Consiglieri Carral e Cout:
VENUTI A CONOSCENZA del fatto che ad opera del Consorzio per
la pesca sono state immesse nelle acque della Dora quantità
rilevanti di trotelle iridee, ammalate di "setticemia emorragica
virale" provenienti dallo stabilimento ittiogenico di
Morgex;
REPUTANDO necessario chiarire le cause e le responsabilità
del fatto ricordato, che già si è verificato nel passato, per
evitare che esso si ripeta ancora
in
futuro, con
i
conseguenti effetti spiacevoli per i pescatori, turisti ed
amanti della natura;
i sottoscritti Consiglieri regionali
INTERPELLANO
l'Assessore all'Agricoltura e Foreste per sapere:
1)
chi ha deciso l'immissione delle trote ammalate
nella Dora; in quale quantità, in quali località ed in base a quali
criteri esse sono state immesse;
2)
se le trotelle sono
tutte
provenienti dallo
stabilimento ittiogenico di Morgex;
3)
se sono stati ese
g
uiti controlli
successivi all'immissione e quali sono stati i risultati;
4)
quali provvedimenti saranno presi per evitare in
futuro inconvenienti del tipo ricordato.
PRESIDENTE:
La parola al Consigliere
Lustrissy il quale ci illustrerà l'interpellanza relativa
all'oggetto n. 11 dell'ordine del giorno; ne ha facoltà.
LUSTRISSY - (D.P.):
Sull'argomento relativo alla moria di
trote verificatasi nelle acque della Dora Baltea nei primi giorni
di pesca, si sono accese molte polemiche.
Polemiche che, tra l'altro, sono state alimentate da
dichiarazioni fatte da personaggi vari tra i quali il Prof.
Ghittino - responsabile sanitario dell'allevamento troticoltura di
Morgex fino ad alcuni anni fa - il quale asserisce che nel periodo
durante il quale egli è stato Direttore sanitario dello
stabilimento, non si sono mai verificate nelle trote infezioni tipo
la setticemia emorragica.
Questo Consiglio si è già occupato del problema anni fa, nel
periodo durante il quale il Prof. Ghittino fu Direttore sanitario.
Infatti si registrarono, proprio nello stabilimento di Morgex,
alcune infezioni di setticemia emorragica delle trote, che diedero
luogo a discussioni a non finire.
Si discusse allora sulla situazione dell'allevamento all'interno
dello stabilimento e sulla opportunità o meno di utilizzare questo
pesce per il ripopolamento della Dora.
Oggi, dopo qualche anno, si è verificato lo stesso fenomeno.
Nei primi giorni di pesca si constatarono, nelle acque della
Dora, situazioni che già ebbero a verificarsi nel passato e
cioè moria di pesci; moria che in un primo momento fu
addebitata ad una infezione del tipo evidenziato (setticemia
emorragica). Tale malattia è, per le trote iridee, malattia
endemica che, in Italia, colpisce gli allevamenti nella misura del
30%, rappresentando attualmente uno dei mali più grossi degli
allevamenti di trote.
Quello che vorremmo sapere è se, viste le dichiarazioni
contraddittorie emerse in quel periodo, vi è stata o meno
setticemia emorragica nello stabilimento e se, una volta constatata
questa situazione, i prodotti dell'allevamento furono immessi nelle
acque della Dora Baltea alla vigilia della pesca.
Inoltre ci sono altre situazioni che si verificano puntualmente
nei corsi d'acqua; situazioni dovute ad inquinamenti, causate da
aperture di paratoie, da scarichi incontrollati nelle acque della
Dora Baltea.
Collegando quanto sopra ad alcuni recenti episodi, per esempio
la moria di temoli nella media valle - cioè nelle acque che vanno
nella zona oltre Saint-Marcel dove il temolo ancora si trova in
abbondanza - unito ad una situazione di minore abbondanza nell'alta
e nella bassa valle, per cui si riteneva che nella zona centrale
della valle il temolo trovasse ancora un habitat abbastanza
normale, si rileva che l'inquinamento esiste, perché come si sa, il
temolo viene considerato come un indicatore biologico dello stato
delle acque. Questo pesce ha bisogno di acque molto ossigenate,
fluenti, per cui se muore vuol dire che c'è un minimo di
inquinamento.
Non so se tutte queste dichiarazioni rese dagli organi della
stampa sono state riportate più o meno obiettivamente, perché anche
in base al discorso fatto questa mattina da Pedrini, gli organi
della stampa hanno l'abitudine di interpretare le cose un po' a
modo loro; sono cioè poco obiettivi.
In genere l'informazione, in Valle d'Aosta, è poco obiettiva, è
un'informazione faziosa e di parte; purtroppo è costume abbastanza
normale della stampa valdostana dare il rilievo necessario solo a
certe notizie che pervengono dai centri di potere.
Comunque, su questo fenomeno dell'inquinamento e della moria di
pesci nelle acque della Dora Baltea, vogliamo che venga fatta luce
e si dica chiaramente che certe cose non devono essere fatte. Cioè,
se si verifica una infezione nello stabilimento ittiologico, non è
cosa normale prendere i pesci infetti e buttarli nella Dora, in
quanto sappiamo che le malattie di questo tipo si propagano
rapidamente attraverso il veicolo acqua, a contatto con altri
animali sani.
Desidero dire inoltre che, in merito al problema
dell'inquinamento, la situazione và controllata un pochino più in
profondità.
Ossia, ci sono dei responsabili dell'inquinamento della Dora, a
parte i fenomeni endemici già verificati nel passato e oggetto di
denunce? Ci sono delle discariche incontrollate? Qual è la
situazione effettiva delle acque della Dora rispetto all'una e
all'altra situazione? Vorremmo sapere se la causa della moria di
pesci all'inizio della pesca è dovuta allo sverso dell'allevamento
di Morgex o all'inquinamento delle acque.
Riteniamo quindi che l'Assessore, dopo avere fatto le necessarie
indagini, debba prendere le opportune precauzioni affinché, da una
parte, se è vero quello che è successo, non si verifichino più
queste situazioni e dall'altra, che l'opinione pubblica sia
informata sulla situazione effettiva verificatasi.
PRESIDENTE:
La parola al Consigliere Cout, il quale ci
illustrerà l'interpellanza relativa all'oggetto n. 12 dell'ordine
del giorno; ne ha facoltà.
COUT - (P.C.I.):
Solo per aggiungere poche cose a quello
che ha già detto il Consigliere Lustrissy.
Abbiamo presentato questa interpellanza, anche se l'Assessore ci
aveva già preannunciato una inchiesta ed una relazione che doveva
essere fatta su questo problema, perché abbiamo verificato diversi
inconvenienti del tipo già illustratoci dal Consigliere Lustrissy,
in diverse zone della valle.
Effettivamente è difficile riuscire a capire se molte di quelle
trote che sono state viste galleggiare, con effetti spiacevoli non
solo per i pescatori ma anche per il turismo e per tutti gli amanti
della natura, è stato provocato solo dalle trote ammalate di
setticemia emorragica virale, immesse nella Dora, o se ci sono
stati altri inconvenienti.
Questo anche perché sembra che le trote immesse nella Dora
avessero una certa dimensione, mentre sono state viste galleggiare
delle trote di dimensioni molto inferiori, quindi bisognerebbe
riuscire, con questa inchiesta, a capire se queste altre trote sono
morte per setticemia emorragica o per altre cause.
Proprio per questo, credo che con questa inchiesta, fatta a cura
dell'Assessorato, si dovrebbero verificare non solo le cause della
moria nell'allevamento, ma anche le cause di questa moria
successiva nella Dora.
Quindi ci sono diverse cose che si devono sapere sin dall'inizio
e cioè se le trote che sono state immesse nella Dora provenivano
tutte dallo stabilimento ittiologico di Morgex, se l'allevamento
aveva solo delle trote proprie o se provenivano anche da fuori e
se, successivamente, sono stati fatti dei controlli in Dora per
verificare le cose che ho detto ora.
Naturalmente, ci riserveremo di prendere visione della relazione
che verrà fatta, per vedere a chi si può far risalire,
eventualmente, la causa di tutto ciò, e chiedere che, in seguito,
vengano presi i necessari provvedimenti.
Direi intanto che un provvedimento si dovrebbe delineare già fin
d'ora, a cura dell'Assessorato, provvedimento che, secondo me,
dovrebbe impedire il verificarsi di un intervento di questo genere.
A parer nostro, una semina in Dora di trotelle non può essere fatta
quando gran parte di queste trotelle sono affette da setticemia
emorragica virale, malattia che è estremamente infettiva in un
allevamento chiuso.
Secondo alcuni esperti, nelle acque libere tale malattia non
dovrebbe trasmettersi, però molti altri sollevano dei dubbi in
proposito. Perciò, nel dubbio, questo non dovrebbe essere
permesso.
Quindi riteniamo che alcune cause dovrebbero essere appurate sin
da adesso.
PRESIDENTE:
La parola all'Assessore all'Agricoltura e
Foreste Marcoz; ne ha facoltà.
MARCOZ - ( U.V.):
Lo stabilimento di Morgex, come tutti i
Consiglieri sanno, è sempre stato oltre che un'attrazione per il
turismo, un vanto per la Regione Valle d'Aosta, in quanto produrre
in proprio l'iridea, e in modo particolare la "fario", è da poche
Regioni in Italia. Quindi, lo sforzo sia dell'attuale Giunta che di
quelle precedenti è sempre stato volto in quel senso ed i
finanziamenti che si erano ottenuti con la legge 984 negli anni
precedenti e integrati con i fondi della Regione, sono serviti a
sistemare in modo più idoneo le vasche del Marais (le ultime verso
ovest), a sistemare in modo più idoneo le vasche ed i locali
dell'attuale piscicoltura, ad acquistare nuovi mezzi meccanici ed
elettronici per il controllo e per assumere personale idoneo a
questo tipo di lavoro. Infatti, da due anni, presso io stabilimento
di Morgex c'è una biologa che controlla quotidianamente sia i
mangimi che vengono somministrati ai pesci, sia le varie infezioni
che potrebbero manifestarsi.
Come giustamente diceva Lustrissy, prima ci avvalevamo della
consulenza del Prof. Ghittino, un nome famoso a livello mondiale, e
non corrisponde a verità quanto hanno detto i giornali (mi pare "La
Stampa") cioè che durante la permanenza in stabilimento di Ghittino
non si era mai verificata questo tipo di malattia. Lustrissy che è
di Morgex e quindi forse più attento a questi problemi, sa che già
diverse volte si sono verificati dei casi di setticemia.
Forse è stato un fatto meno eclatante in quanto la produzione di
allora era molto inferiore all'attuale; infatti in questi ultimi
tre anni sono state raggiunte cifre che veramente ci incoraggiavano
a continuare in tal senso.
Quindi per rispondere precisamente alle singole domande sui tre
punti delle interpellanze, in modo da non creare equivoci, devo
dire che il 14 marzo 1982 è insorta una infezione di setticemia
emorragica virale nello stabilimento di Morgex: malattia specifica
che colpisce esclusivamente l'iridea, mentre non colpisce la fario
in quanto è una qualità di trota più robusta e meno soggetta a
certi tipi di infezione.
Per evitare di perdere una quantità enorme di produzione, in
quanto la setticemia provoca la morte del pesce in pochi giorni, si
sono fatte accurate analisi e separazioni dei materiali infetti da
quelli non infetti; in base alla perizia degli esperti presenti e
del biologo si è vagliato il materiale sano, almeno a vista d'uomo.
Il materiale infetto è stato eliminato bruciandolo; il materiale
apparentemente sano è stato immesso nella Dora.
La decisione di effettuare questa immissione nella Dora Baltea,
corrisponde a quanto è già avvenuto in altre circostanze e proprio
quando il Prof. Ghittino era Direttore dello stabilimento. Infatti,
anche allora, come ho detto, in quantità molto inferiori, si era
provveduto ad immettere questo materiale ancora palesemente sano
nella Dora Baltea.
Dopo questa cernita erano disponibili 108 quintali di trote,
divise per misura e per peso e cioè 21 quintali di trote adulte con
lunghezza superiore ai 20 cm.; 41 quintali di trote aventi
lunghezza compresa fra i 17 ed i 23 cm. e 46
q
uintali di
trote aventi lunghezza compresa fra i 12 ed i 18 cm..
A tutto questo devono aggiungersi approssimativamente, circa 100
mila trotelle di 4-5 mesi; quindi, totalmente si sono dovuti
immettere nella Dora Baltea circa 350 mila soggetti delle varie
dimensioni; la moria ha provocato, dopo tre giorni dal suo
insorgere, l'eliminazione di circa 21 quintali di materiale, cioè
circa 70 mila trotelle.
Per la immissione nei vari tratti della Dora, abbiamo dovuto
convocare subito il Consiglio di Amministrazione del Consorzio
Pesca, e il Presidente della Giunta ha firmato un decreto per il
quale si istituirono cinque bandite concordate con i singoli
rappresentanti delle Comunità Montane che fanno parte del Consorzio
Pesca. Quindi erano presenti tutti i rappresentanti delle Comunità
Montane più i dirigenti del Consorzio Pesca.
La prima bandita fu quella istituita nel tratto Pont Suaz,
Comune di Aosta, sino al ponte della Dora che raccorda la statale
26 presso Saint-Marcel; la seconda bandita fu quella dal torrente
Lenteney sino al ponte Equilivaz, nel Comune di La Salle; la terza
bandita fu quella nel tratto del ponte di Champrotard fino allo
sbarramento Cogne, a Mecosse nel Comune di Arvier; la quarta
bandita fu quella nel tratto del torrente Clavalité, nel Comune di
Fénis, alla confluenza col Septumian nel Comune di Chambave; la
quinta bandita fu quella nel tratto dallo sbarramento ENEL, nel
Comune di Montjovet, fino al ponte autostradale di Méran.
Certamente, l'operazione di prelievo di questo pesce che ancora
sembrava sano e la sua immissione nella Dora Baltea ha provocato
dei traumi in questi animali. Però, la moria non è dovuta solamente
a questo prelievo immaturo di soggetti, quanto, come diceva
Lustrissy, anche ad inconvenienti riguardanti l'Enel e
l'inquinamento.
Infatti con un verbale della stazione forestale di Arvier si
segnalava che nel corso del Champrotard l'Enel aveva tirato più
acqua di quanto fosse necessario, causando quindi la moria di due
mila trote in quella zona. Questo verbale è già stato segnalato
agli Enti che hanno proposto regolare denuncia.
Poi, con un altro verbale fatto dalla stazione forestale di
Pont-Saint-Martin in data 17 aprile 1982, il maresciallo della
forestale segnalava che vi erano soggetti morti a causa di
immissione di fanghi fognari nelle acque, quindi inquinamento delle
stesse.
Anche questo verbale è stato inviato agli Enti competenti per le
indagini. Il tutto ha creato, senza dubbio, una moria di pesci che
i nostri pescatori hanno potuto constatare all'inizio della
pesca.
Però dalle indagini che continuiamo a fare ogni
giorno, lungo le sponde della Dora e degli altri torrenti, il pesce
proveniente da Morgex, morto per setticemia, rappresenta solo il
2%. Per il resto, la moria è causata dall'inquinamento o
dall'abbassamento del livello della Dora Baltea provocato
dall'ENEL.
Certamente, il problema della setticemia non è nuovo e si ripete
da diversi anni. Il nostro auspicio, come Assessorato e a livello
ministeriale sul recepimento della legge 984, è che venga
finalmente disciplinata con una severa legge l'immissione, negli
allevamenti di tutta Italia, del pesce acquistato dai vari
allevatori, in quanto gran parte del pesce immesso o acquisito
fuori dalla Valle d'Aosta è gravemente ammalato di setticemia. In
questo caso però, può darsi che il pesce dello stabilimento di
Morgex non fosse nel modo più assoluto pesce acquistato in altri
allevamenti, ma che fosse tutto pesce prodotto nel nostro
stabilimento.
Come Giunta abbiamo provveduto a nominare un esperto
ittiopatologo per fare questo tipo di perizia, come diceva Cout;
quindi non appena avremo i dati sarà mia premura farli conoscere a
tutti i Consiglieri regionali.
Come
p
rima cosa abbiamo osservato che questa
infezione non colpiva tutto lo stabilimento di Morgex, ma solo una
certa parte. Una quantità di acqua che
arriva dalla sorgente, posta sotto i condomini della zona di
Morgex, scorre in un canale che in qualche tratto è ancora a cielo
aperto. Chiaramente l'acqua di questo canale ha trasmesso ad una
certa parte delle vasche di Morgex la setticemia. Nelle altre
vasche dove l'acqua non arriva da quella zona, non si è riscontrato
alcun caso di setticemia. Quindi è chiaro che l'acqua inquinata è
quella che viene dalla sorgente a valle dei condomini della
Rhuine.
Prima cosa indispensabile da fare è certamente la copertura di
questo tratto di canale che scorre a cielo aperto in quanto si
presume che qualcuno o qualcosa abbia provocato questo
inquinamento. Si presume, senza accusare nessuno.
Però se dalla sorgente all'avannotteria, o allo stabilimento,
l'ac
q
ua rimane in una condotta forzata è facile che
questo tipo di inquinamento si possa evitare.
Per tutto il resto, abbiamo già provveduto alla pulizia e alla
disinfezione delle vasche; ci saranno da sistemare quelle otto
vasche che attualmente non hanno ancora il fondo impermeabilizzato
e in attesa che gli ittiopatologi dicano qualcosa di più chiaro,
come Giunta abbiamo provveduto a mettere a disposizione tutto
l'appoggio morale e tecnico del quale attualmente dispone questo
Assessorato.
PRESIDENTE:
La parola al Consigliere Lustrissy per la
replica; ne ha facoltà.
LUSTRISSY - (D.P.):
Noi prendiamo atto che le notizie
fornite da "La Stampa" del giorno 7 aprile non trovano riscontro
nelle dichiarazioni fatte dall'Assessore, in quanto credo abbia già
eliminato un tipo di confusione perché da una valutazione più
attenta della situazione, almeno da quanto detto dall'Assessore,
non vi sarebbe stata immissione di pesce già infetto nelle acque
della Dora. Sappiamo benissimo che il decorso della malattia va dai
7 ai 15 giorni, per cui il pesce portatore di malattia,
eventualmente, non poteva essere individuato. Quindi questa è una
prima smentita, da parte del responsabile, alle dichiarazioni fatte
affrettatamente dalla stampa. Infatti da quanto ha detto
l'Assessore non ci sarebbe stata immissione di pesce ammalato da
parte dello stabilimento di Morgex.
Questo ci porta alla considerazione che la moria dei pesci della
Dora, probabilmente, è dovuta a situazioni di inquinamento
provocate dal prelievo dell'acqua in quantità superiore alle
esigenze normali da parte dell'ENEL, causando una concentrazione
dell'inquinamento per mancanza di deflusso. Oltre a questo ci sono
situazioni di discariche incontrollate, registrate lungo l'alveo,
che speriamo vengano eliminate in modo abbastanza rapido con i
progetti fatti per il disinquinamento.
Prendendo atto di queste cose, dobbiamo dire che l'allarmismo
che era stato provocato dalla immissione di pesci ammalati, non
avrebbe dei riscontri sul piano delle attività svolte da parte del
Consorzio Pesca e delle attività svolte dallo stabilimento di
Morgex; ma sono invece gli inquinamenti i maggiori responsabili
della moria dei pesci verificatasi non solo nei giorni di apertura
di pesca, ma anche successivamente.
Prima ho parlato dei temoli della media valle, cioè della zona
di Saint-Marcel ed oltre. Il temolo è più sensibile della trota,
per cui potrebbe essere vero che la moria dei pesci è dovuta ad
inquinamento. A parte la segretezza dell'operazione, aspettiamo
fiduciosi il risultato delle indagini che riteniamo l'Assessore ha
opportunamente disposte, senza creare quell'alone di 'giallo"
conseguente alle interpretazioni che sono state date da parte degli
organi di stampa.
Per quanto riguarda l'inquinamento urbano della zona della
Rhuine, responsabile dei casi di setticemia, credo sia da escludere
una cosa del genere, in quanto, sappiamo che la setticemia è
provocata da un virus, per cui se questo non è presente nelle acque
difficilmente l'inquinamento urbano può farlo nascere.
Però non è altrettanto vero - lo stesso Prof. Ghittino lo dice -
che la setticemia, malattia endemica della trota iridea, si
verifichi solo per questo tipo di trota. Dalle notizie che egli ha
dato alla stampa risulterebbe che anche la fario non è indenne da
tale malattia. Per cui diciamo che l'infezione setticemica, immessa
nella Dora tramite il veicolo trote infette, potrebbe benissimo
colpire la fario e riprodursi in modo indefinito. Però questa
eventualità è limitata all'ipotesi della percentuale dovuta al
caso, perché lo stabilimento di Morgex non ha immesso nella Dora
Baltea delle trote infette.
Ci dichiariamo soddisfatti della risposta data dall'Assessore
Marcoz. Per fare una valutazione più completa aspettiamo che
l'Assessore ci fornisca il risultato dell'indagine che ha disposto
per stabilire in definitiva se le cause di questa moria sono da
imputare più all'inquinamento che alle attività svolte dagli organi
preposti all'esercizio della pesca.
PRESIDENTE:
Per la replica dell'altra interpellanza, la
parola al Consigliere Cout; ne ha facoltà.
COUT - (P.C.I.):
Credo che l'argomento sia già stato
trattato ampiamente quindi aspettiamo fiduciosi di poter leggere la
relazione che, mi pare, dovrà fornire l'Assessore all'Agricoltura e
Foreste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK