Consiglio Regionale della Valle d'Aosta - Oggetto del Consiglio n. 2464 del 10 dicembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2464 del 10 dicembre 1986 - Resoconto
OGGETTO N. 2464/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 8590 in data 14 novembre 1986:
Esecuzione di lavori complementari per la costruzione della
pista forestale di "Chabodey", in Consce di La Salle -
Aggiudicazione a trattativa privata all'impresa Alpe Savi di Mellé
A. & C. s.n.c., di La Salle (art. 3, l. 8.10.1984, n. 687) -
Approvazione ed impegno di spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
L'Assessore conosce da mesi, se non da
anni, il mio atteggiamento nei confronti delle piste forestali. Le
mie perplessità, però, aumentano ogni volta che ci si trova di
fronte ad un provvedimento di difficile interpretazione come
questo.
Io non capisco come si possa assegnare ad un'impresa un primo
lotto di lavori, poi una perizia suppletiva, ed infine, come
sempre, alla stessa impresa si possa assegnare, a trattativa
privata, un'ulteriore spesa di una certa entità. Infatti si tratta
di 424 milioni, cifra determinata tra l'altro (e questa
circostanza, oltre all'aspetto puramente contabile, fa aumentare le
mie preoccupazioni), dal fatto che: "...su richiesta degli
Amministratori del Comune di La Salle, in sede di esecuzione dei
lavori si è dovuto procedere ad apportare modifiche progettuali
comportanti la variazione del tracciato originale, riducendone la
lunghezza, e l'allargamento della sede viabile con conseguente
notevole aumento di opere complementari quali murature, tubazioni
per la raccolta delle acque e altre opere accessorie non previste
nel contratto principale e dipendenti dalle variazioni...".
Si evidenzia un fatto che io e l'ex collega Viberti avevamo già
denunciato da tempo e cioè che, dopo la contrazione della
costruzione di strade interpoderali, si è poi passati alle piste
forestali, con lo stesso ed identico obiettivo. Se queste fossero
delle piste forestali vere e proprie, non si giustificherebbero
queste richieste da parte di amministratori comunali che dicono:
"Allargateci la strada, fatecela più lunga, più larga....". Eppure
ben sappiamo che questa situazione ha portato molti danni
all'ambiente valdostano!
Credo che bisognerebbe fare chiarezza una volta per tutte sulle
piste forestali, anche perché sono sempre le stesse imprese
(rispettando le normative ed applicando in modo ineccepibile le
disposizioni vigenti) che assumono un lavoro a determinate
condizioni e poi lo realizzano ad un costo esattamente doppio di
quello pattuito. Questo sistema è assolutamente criticabile.
L'Assessore, inoltre, ci dovrebbe dire anche perché questi
lavori, che non sono di trascurabile entità, vengono realizzati su
richiesta specifica dei Comuni. O la pista forestale è fatta per
soddisfare le esigenze forestali, e allora ha un preciso
significato, altrimenti, se la pista forestale deve soddisfare
altre esigenze, la loro realizzazione diventa piuttosto opinabile.
Assessore non può continuare a contrabbandare le piste forestali
con le esigenze di tutela dei boschi, perché queste piste stanno
assumendo caratteristiche ben diverse ed io sono particolarmente
polemico in proposito, come lei ben sa!
A parte il fatto che io mi asterrò (del resto è da alcuni mesi
che ormai mi astengo) dal votare questa delibera sulle piste
forestali, vorrei però delle risposte più precise e specifiche da
parte dell'Assessore competente. Grazie.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Non vorrei mettere in discussione la
richiesta del Comune di La Salle, però non riesco a capire come una
pista forestale possa ancora essere considerata tale nonostante le
variazioni che sono state richieste. Mi premerebbe pertanto sapere
qual è la lunghezza prevista di questa pista e la sua lunghezza
attuale; qual è la larghezza prevista e quella attuale, ed inoltre
se la larghezza prevista permetterà a quella pista di essere
considerata pista forestale. Penso infatti che le piste debbano
avere determinate caratteristiche e che non sia possibile farle
diventare larghe come delle autostrade.
Non voglio dire se sia giusto o meno fare una strada d'un tipo o
dell'altro; chiedo solo se la pista, con le nuove caratteristiche,
può ancora essere considerata pista forestale perché se questa
pista, in seguito alle richieste del Comune, perde le sue
caratteristiche e diventa, di fatto, una specie di strada comunale,
sarebbe più opportuno cambiare definitivamente destinazione alla
strada finanziandola con i fondi previsti per questo genere di
infrastrutture stradali.
Noi ci asterremo dal votare questa deliberazione, sia per questo
motivo, sia perché la spesa viene praticamente raddoppiata.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Come è stato già ricordato dal Consigliere
Torrione, Nuova Sinistra ha sempre mantenuto un atteggiamento
piuttosto critico su queste iniziative.
Mi preme però sottolineare in modo particolare i dubbi che mi
sorgono sul metodo seguito per fare approvare questa delibera con
la quale si affida ad una ditta un appalto per 344 milioni e
successivamente lo si raddoppia abbondantemente.
Non credo che questo intervento possa essere interpretato come
una variante, perché è, di fatto, un nuovo progetto che si è venuto
a sommare al precedente. Tuttavia mancano tutti i dati di
riferimento: nella relazione non esiste un parere del Corpo
Forestale sulla necessità dei lavori di modifica, ammesso
ovviamente che il Corpo Forestale sia stato interpellato sulla
richiesta del Comune di La Salle; non esistono dei pareri di
opportunità forestale per questo nuovo impianto e, soprattutto, non
si riesce a comprendere che limiti abbia quest'opera, non soltanto
nei termini prima esposti dal Consigliere Millet, ma anche in
riferimento all'altimetria o all'impatto sull'ambiente.
Se nei prossimi Consigli dovesse capitare una delibera del
genere, la stessa dovrebbe essere presentata come un nuovo progetto
o come una nuova iniziativa. Non è ammissibile, infatti che
un'impresa, parta da un progetto di poco più di 300 milioni per
raggiungere l'importo di un miliardo. Personalmente avrei piacere
che in futuro mi si dessero maggiori spiegazioni su casi del
genere.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
J'avoue que ce n'est pas un plaisir pour
moi de présenter, de temps à autre, des délibérations de ce genre.
J'ai demandé à mes Services d'éviter le plus possible cela, mais il
arrive que des projets conçus d'une certaine façon aillent de
travers. C'est le cas, hélas, de la piste de Chavandey et j'en ai
fait amende au dernier Conseil. Je répondrai donc peut-être à
rebours en partant des observations du Conseiller Sandri.
Dans cette délibération - nous ne reportons pas l'avis - il
s'agit d'une piste prévue par le plan triennal FIO, conçu en 83 et
qui avait fait l'objet d'une longue procédure puisqu'il avait été
accepté par le Ministère, financé par ce dernier à raison de 30
milliards 800 millions; il s'agit donc d'un ouvrage compris dans un
programme conçu par les Services forestiers - Service de la défense
de l'environnement, puisqu'à ce moment-là le service de la
sylviculture n'existait pas encore. C'est un ouvrage
réglementaire.
Malheureusement la commune de La Salle qui avait tout d'abord
permis d'exécuter cet ouvrage a ensuite imposé - dirai-je - de
faire une variante; variante qui a porté à cette dépense
supplémentaire très élevée, puisque la piste forestière avait été
conçue pour le débordage du bois des forêts de La Salle (entre
autres, l'une des meilleures forêts de la Vallée d'Aoste).
Il y avait déjà une route qui descendait du village de Chabodey
jusqu'au village de Pont, sur la route nationale mais cette route
était faite de tourniquets et pour descendre le bois il aurait
fallu le couper et partant l'abîmer; en effet avec le détour
obligatoire à effectuer, il était impossible de descendre tels
quels les arbres. La piste forestière en question a donc coupé
l'ancienne route communale d'un accès difficile pendant l'hiver;
c'est la raison pour laquelle l'Administration communale nous a
imposé de modifier de façon que cette piste forestière devienne le
nouveau chemin communal.
Pour ce qui est de la réponse au Conseiller Millet, dont une
partie concerne la destination, je peux dire qu'il y aura une
future destination à route communale puisque le tracé a été coupé
par l'ancienne route.
Je n'ai pas ici les données sur la longueur et la largeur.
Le Conseiller Millet me le rappellera...
Pour ce qui est de l'adjudication, elle a été faite selon la
loi: j'ai ici un long rapport technique à la disposition des
intéressés.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Prendo atto dello stato d'animo
dell'Assessore, ma ciò non mi esime dal formulare una critica
abbastanza feroce nei confronti dell'atteggiamento
dell'Amministrazione regionale anche perché mi sorge il dubbio che,
sotto certi aspetti, sia stato sottovalutato quanto è stato fatto
con il piano FIO.
In proposito ognuno di noi deve fare una certa autocritica e,
per essere credibile, la faccio io per primo. Quando è passato quel
piano, abbiamo applaudito, in maniera forse "sventurata", a
quell'iniziativa e solo ora ci accorgiamo che i danni provocati
all'ambiente da quello che sarebbe dovuto essere un piano di un
certo tipo sono piuttosto notevoli! Arriviamo anzi all'assurdo che
una pista forestale diventa addirittura una strada comunale! È
proprio un controsenso!
Bisogna capire la psicologia dei Comuni per rendersi conto che
siamo ben al di là di quanto qualcuno ha affermato anche in questo
consesso dichiarando che i Comuni sono rispettosi del loro ambiente
e delle loro caratteristiche. Ancora una volta infatti possiamo
toccare con mano che certi amministratori comunali, invece, hanno
una mentalità totalmente diversa.
Già l'anno scorso, quando siamo andati a Champorcher, in
occasione del sopralluogo alla linea del "Superphoenix", abbiamo
potuto sentire quel bravo sindaco dirci: "Come? Non siete forse
contenti che la strada arrivi fin sul colle del Pontonnet a
Dondena?" Era proprio meravigliato del nostro stupore!
In questo caso siamo nella stessa logica. È chiaro che il
perseguimento della politica ambientale diventa sempre più
difficile quando si ragiona in questi termini. Posso capire che il
comune abbia svolto un'azione di "torci naso" nei confronti
dell'Assessore dicendogli: "Se ti piace questa minestra, va bene;
altrimenti salti dalla finestra!" E l'Assessore, per la modica
somma di 400 milioni, è saltato dalla finestra. Però questo è un
modo di procedere assolutamente inconcepibile.
Il mio atteggiamento era di attesa per vedere che cosa stava
accadendo sul fronte delle piste forestali, ma da questo momento
annuncio all'Assessore che, a titolo puramente personale, voterò
costantemente contro le piste forestali, fino a quando questa
strada non sarà inclusa nel sopralluogo che faremo nella prossima
primavera, così come è stato richiesto in sede di Commissione, per
verificare sul posto che cosa abbia significato per certi ambiti
territoriali della nostra Regione, prima la costruzione delle
strade interpoderali e adesso delle piste forestali!
Qualcuno mi ha accusato di essere un facile profeta di sventure;
in questo caso, purtroppo, i fatti mi hanno dato ampiamente
ragione.
Da questo momento, specie per quanto riguarda le piste
forestali, la mia attenzione sarà molto più puntuale e precisa di
quanto non sia stata per il passato. Nel frattempo vada un plauso
al Comune di La Salle che, approfittando della pista forestale, è
riuscito a farsi costruire una strada comunale!
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Prima avevo detto che ci saremmo
astenuti, ma, dopo la risposta dell'Assessore, noi voteremo contro
perché egli stesso ha ammesso che questa pista forestale può essere
considerata una strada comunale. Noi riteniamo pericoloso mantenere
nel Piano FIO una pista che, per le modifiche sopravvenute negli
intendimenti comunali, non può più essere finanziata con quei
fondi; chiedo anzi all'Assessore di finanziare quella strada con
altri fondi, destinando quelli del FIO ad altre opere o ad altre
piste.
Poiché, di fatto, questa pista si configura come una strada di
interesse comunale, noi non riteniamo giusto che vengano utilizzati
i Fondi FIO. Per questa ragione noi voteremo contro questa
deliberazione e chiediamo all'Assessore di fornirci per iscritto i
dati che gli abbiamo richiesto.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Su questo argomento voglio ripetere una
considerazione che ho già fatto in altre occasioni, invitando i
Gruppi dell'opposizione a fare una piccola riflessione sulle piste
forestali. Tutti ben conoscono la mia posizione in merito. Infatti
non sono tra quelli che ritengono che debbano essere fatte tutte
queste piste forestali e credo che me ne possa dare atto lo stesso
Assessore Perrin.
Spesso, però, noi ci riempiamo la bocca di affermazioni del
tipo: "L'autonomia comunale, i comuni devono agire, i comuni devono
fare...". L'Assessore Perrin ha ammesso di essere stato costretto a
cedere ad una richiesta. Forse, con un pizzico di presunzione, noi
riteniamo di essere perfetti? Pensiamo forse che solo
l'Amministrazione regionale abbia sempre ragione? Che solo lei sia
capace di riconoscere le esigenze del momento?
Io penso invece che l'Amministrazione possa anche riconoscere
come valide le esigenze altrui e, in questo caso, di quelle dei
comuni. Dopo aver fatto una riflessione in proposito, non vedo
nulla di male se l'Amministrazione regionale cambia idea...
TORRIONE (fuori microfono):
...ma allora si fa costruire
questa strada con altri fondi e non con...
TAMONE (U.V.):
Io vorrei capire se voi discutete su una
questione di merito o su una questione di forma. Se si tratta di
una questione di forma, voi avete ragione e ve l'ha già
riconosciuta l'Assessore Perrin, il quale non può fare più di
quanto abbia già fatto.
Mi stupisce però che, nel momento in cui l'Assessore Perrin vi
dà ragione, voi passate da una posizione dolce ad una posizione
dura. Questo ci sollecita a comportarci nello stesso modo; al
contrario, invece, quando da parte vostra si rivela una certa
apertura noi cerchiamo di essere "dolci e teneri". Oggi però
scopriamo che questo atteggiamento non serve. Allora bisognerà che
anche noi assumiamo certi atteggiamenti, così quando voi assumete
una certa posizione, noi agiamo di conseguenza, ed "alé, giù
sventole!", anche se non credo che un atteggiamento del genere sia
molto opportuno...
TORRIONE
(fuori microfono): Tamone, detto anche il
tenerone!
TAMONE (U.V.):
Comunque vi inviterei a riflettere un pò
di più sulla funzione dei Comuni. Non ho ancora scritto il mio
articolo su "Le peuple valdôtain" (ma lo farò quanto prima) in
merito alla vostra concezione, ormai sempre più diffusa, sulle
amministrazioni comunali.
Oggi non sono stato molto duro, credo, invece, di essere stato
piuttosto sportivo; però dico e ribadisco sinceramente che mi
stupisce questo vostro atteggiamento nei confronti degli enti
minori!
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
La risposta dell'Assessore Perrin mi
soddisfa solo parzialmente e solo in riferimento ai pareri che sono
stati dati. È estremamente importante avere la sicurezza che siano
ascoltati gli organi preposti al controllo della tutela
dell'ambiente e della forestazione, perché è stato confermato che
questa strada è qualche cosa di diverso da quanto era scritto nella
delibera. Non ho le "fette di salame" davanti agli occhi per non
credere che, se in una zona è possibile fare una strada anziché
due, l'ambiente viene ad essere meno deturpato.
Rimango invece molto scettico sul metodo seguito per la gestione
di questo "affare" e pertanto mi asterrò dal votare la
deliberazione.
PRESIDENTE
: Se nessuno chiede la parola pongo in
votazione la ratifica della deliberazione n. 8590:
ESITO DELLA VOTAZIONE
Presenti: 28
Votanti: 27
Favorevoli: 19
Contrari: 8
Astenuti: 1 (Sandri)
Il Consiglio approva.
Oggetto n. 8614 in data 14 novembre 1986:
Sistemazione delle aree esterne al fabbricato sede delle scuole
elementari e materna in Comune di Chambave - Appalto dei lavori a
licitazione privata - Approvazione ed impegno di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8614:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 8636 in data 14 novembre 1986:
Lavori di costruzione di marciapiedi lungo la ex S.S. 26 ora
strada regionale n. 10 di Pontey Tratto compreso tra le progressive
Km. 1+250 e Km. 1+550
-
Appalto dei lavori a licitazione
privata - Approvazione ed impegno di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8636:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 8652 in data 14 novembre 1986:
Concessione di
un contributo di lire 5.400.000 per l'organizzazione a cura di un
gruppo di studenti universitari lavoratori di un corso di
psicologia generale - Anno accademico 1986/87 - Approvazione e
liquidazione di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8652:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 8667 in data 14 novembre 1986:
Concessione di
un contributo di lire 8.500.000 a favore della Parrocchia di
Torgnon per i lavori di straordinaria manutenzione nella Cappella
dedicata a San Giuseppe che è sita in Fraz. Chaté, del Comune di
Torgnon - Approvazione ed impegno di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8667:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8668 in data 14 novembre 1986:
concessione di
un contributo di lire 2.100.000 a favore della parrocchia di
roisan, per la sostituzione dei serramenti delle finestre della
chiesa parrocchiale, dedicata a saint-victor, sita nel capoluogo
del comune di roisan - approvazione ed impegno di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8668:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8688 in data 14 novembre 1986:
Concessione e
liquidazione al Sig. Roberto Domaine, di Saint-Nicolas, di un
sussidio straordinario di assistenza - Approvazione, impegno e
finanziamento di spesa.
PRESIDENTE
: Se nessuno chiede la parola pongo in
votazione a scrutinio segreto la ratifica della deliberazione n.
8688:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
Oggetto n. 8812 in data 14 novembre 1986:
Concessione di un contributo al Comune di Pont-Saint-Martin
nelle spese per la predisposizione di una pubblicazione sulle
ferriere Mongenet.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Come mai la deliberazione che stanzia dei
fondi per questa pubblicazione non parla di alcun coordinamento tra
questa ricerca e le istituzioni che, all'interno della nostra
Regione, sovrintendono alla ricerca storica? Mi riferisco in
particolare agli Archivi storici e all'Istituto storico della
Resistenza.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Il s'agit là d'une subvention pour une
étude qui nous a été présentée directement. Elle pourra s'insérer
dans un discours plus général: nous avons des contacts avec la
DELTASIDER pour avoir les archives de l'ancienne Cogne. Nous
attendons encore la réponse de la Cogne qui avait participé à une
réunion organisée par le Gouvernement régional et à laquelle
avaient participé le Président du Gouvernement, l'Assesseur Lanivi,
les représentants de la Cogne et moi-même.
PRESIDENTE
: Se nessuno chiede la parola pongo in
votazione la ratifica della deliberazione n. 8812:
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Sandri)
Il Consiglio approva.
Oggetto n. 8853 in data 21 novembre 1986:
Concessione e liquidazione di contributi regionali
a
favore di consorzi di miglioramento fondiario nelle spese di
gestione e di esercizio per il 2° semestre 1986 - Approvazione e
finanziamento di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8853:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8946 in data 21 novembre 1986:
Concessione del
contributo a saldo di lire 11.828.000 al Comune di Ollomont per il
funzionamento, nell'anno scolastico 1985/86, della scuola materna
comunale - Approvazione e liquidazione di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8946:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8947 in data 21 novembre 1986:
Corsi
sperimentali di scuola media per lavoratori - Anno scolastico
1986/87 - Finanziamento spese di gestione - Approvazione e
liquidazione di spesa.
PRESIDENTE
: Se nessuno chiede la parola pongo in
votazione la ratifica della deliberazione n. 8947:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8953 in data 21 novembre 1986:
Concessione e liquidazione di un contributo di lire 3.000.000
alla Schola Cantorum di La Salle per l'acquisto di un organo
elettronico.
PRESIDENTE
: Se nessuno chiede la parola pongo in
votazione la ratifica della deliberazione n. 8953:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8954 in data 21 novembre 1986:
Concessione e
liquidazione di un contributo all'Agesci - Associazione guide e
scouts cattolici italiani a sostegno dell'attività svolta.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Volevo chiedere se durante l'anno sono
stati distribuiti finanziamenti ad altre associazioni scoutistiche
diverse dall'AGESCI.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Io non credo che nel campo scoutistico
esistano in Valle d'Aosta associazioni diverse dall'AGESCI. Nel
merito comunque risponderà l'Assessore Faval che, pur non sapendone
più di me, è certamente competente in materia...
(Voce fuori microfono): Vuoi diventare Assessore?
TAMONE (U.V.):
No, no! Io non voglio diventare un bel
niente! Voglio solo dire che io sono iscritto all'AGESCI ed ho
chiesto la parola per felicitarmi con la Giunta per aver assunto
questo provvedimento. L'attività educativa dell'Agesci era già
importante quando noi eravamo bambini, ma anche oggi si dimostra
come un fatto pregnante dell'attività educativa in Valle d'Aosta,
al di fuori dello schema scolastico. In questo momento, infatti,
essa è l'unica struttura educativa che non partecipa al discorso
scolastico. Quando noi eravamo più giovani c'era molto più
pluralismo nel mondo scoutistico, ma speriamo che anche altri
riescano in futuro a farne parte, perché i giovani, dalla
particolare età dei "lupetti" (7 anni) a quella dei "rover" (18
anni), si trovano in una fase molto delicata della loro vita.
Mi felicito quindi con il Governo regionale e voto a favore con
due mani...
(Voce fuori microfono)
: Sei interessato, eh!
TAMONE (U.V.):
Non sono assolutamente interessato,
"perché lì bisogna mettere e non prendere!"
In futuro bisognerà continuare in questa direzione affinché
anche altre associazioni possano agire nello stesso settore.
Grazie.
PRESIDENTE
: Ha chiesto la parola il Vice Presidente
Consigliere Dolchi; ne ha facoltà.
DOLCHI (P.C.I.):
Siccome qui si parla di "un contributo
nelle spese derivanti dall'organizzazione e dall'attuazione di una
serie di iniziative a carattere culturale e ricreativo da svolgere
e svolte nell'anno 1986" vorrei avere un'idea di quanta spesa sia
coperta dal contributo, a quanto ammonti in percentuale il
contributo e se è possibile conoscere, dai rendiconti ai quali
l'Assessore Faval fa cenno nelle premesse della deliberazione,
l'importo totale delle spese sostenute per questa attività
culturale.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Je dois répondre au Conseiller Sandri qu'il
n'y a pas eu d'autre intervention au profit d'associations de scout
car, le Conseiller Tamone vient de le dire, il n'y en a pas d'autre
en Vallée d'Aoste.
Au Conseiller Dolchi, je peux présenter, quand il le voudra, les
données que nous possédons. Pour comprendre de quoi il s'agit, je
mentionnerai ici l'organisation du Triangle de l'Amitié qui se
tient à tour de rôle en Haute-Savoie, au Valais, en Vallée d'Aoste.
Nous avons voulu aider l'organisation compte tenu aussi des motifs
qu'a exposés le Conseiller Tamone.
PRESIDENTE
: Se nessuno chiede la parola pongo in
votazione la ratifica della deliberazione n. 8954:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8973 in data 21 novembre 1986:
Approvazione ed impegno della spesa di lire 71.000.000 per
l'ultimazione dei lavori di realizzazione di locali per saune e
bagni turchi presso la piscina coperta di Aosta.
PRESIDENTE
: Se nessuno chiede la parola pongo in
votazione la ratifica della deliberazione n. 8973:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 8997 in data 21 novembre 1986:
Concessione e liquidazione al Sig. Moscatello Vittorio, di
Aosta, di un sussidio straordinario di assistenza - Approvazione,
impegno e finanziamento di spesa.
PRESIDENTE
: Se nessuno chiede la parola pongo in
votazione a scrutinio segreto la ratifica della deliberazione n.
8997:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK