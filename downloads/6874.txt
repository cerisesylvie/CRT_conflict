Consiglio Regionale della Valle d'Aosta - Oggetto del Consiglio n. 1377 del 5 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1377 del 5 giugno 1985 - Resoconto
OGGETTO N. 1377/VIII - CONDANNA DEI TRA GICI EPISODI DI
VIOLENZA AVVENUTI A BRUXELLES PRIMA DELLA PARTITA DI CALCIO
JUVENTUS-LIVERPOOL. (Approvazione di or dine del giorno)
PRESIDENTE:
Questa mattina è stata annunciata la
presentazione di un ordine del giorno sui tragici fatti avvenuti
prima della partita Juventus-Liverpool. L'ordine del giorno è stato
firmato da tutti i Capigruppo. La Presidenza chiede che il
documento venga iscritto immediatamente all'ordine del giorno.
Passiamo ora alla votazione.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
IL CONSIGLIO
-
ai sensi del 2° comma dell'articolo 50 del Regolamento
interno del Consiglio;
DELIBERA
di procedere, nell'adunanza in corso, alla discussione e alla
decisione sull'ordine del giorno: "Condanna dei tragici episodi di
violenza avvenuti a Bruxelles prima della partita di calcio
Juventus-Liverpool", presentato da tutti i Capigruppo
consiliari.
PRESIDENTE:
Do lettura dell'ordine del giorno:
ORDINE DEL GIORNO
IL CONSIGLIO REGIONALE DELLA VALLE D'AOSTA
-
a seguito dei gravi episodi di violenza che, prima
dell'inizio della partita di calcio Juventus-Liverpool, hanno
provocato, in modo diverso e assurdo, la morte di 38 persone ed il
ferì mento di numerosi altri tifosi presenti sugli spalti dello
stadio Heysel di Bruxelles;
-
ravvisata l'inciviltà di certi atti inconsulti che non
possono, comunque, trovare alcuna giustificazione;
-
constatata l'assenza e la disorganizzazione delle forze
dell'ordine preposte al servizio anche in considerazione dei gravi
disordini che si erano verificati, in precedenza, fuori dallo
stadio, a Bruxelles;
ESPRIME
-
sgomento ed indignazione di fronte al la tragedia scaturita
dall'accanita violenza e determinazione di una parte della
tifoseria inglese;
RIVOLGE
-
sentimenti di solidarietà alle famiglie delle
vittime;
CONDANNA
-
l'uso della violenza come strumento per fare emergere o per
imporre opinioni o convinzioni di parte;
AUSPICA
-
che in occasione di meetings sportivi o di riunioni di
massa, sia a livello nazionale che internazionale, lo sport e la
ragione abbiano a prevalere sulla violenza e sull'odio, invitando
gli appassionati sportivi ad esprimere il proprio tifo nei limiti
consentiti dalla civile convivenza democratica e con l'esclusione
di preordinate dotazioni di possibili mezzi di offesa;
INVITA
-
le forze dell'ordine a predisporre, comunque, attente e
severe misure preventive di sicurezza onde evitare episodi di
violenza e permettere agli sportivi di poter vivere al meglio,
gioendo o soffrendo, la loro passione sportiva.
PRESIDENTE:
Metto in approvazione l'ordine del giorno
testé letto.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Depuis 11.48 c'est Monsieur le Président Giovanni BONDAZ qui
remplit les fonctions de Président de la séance.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK