Consiglio Regionale della Valle d'Aosta - Oggetto del Consiglio n. 2584 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2584 del 7 febbraio 2017 - Resoconto
OBJET N° 2584/XIV - Communications du Président de la
Région.
Rosset (Presidente) -
Punto n. 2 all'ordine del giorno.
Ha chiesto la parola il consigliere Bertschy, ne ha
facoltà.
Bertschy (UVP) -
Intervengo, Presidente, rivolgendomi a
lei nelle sue funzioni di Prefetto. Ieri sera ho partecipato a
Donnas a una serata sull'accoglienza dei migranti. Una serata molto
affollata durante la quale - come sempre in questi casi - si
assumono le posizioni più diverse, ma dove comunque si può
percepire una preoccupazione e soprattutto una mancanza di
conoscenza di tutta una serie di questioni che sono intorno al
progetto di accoglienza dei migranti.
Io credo che sia necessario, signor Prefetto, in questo caso
ricercare un punto d'incontro e trovare il sistema, insieme al
Consiglio permanente degli enti locali, per raggiungere la
popolazione con l'informazione e per evitare di andare avanti in
questa maniera, con questa tipologia di accoglienza che crea anche
una difficoltà e un'immagine della popolazione valdostana che, a
mio avviso, non è quella giusta. Anche ieri sera alla fine è
apparso chiaro che nessuno non vuole fare la sua parte in questo
fenomeno sociale di grande importanza, però c'è bisogno di trovare
la misura giusta e i progetti giusti. Ci sono forze politiche che
si stanno esprimendo sul progetto d'accoglienza e dobbiamo evitare
nel prossimo futuro di lasciare tutto a un bando, che tra l'altro
nessuno di noi ha potuto discutere, che ha messo in disponibilità
19 milioni di euro, che ha creato degli appalti e che ha lasciato
sole le singole amministrazioni nella gestione di questo tipo di
situazioni. Credo che con una buona informazione la popolazione
valdostana saprà dare le sue risposte, ma soprattutto con le misure
giuste non metteremo in difficoltà le comunità e le comunità più
piccole.
La invito, come credo stia succedendo, ad aprire un tavolo di
discussione definitivo, ma soprattutto a dare spiegazioni alla
popolazione con trasparenza: quello che sta dietro alla misura di
questi appalti; la necessità di far sì che, se le strutture vuote
oggi ci sono, soprattutto quelle alberghiere, possano trovare una
loro occupazione per lo sviluppo turistico e non invece per una
messa in rendita per altri tipi di attività.
Ieri sera ho portato a casa una sensazione di difficoltà. Ho
preferito non intervenire, perché non mi sembrava il caso di creare
ulteriori filoni politici in una questione che invece ha una natura
prima di tutto umana. Però dobbiamo fare in modo di non trovarci in
situazioni come queste, con la popolazione allertata, preoccupata,
che non conosce e che non ha la trasparenza giusta per seguire
quello che sta accadendo. C'era veramente tanta gente ieri sera a
Donnas, e la stessa cosa mi pare sia successa a Champorcher e a
Saint-Vincent. Io credo che sia necessario su questo un impegno
maggiore proprio nei confronti della popolazione, per la chiarezza
che ci deve essere rispetto a un tema delicato come questo.
Presidente -
Ha chiesto la parola il consigliere Roscio,
ne ha facoltà.
Roscio (ALPE) -
A nome del gruppo ALPE, solo per
ricordare che non è la prima occasione nella quale affrontiamo
questo tema delicato. Giusto per rilevare l'importanza che gli
diamo, già in occasione del bando di cui si parlava in precedenza,
nel mese di ottobre il nostro gruppo aveva portato all'attenzione
di questo Consiglio una risoluzione, con cui si chiedeva già allora
un impegno, viste le carenze del bando per l'accoglienza dei
migranti, in quanto non prevedeva, a nostro avviso, un sufficiente
coinvolgimento degli enti locali, cosa che invece per noi era
necessario perseguire. Si chiedeva di rivedere il bando di gara -
leggo testualmente - "subordinandolo a una preventiva intesa con il
CPEL, finalizzata a individuare opportune misure condivise per
gestire al meglio l'arrivo dei migranti sul territorio valdostano,
limitandone gli eventuali impatti negativi". Purtroppo, quella
risoluzione non era stata approvata da questo Consiglio. Ben venga
che oggi si torni a rivedere la questione e soprattutto che emerga
una volontà di prendersi carico di questo problema, perché sta
veramente assumendo dei toni e una qualche strumentalizzazione, che
sicuramente non va nella direzione di accogliere al meglio i
migranti e nemmeno di rispondere alle esigenze dei cittadini
valdostani.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Le thème qui a été souligné est à la une
et on a fait différentes rencontres avec le CPEL. Je veux rappeler
qu'au niveau national, comme vous le savez, il y a une série de
considérations qui devraient amener, par rapport à ce qui se passe
aujourd'hui, à une différente répartition aux Régions et,
conséquemment, aux Communes.
Je crois que le débat qui est en cours mérite toute l'attention,
afin de donner une information correcte. Dernièrement on avait
prévu qu'il y ait, avec les avis, la disponibilité et qu'il y ait
aussi, avant leur arrivée dans les différentes communes, l'accord
et l'information de la Commune elle-même, ce qui s'est passé et qui
a engendré le débat auquel vous vous référiez tout à l'heure.
Je crois que sur ce thème il y aura d'ici peu des rencontres
spécifiques, pour éclaircir le rôle de la Commune et le rôle des
différentes associations ou coopératives qui ont la possibilité
d'accueillir des migrants dans les communes. Je crois que c'est un
thème délicat, qui doit être abordé avec la compétence nécessaire
et en donnant la préférence à un débat sur comment accueillir les
migrants dans les communes de hautes montagnes, plutôt que dans les
autres, dans quelles conditions et comment aborder la question dans
son complexe. Étant donné que la répartition tient compte de la
nécessité de prévoir une présence un peu dans toutes les communes,
de la plus petite à la plus grande, il doit y avoir des règles,
afin que la population puisse comprendre et ne pas avoir de
réactions qui ne sont pas liées à l'accueil, mais à des difficultés
relatives à des incompréhensions.
Presidente -
Ha chiesto la parola il consigliere Roscio,
ne ha facoltà.
Roscio (ALPE) -
Per ribadire un concetto che avevamo già
espresso. Si rischia di ripetere in Valle d'Aosta quello che è già
successo a livello nazionale e che vorremmo evitare, cioè limitare
la questione a delle trattative tra privati. Perché alla fine tutto
si risolve in questo, nel senso che chi vince il bando e chi invece
ha dei posti da locare si mettono d'accordo e fanno una semplice
informazione ai Comuni, i quali prendono atto e se la devono
sbrogliare. Non vorremmo che si replicasse questo, perché ci sembra
che si stia andando in questa direzione, con tutte le conseguenze
che ne potranno derivare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK