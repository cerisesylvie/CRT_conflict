Consiglio Regionale della Valle d'Aosta - Oggetto del Consiglio n. 2894 del 17 dicembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2894 del 17 dicembre 1997 - Resoconto
SEDUTA ANTIMERIDIANA DEL 17 DICEMBRE 1997
OGGETTO N. 2894/X Comunicazioni del Presidente del
Consiglio.
Chenuil (Presidente) Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge vistati:
Disegno di Legge n. 256: "Ulteriori modificazioni della legge
regionale 20 maggio 1986, n. 24 (Nuova disciplina
dell'artigianato), già modificata dalla legge regionale 26 maggio
1993, n. 50".
Disegno di Legge n. 261: "Finanziamento di spesa nei diversi
settori regionali di intervento e rideterminazione delle
autorizzazioni di spesa di leggi regionali in vigore, assunti in
coincidenza con l'approvazione del bilancio di previsione per
l'anno finanziario 1998 (Legge finanziaria per gli anni
1998/2000)".
Disegno di Legge n. 262: "Bilancio di previsione della Regione
Autonoma Valle d'Aosta per l'anno finanziario 1998 e per il
triennio 1998/2000".
Deliberazioni vistate: 1
Comunico inoltre che il disegno di legge n. 255, riapprovato con
deliberazione n. 2861/X il 26 novembre 1997, concernente: "Norme in
materia di contabilità e di controlli sugli atti degli enti locali"
è divenuto esecutivo, in quanto il Presidente della Commissione di
Coordinamento per la Valle d'Aosta ha reso noto che la Presidenza
del Consiglio dei Ministri non ha ritenuto di dover procedere
all'impugnativa dinanzi alla Corte costituzionale.
Riunioni:
II Commissione: 1
III Commissione: 1
IV Commissione: 1
II e III Commissione: 1
Dal 14 al 16 dicembre ha avuto luogo a Pointe à Pitre
(Guadalupa) la riunione del Bureau de l'Assemblée Internationale de
l'A.I.P.L.F., cui ha partecipato il Presidente François
Stévenin.
Nel corso dell'incontro sono state esaminate, tra l'altro, le
risultanze del recente summit della francofonia, svoltosi ad
Hanoi.
Profondo cordoglio ha suscitato la notizia della scomparsa del
Giornalista Giuseppe Lucca, avvenuta sabato 13 dicembre. Giuseppe
Lucca, nato settantasei anni fa, per molti anni è stato
corrispondente per la Valle d'Aosta de "La Gazzetta del Popolo". Di
Lucca ricordiamo la passione e l'impegno con cui ha saputo
commentare i principali avvenimenti successi in Valle d'Aosta. Dopo
aver lasciato "La Gazzetta del Popolo", Lucca ha collaborato ad
altre prestigiose testate nazionali e a periodici locali. Alla
famiglia rinnoviamo la più sentita partecipazione al suo grande
dolore.
Presidente Devo scusare l'assenza del Presidente Stévenin e del
Consigliere Lanivi, che sono in missione. Ha chiesto la parola il
Consigliere Marguerettaz.
Marguerettaz (Aut) Volevo sapere se non ci sono altre
giustificazioni di assenza.
Presidente Attualmente all'Ufficio di Presidenza non ve ne sono
altre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK