Consiglio Regionale della Valle d'Aosta - Oggetto del Consiglio n. 670 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 670 del 23 maggio 2019 - Resoconto
OGGETTO N. 670/XV - Approvazione di mozione: "Adozione di
sistemi audiovisivi per addobbare le sale regionali in occasione di
manifestazioni".
Rini (Presidente) -
Punto n. 17 all'ordine del giorno.
Per l'illustrazione, la parola alla collega Nasso.
Nasso (M5S)
- Buon pomeriggio a tutti. Questa mozione è
stata ormai presentata tanto tempo fa e ho già avuto modo di
approfondire l'argomento perché mi interessava parecchio anche per
conto mio. Ho deciso di ritagliare gran parte dell'intervento che
volevo fare per portare un piccolo contributo affinché più punti
all'ordine del giorno possano essere discussi. Questa mozione va
nella direzione semplicissima di cercare di tagliare, ove
possibile, i costi di alcune manifestazioni organizzate
dall'Amministrazione regionale senza comunque dar meno decoro alla
solennità di tali iniziative.
Preso atto dunque che la Regione autonoma Valle d'Aosta provvede
all'acquisto di articoli di carattere promozionale e
rappresentativo che vengono utilizzati all'interno delle strutture
regionali per manifestazioni, conferenze, premiazioni - e mi
riferisco a cartelloni, pannelli o altri oggetti decorativi - e che
questi acquisti sono fatti giusto per la durata di un'iniziativa,
che può essere di qualche ora come di qualche giorno - mi riferisco
alle cerimonie che tutti i mesi vediamo per una questione o per
l'altra -; considerato che ci sono dubbi sulla reale opportunità di
tali acquisti per quanto riguarda le ricadute effettive
sull'andamento corretto della manifestazione, e questa non è una
polemica, una manifestazione può essere ugualmente bella sia con un
pannello da
tot
soldi o con una proiezione video a costo
zero; ritenuto quindi che una sorta di decoro alle sale è
assolutamente opportuno, noi chiediamo al Governo di prediligere -
ove possibile - "
dei sistemi audiovisivi per l'imbastimento
delle sale regionali in cui si svolgono manifestazioni, soprattutto
la sala Maria Ida Viglino
-qui sotto e a Palazzo regionale -
al fine di sostenere
- ne siamo bene a conoscenza -
un
discreto risparmio
". Spero di essere stata abbastanza
sintetica.
Presidente -
Apriamo la discussione generale. Chi intende
intervenire? La discussione è chiusa. La parola al Presidente
Fosson per la replica.
Fosson (GM)
- Anche il suo tono è così invitante...
iniziamo bene il pomeriggio, la ringrazio. Rispetto a questa
mozione, anche noi abbiamo fatto una verifica con gli uffici e
vorrei rassicurare i Consiglieri proponenti che già adesso viene
dedicata tutta l'attenzione possibile al contenimento delle spese
connesse all'organizzazione di eventi e manifestazioni, in
particolare proprio per quanto riguarda gli aspetti promozionali
delle iniziative. Se ha visto gli investimenti e quanto speso,
siamo in una fase di attento risparmio. In molti casi già vengono
proiettati su supporti di diversa natura i
file
grafici
relativi agli eventi. Per gli eventi che si svolgono nella Sala
Viglino, invece, viene realizzata una pellicola antiriflesso che
viene applicata sul pannello di cui la sala è già dotata, pellicola
che costa circa un centinaio di euro. Inoltre da tempo le locandine
e gli inviti vengono per lo più ideati da personale
dell'Amministrazione, realizzati dalla stamperia regionale e sempre
più spesso si privilegia l'invio degli inviti tramite la posta
elettronica.
L'Amministrazione regionale ha da tempo deciso di adottare
comportamenti improntati alla sobrietà senza però rinunciare al
decoro - la parola che ha usato lei -e al rispetto istituzionale
che deve essere garantito per gli eventi di rilievo istituzionale o
per iniziative di particolare rilevanza, fermo restando che i
sistemi audiovisivi comportano comunque dei costi di acquisto e di
manutenzione. Accogliamo quindi senza problemi questa mozione,
quest'attenzione che lei ci propone al risparmio, nel senso di
dedicare tutta l'attenzione possibile relativamente alle spese
promozionali relative a iniziative, manifestazioni ed eventi
organizzati dall'Amministrazione regionale, privilegiando, quando
possibile e quando conveniente, adeguati strumenti e sistemi
tecnologici.
Presidente -
La parola, per la replica, alla collega
Nasso.
Nasso (M5S)
- Credo che una mozione così rapida raramente
l'abbiamo affrontata in questo Consiglio, ma ben venga. Io mi ero
informata, documentata e mi ha fatto piacere scoprire che si
predilige l'acquisto di una pellicola piuttosto che tutte le volte
dei pannelli nuovi che costano anche 1000 euro talvolta. La
ringrazio per sostenere questo impegno di andare incontro a questi
risparmi, seppur piccoli, ma un piccolo passo in avanti viene
fatto.
Presidente -
Posso mettere in votazione, colleghi? La
votazione è aperta. La votazione è chiusa.
Presenti: 34
Votanti: 33
Favorevoli: 33
Astenuti: 1 (Pulz)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK