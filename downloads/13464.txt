Consiglio Regionale della Valle d'Aosta - Oggetto del Consiglio n. 4483 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4483 del 13 aprile 1993 - Resoconto
OGGETTO N. 4483/IX Concessione di un contributo straordinario
di lire 45.000.000 al "CRAL Cogne" per le spese di gestione del
Circolo ricreativo nell'anno 1993.
Presidente
Do lettura del testo della
delibera:
Deliberazione Il Consiglio
Delibera
1) di approvare la concessione di un contributo straordinario di
Lire 45.000.000= (quarantacinquemilioni) al "CRAL Cogne" di Aosta a
parziale copertura delle spese di gestione del Circolo nell'anno
1993;
2) di impegnare la spesa di Lire 45.000.000=
(quarantacinquemilioni) con imputazione della spesa stessa al Cap.
64320 del bilancio di previsione della Regione per l'anno 1993
("Contributi e sussidi ad istituzioni ed organismi vari per
attività nel settore del turismo e del tempo libero") che presenta
la necessaria disponibilità;
3) di stabilire che alla liquidazione si provveda ai sensi
dell'articolo 58 della legge regionale 27.12.1989, n. 90.
Presidente
Ha chiesto di parlare il Consigliere
Martin.
Martin (ADP)
Prendo atto con soddisfazione della
intenzione della Giunta regionale di proporre al Consiglio un
contributo straordinario per l'attività del CRAL Cogne. Tutti
sappiamo della importanza di questo circolo ricreativo, che conta
quasi cinquemila soci. E infatti queste cose vengono dette nella
relazione alla delibera di Giunta.
Ho l'impressione però che questi 45 milioni che si propongono,
non siano sufficienti per permettere una normale gestione
dell'attività del CRAL Cogne. Questi 45 milioni penso servano
soltanto per le spese di gestione della sede, ma non permettano
tutta quanta l'attività che il CRAL intende fare.
C'è da tenere presente che quest'anno è venuto meno l'intervento
della Cogne, che lo scorso anno aveva comunque dato un suo piccolo
contributo, pertanto volevo chiedere al Presidente della Giunta se
non riteneva di dover aumentare questo contributo, in modo da
portarlo sulla cifra dello scorso anno, che era stata di circa 80
milioni complessivamente, altrimenti si rischia di fare una opera
senz'altro lodevole, ma di nessuna utilità in quanto il CRAL con
questa somma potrebbe soltanto pagare le spese di gestione, ma non
potrebbe fare nessuna normalissima attività.
Presidente
Ha chiesto di parlare il Presidente
della Giunta.
Lanivi (GM)
Per concordare sulle considerazioni
che ha fatto il Consigliere Martin e per rassicurarlo che questo
non sarà l'unico intervento; ai 45 milioni stabiliti in una
situazione straordinaria al CRAL Cogne si aggiungeranno quelli come
ripartizione agli enti culturali.
Si prevede una ulteriore deliberazione per l'attività, mentre
questa di oggi riguarda prevalentemente la gestione.
L'intendimento della Giunta è di arrivare ad una cifra che tenga
conto della nuova situazione, che credo complessivamente supererà
quella dell'anno scorso, come intervento dell'Ammi-nistrazione
regionale.
Presidente
Ha chiesto di parlare il Consigliere
Martin.
Martin (ADP)
Prendo atto con soddisfazione delle parole
del Presidente della Giunta. Con l'impegno preso dal Presidente,
ossia di portare al più presto in Giunta altri interventi che
possano permettere al CRAL Cogne di svolgere la sua attività,
voterò favorevolmente questo deliberato.
Presidente
Pongo in votazione la delibera in
oggetto.
Esito della votazione:
Presenti: 21
Votanti: 19
Favorevoli: 19
Astenuti: 2 (Beneforti e Limonet)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK