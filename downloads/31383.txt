Consiglio Regionale della Valle d'Aosta - Oggetto del Consiglio n. 456 del 25 marzo 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 456 del 25 marzo 2009 - Resoconto
OGGETTO N. 456/XIII - Ritiro di mozione: "Impegno per la
partecipazione della Regione alle iniziative in programma per
Torino capitale europea dei giovani".
Mozione
Venuti a conoscenza che Torino sarà capitale europea dei
giovani nel 2010;
Ricordato che l'ambito riconoscimento ottenuto dalla città e
dalla Regione Piemonte è stato assegnato dall'European Youth
Forum;
Considerato che questo appuntamento rappresenterà
un'importante occasione di confronto tra le politiche giovanili in
un'ottica che negli anni dovrà guardare sempre più all'Europa come
al contesto in cui le giovani generazioni costruiscono la propria
identità;
Evidenziato che la cultura, la partecipazione, la mobilità e
gli scambi internazionali, la formazione e la creatività
rappresenteranno momenti di un programma che avrà il suo epicentro
nelle politiche giovanili;
Tenuto conto che sarebbe utile coinvolgere in questo progetto
i giovani valdostani al fine di promuovere la più ampia
partecipazione giovanile a quello che si prefigura come il maggior
evento generazionale dei prossimi anni;
Auspicato che la Regione Valle d'Aosta possa essere coinvolta
nelle iniziative in programma per Torino Capitale Europea dei
giovani;
Evidenziato che tale presenza potrebbe costituire un'utile
occasione per far conoscere ai giovani europei alcune delle nostre
peculiarità (l'Università, la Cittadella dei giovani, il forte di
Bard, il turismo culturale, gli sport legati alla montagna),
diventando un importante strumento per la promozione di scambi
internazionali tra le nuove generazioni;
Il Consiglio regionale
Impegna
gli Assessori alla Sanità, Salute e Politiche Sociali,
all'Istruzione e Cultura e al Turismo, Sport, Commercio e Trasporti
a prendere contatti con il Comune di Torino e con la Regione
Piemonte per verificare la possibilità di una concreta
partecipazione della Regione autonoma Valle d'Aosta nell'ambito di
Torino capitale europea dei giovani ed in particolare la
possibilità di una significativa presenza regionale nel programma
di iniziative e di attività previste dal calendario della
manifestazione.
F.to: Morelli Patrizia - Rigo
Président
- La parole au Conseiller Rigo.
Rigo (PD)
- Grazie, Presidente. Avevo concordato con la
collega Morelli che, in quanto prima firmataria, sarebbe stata lei
ad illustrare la mozione. Un impegno concomitante, un piacevole
impegno per lei e per la sua famiglia ha fatto sì che tocchi a me
spiegare ai colleghi gli scopi e i contenuti della mozione
stessa.
Come saprete, scelta fra oltre 20 città candidate, ricordo
Atene, G
ö
teborg, Saragozza,
Malmö
, l'European
Youth Forum, organizzazione composta dai Consigli nazionali della
gioventù e da associazioni internazionali non governative,
costituita per rappresentare gli interessi dei giovani di tutta
Europa, ha conferito a Torino il titolo di capitale europea della
gioventù per il 2010. Dopo le Olimpiadi invernali, dopo essere
stata capitale del libro nel 2006 e capitale del
design
nel
2008, la nomina di Torino apre scenari molto interessanti per chi
lavora nell'ambito della cultura, della partecipazione, della
mobilità internazionale, dell'educazione informale, in una parola,
delle politiche nei confronti dell'associazionismo giovanile.
Insomma un'occasione importante anche per la Valle d'Aosta per
mettere al centro dell'attenzione i giovani, per favorire la loro
progettualità ed eventi per renderli protagonisti di una grande
opportunità. Ci saranno fra gli altri, da un primo abbozzo di
programma, personaggi della levatura di Jeremy Rifkin, economista
attento alle politiche di sviluppo sostenibili, Al Gore, Larry Page
il creatore di
Google
. Si stima che a Torino arriveranno
dagli altri Paesi europei per poter partecipare a discussioni, a
forum, a laboratori e a spettacoli oltre 100mila giovani. Torino
quindi grande contenitore per progetti, attività e manifestazioni
che coinvolgeranno i giovani di tutta Europa in quello che si
configura essere in una regione a noi così vicina come il maggiore
appuntamento generazionale dei prossimi anni.
Lo
slogan
di Torino è
"Pyou life"
, che sta per
"Piemonte e tu", oppure "Piemonte e gioventù", o semplicemente
"più": più attività, maggiore partecipazione, più opportunità per i
giovani di assumere un ruolo attivo attraverso la realizzazione
concreta di contributi nelle loro comunità. A nostro parere,
dobbiamo anche noi, regione confinante, cogliere questa occasione:
si tratta di lavorare per sviluppare un forte collegamento o,
meglio, un coordinamento fra le nostre strutture regionali, fra gli
Assessorati cui fa riferimento la mozione, quelli che lavorano a
livello locale con la Regione Piemonte e la città di Torino, al
fine di favorire la più ampia partecipazione dei giovani valdostani
e allo stesso tempo utilizzare quella manifestazione per farci
conoscere di più e meglio in Europa, evidenziare - se ci sarà data
l'opportunità - in quella sede le buone pratiche della Regione
Valle d'Aosta nei confronti delle politiche giovanili, le
potenzialità delle nostre strutture (penso al Forte di Bard),
l'attenzione della nostra Regione al turismo accessibile.
Ho letto in questi giorni sul sito della Regione Piemonte che
l'Assessore regionale alla cultura, Gianni Oliva, vuole costruire
un tavolo di lavoro che indirizzi le attività del 2009-2010, tavolo
attorno al quale deve essere rappresentata la più ampia
partecipazione possibile di Comuni, innanzitutto quelli piemontesi,
le Province, ma anche le Regioni vicine al Piemonte. È stata quindi
già manifestata la volontà di estendere l'evento e la
partecipazione con il pieno coinvolgimento a tutti i livelli delle
comunità territoriali, in particolare le nostre valdostane. Ecco
perché vi abbiamo presentato questa mozione: mettiamoci in gioco e
cerchiamo di cogliere al volo tale invito. Quando ero Assessore al
Comune di Aosta e partecipavo a manifestazioni e convegni sulle
politiche sociali, mi domandavo spesso perché non eravamo capaci di
fare come altre realtà, anche più piccole della nostra, a
presentare in quelle occasioni le nostre politiche e i nostri
servizi, che nulla avevano da invidiare rispetto a quelli
presentati, anzi. Molte volte invece amiamo dipingerci noi più
brutti di quello che in realtà siamo ed allora coraggio: facciamo
diventare Torino la vetrina anche della nostra Regione, delle
nostre politiche, delle nostre potenzialità. Come ci insegna la
storia, nei momenti di trapasso da un'epoca all'altra - e noi siamo
in una fase di questo genere - i giovani sono determinanti, sentono
di più il nuovo e hanno meno remore rispetto al passato, perché
sono e vogliono essere più liberi, ma, affinché questo accada,
occorre che vi siano le condizioni, quasi un humus in cui maturare
la loro energia creativa, oggi non è così. Compito della politica è
costruire questo humus e queste condizioni affinché ragazze e
ragazzi, la nuova generazione appunto possa affermare la propria
speranza generazionale e abbia la voglia di lasciare la propria
orma come individui, ma anche nel settore comune, nel cammino della
nostra storia e della loro storia.
Président
- La parole à l'Assesseur à la santé, au
bien-être et aux politiques sociales, Lanièce Albert.
Lanièce A.
- Grazie, Presidente. Devo dire che quando il
nostro consulente, Roberto Maurizio, ci aveva annunciato ad inizio
dell'anno questa grande opportunità, come giustamente ha
sottolineato il collega Rigo, appunto Torino capitale europea dei
giovani, l'Assessorato ha accolto con entusiasmo questa notizia di
designazione di Torino. Nella consapevolezza dell'importanza di
tale riconoscimento che è stato dato dall'European Youth Forum, che
è un'organizzazione internazionale composta dai consigli nazionali
della gioventù, da associazioni internazionali non governative
costituite per rappresentare gli interessi dei giovani di tutta
Europa, e dell'espressa volontà della città di Torino di estendere
l'evento intanto a tutti i Comuni piemontesi, con pieno
coinvolgimento dei Comuni italiani, dell'ANCI, l'Assessorato della
sanità ha già avviato i primi contatti per comunicare la propria
disponibilità ad una collaborazione in stretta sinergia con la
città. Il coinvolgimento dei giovani, attenzione che
l'Amministrazione regionale sta avendo da anni nella
predisposizione e attuazione delle politiche giovanili e regionali
e la sensibilizzazione degli enti locali, con i quali si è creato
un rapporto di preziosa collaborazione, potranno essere elementi
caratterizzanti una significativa presenza regionale nel programma
di "Torino 2010, capitale europea dei giovani". Il riconoscimento
dato a Torino, seconda città a fregiarsi del titolo di capitale
europea dei giovani (si ricorda che la prima città è Rotterdam,
capitale europea per il 2009), quale città
leader
nel
settore delle politiche giovanili è di sicuro stimolo per la nostra
Regione a proseguire il lavoro fatto dall'Amministrazione regionale
nel promuovere sull'intero territorio regionale una cultura che
metta al centro delle politiche giovanili la partecipazione
giovanile, tema su cui ha puntato l'attenzione il secondo seminario
regionale degli amministratori locali che si è tenuto il 21
febbraio a Montjovet. Ricordo come nelle mie conclusioni di questo
seminario avevo già preso l'impegno di contattare la città di
Torino, proprio per portare avanti questa possibile collaborazione
per coinvolgere anche la Regione Valle d'Aosta e i giovani della
nostra Regione in questo grande evento che sarà Torino capitale
della gioventù nel 2010. Partecipazione, dicevo, e la formazione
sia dei giovani, sia di coloro che a vari livelli operano con i
giovani, la creatività e l'espressività... i bandi di finanziamento
che l'Assessorato della sanità promuove dal 2007 puntano appunto
sulla valorizzazione delle differenti forme espressive proprie del
mondo giovanile e non solo. Programma di iniziative e di attività
ipotizzato dalla città di Torino (con cui abbiamo già preso
contatto), come si legge nei vari comunicati:
"la realizzazione
di momenti di discussione, di assemblee sul tema della cittadinanza
europea e della salvaguardia ambientale, di forme aperte alla
partecipazione dei popoli, dei giovani, ma anche di scambi
internazionali volti a favorire la mobilità dei giovani in Europa e
fuori dal contesto europeo"
. Potrà essere questa, come già
segnalato dalla mozione, un'importante occasione di confronto fra e
sulle politiche giovanili e non solo per l'Assessorato della
sanità, ma soprattutto per i giovani valdostani coinvolti in questo
grande evento.
Proprio in virtù del fatto che abbiamo già iniziato questo
momento di avvicinamento con la città di Torino, proprio per
coinvolgere già da adesso i nostri giovani, quindi riteniamo di
aver già preso tale impegno nei confronti di questo evento, chiedo
il ritiro della mozione per questi motivi. Naturalmente sono
disponibile, come ormai è consuetudine per quanto mi riguarda, ad
incontrare la V Commissione nei prossimi mesi e a condividere le
notizie che arrivano, i programmi ed eventualmente a fare degli
incontri con gli Amministratori del Comune di Torino e della
Regione Piemonte per poter pianificare meglio questo evento così
importante.
Président
- La parole au Conseiller Rigo.
Rigo (PD)
- Grazie, Presidente. Insieme alla collega
Morelli avevamo già preso in considerazione le possibili risposte
del Governo regionale proprio perché la sua assenza impediva al
sottoscritto di fare un pronunciamento anche a suo nome e per suo
conto. Siamo interessati a far di tutto per far cogliere alla Valle
d'Aosta questa opportunità che ci è offerta da una manifestazione a
carattere internazionale, europeo che si svolgerà 100 chilometri da
questa sala. Se è intenzione vera, concreta dell'Amministrazione
regionale, e ce lo ha detto l'Assessore Lanièce per conto del
Governo regionale... non ho motivo di dubitare di questa intenzione
già espressa. Per la verità confermo quanto ha detto l'Assessore a
Montjovet, al secondo Convegno sulle politiche giovanili,
l'intenzione cioè di utilizzare al meglio l'appuntamento di Torino.
Se è forte questa volontà del Governo regionale di verificare, come
diceva la mozione, la possibilità di una concreta partecipazione
della Regione Valle d'Aosta nell'ambito di "Torino capitale europea
dei giovani", in particolare la possibilità di una significativa
presenza regionale nel programma di iniziative e di attività
previste dal calendario della manifestazione, accolgo, anche a nome
della collega Morelli, la proposta, avanzata dall'Assessore, del
ritiro della mozione stessa. Sono altresì d'accordo con l'Assessore
che la V Commissione potrebbe essere la sede più idonea per
cominciare un confronto, per discutere sui programmi, sulle
iniziative concrete, sugli incontri che si renderanno necessari con
il Governo della Regione Piemonte e della città di Torino, anche
loro fortemente interessati a far sì che la vetrina Valle d'Aosta
sia presente nella città di Torino. Credo quindi che entro il mese
di giugno vi potrebbe essere un primo momento di confronto in
Commissione con gli Assessori interessati, mi rivolgo anche
all'Assessore Viérin Laurent e all'Assessore al turismo affinché
cerchiamo insieme di verificare le disponibilità e le potenzialità
presenti nella nostra regione a favore dei nostri ragazzi.
Président
- La motion est retirée.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK