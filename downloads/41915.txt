Consiglio Regionale della Valle d'Aosta - Oggetto del Consiglio n. 925 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
FORESTE E TERRITORI MONTANI
Corpo forestale valdostano e relative strutture
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 925 del 18 settembre 2019 - Resoconto
OGGETTO N. 925/XV - Interpellanza: "Potenziamento del
servizio del Corpo forestale valdostano per l'individuazione dei
responsabili degli abbandoni di rifiuti sul suolo
pubblico".
Farcoz (Président)
- Point n° 34 de l'ordre du jour. Pour
l'illustration, la parole au collègue Vesan.
Vesan (M5S)
- Come sempre, parlando di rifiuti si finisce
per parlare di soldi e anche in questo caso ci arriveremo ma
partiamo dal triste fenomeno degli abbandoni. L'abbandono dei
rifiuti è una pratica già tristemente diffusa in precedenza in
Valle d'Aosta, con l'entrata in vigore del nuovo piano regionale vi
è stata la predisposizione di due specifici passi: il primo, il
riconoscimento puntuale dell'utenza già ormai attuato in molte
parti della Valle d'Aosta; il secondo, la tariffazione puntuale,
che credo non sia ancora in vigore da nessuna parte ma è stata
prevista o predisposta, è in fase di definizione su una buona parte
del territorio... Entrambe queste linee guida hanno comportato
azioni tipo l'assegnazione dei mastelli per la raccolta porta a
porta o la chiusura dei contenitori seminterrati o meno, però a
livello stradale... questo ha fatto sì che, non essendoci una
disponibilità diffusa di cassonetti in cui buttare qualunque cosa,
o comunque non sapendo come fare e fintanto che non si informava
sulle nuove disposizioni, qualcuno si è sentito giustificato,
autorizzato a buttare i rifiuti in giro per il territorio della
Valle d'Aosta. Questo ha comportato un consistente lavoro
supplementare da parte sia delle imprese che gestiscono il servizio
di raccolta rifiuti perché ogni rifiuto abbandonato su suolo
pubblico per definizione di legge diventa un rifiuto urbano e
quindi diventa di competenza di chi ha l'appalto per il servizio
raccolta. Non solo, anche come lavoro sia di indagine che di
sanzione da parte della Polizia locale dei vari Comuni, perché è
questa che, ai sensi dei vari regolamenti comunali o intercomunali,
provvede a fare le verifiche prima di far rimuovere il rifiuto
abbandonato. Sulla scorta di questo, noi sappiamo che il Corpo
forestale valdostano ha dato la sua disponibilità, anche se non in
modo diffuso sul territorio ma un po' a macchia di leopardo, a
collaborare con le forze di Polizia locale aiutandole nello
svolgimento di questo servizio. Da qui discendono molte sanzioni
erogate da parte della Polizia locale, di solito è un regolamento
intercomunale, però nello specifico l'abbandono dei rifiuti è
espressamente previsto dal decreto del Testo unico all'ambiente: il
n. 152/2006. Questo decreto prevede espressamente delle sanzioni
per l'abbandono dei rifiuti e quindi anche i regolamenti comunali
che prevedono questo tipo di sanzione richiamano il testo di legge.
L'articolo 255 del decreto prevede espressamente la sanzione per
l'abbandono dei rifiuti, l'articolo 262 prevede espressamente che
la competenza e la giurisdizione sull'erogazione di queste sanzioni
ricada in capo alle Province, e che questo viene interpretato in
Valle d'Aosta normalmente come in capo alla Regione, ma sicuramente
è interpretato in questo senso l'articolo 263, che parla dei
proventi delle sanzioni. Infatti, mentre le sanzioni legate al
regolamento dei rifiuti fissato a livello di Enti locali, tutte le
sanzioni erogate anche dal Corpo di Polizia locale vengono
incamerate dalle casse della Regione. Sempre l'articolo 263 prevede
espressamente che i proventi di queste sanzioni siano finalizzati
al potenziamento del controllo ambientale.
Sulla scorta di questo, visto che lei, Assessore, con questa
nuova distribuzione dei poteri all'interno della Giunta, ha sia le
competenze sul Corpo forestale che le competenze sulla tutela
dell'ambiente, ci permettiamo di chiederle: "
in che misura e in
quali parti del territorio regionale il Corpo forestale valdostano
partecipi all'individuazione dei responsabili degli abbandoni di
rifiuti su suolo pubblico e con quali risultati (numero di
indagini, colpevoli individuati, sanzioni erogate e
incassate)
"... rispetto a quanto invece viene fatto in modo
esclusivo e solitario dai Corpi di Polizia locale, che, purtroppo,
come tutti ben sanno, sono piuttosto sottodimensionati sul
territorio valdostano, alcuni Comuni non hanno neppure una figura
di Polizia locale e devono ricorrere ai servizi associati per
averne magari una sola in tre comuni.
Secondo quesito: "
se (e in quale misura) il competente
Assessorato intenda potenziare questo servizio alla collettività
visto e considerato l'impatto della stessa sulle casse
regionali
", cioè, di fatto, visto che queste sanzioni, da un
punto di vista economico, sono finalizzate a rimpinguare le casse e
specificatamente le sue perché sono destinate espressamente al
controllo ambientale che compete al suo Assessorato, ci chiediamo
se e in quale misura si vuole andare in questa direzione
alleggerendo in parte il consistente carico in capo alla Polizia
locale con la collaborazione del Corpo forestale valdostano.
Presidente
- La parola all'assessore Chatrian.
Chatrian (AV)
- Cercherò di rispondere in maniera
puntuale ai due quesiti. Ricordo che la sorveglianza e la
prevenzione dell'inquinamento delle acque del suolo è proprio uno
dei compiti principali per quelli affidati al nostro Corpo
forestale della Valle d'Aosta, legge regionale n. 12 del 2002. Il
Corpo forestale interviene in tutte le situazioni in cui si
verificano fenomeni di abbandono, di gestione abusiva di rifiuti,
siano essi rilevati d'ufficio durante i servizi di controllo del
territorio oppure su segnalazione. Nel 2019 fino al mese di agosto
ci sono state sei contestazioni di violazioni perseguibili
penalmente legate a illeciti in materia di rifiuti accertate dal
Corpo forestale e sette persone denunciate per il reato di
discarica abusiva, gestione abusiva di rifiuti, abbandono, deposito
incontrollato di rifiuti sul suolo o immissioni dei medesimi in
acque superficiali. Negli anni precedenti le contestazioni per
questa fattispecie di reato sono state 13 nel 2018 con 20 persone
denunciate, 12 nel 2017 con 10 persone denunciate e 19 nel 2016 con
16 persone denunciate.
Per quanto riguarda le violazioni punite con sanzioni
amministrative contestate dal Corpo forestale per la fattispecie
"abbandono del rifiuto sul suolo o immissione dei medesimi in acque
superficiali", nel corso del 2019 finora, calcoli al 31 agosto, si
sono registrate 23 contestazioni per un importo pari a 14.161 euro.
Negli anni precedenti per la stessa fattispecie si sono registrate
10 contestazioni nel 2018 per 11.396 euro, 6 nel 2017 per un
importo di 6346 euro e 1 nel 2016 per un importo di 600 euro.
L'Assessorato non dispone dei dati relativi ad analoga attività
svolta dai Corpi di polizia locale.
Quanto al secondo quesito, una considerazione che vorrei fare
con tutti voi vista l'entità delle somme che vi ho appena
enumerato, cari colleghi, io non parlerei di impatto sulle casse
regionali, farei un altro tipo di ragionamento. È vero, ogni soldo
che entra nelle casse pubbliche è ben accetto, però l'attività del
Corpo forestale non si sostanzia solamente nella contestazione
delle violazioni perseguite penalmente o con sanzioni
amministrative. Noi pensiamo, io penso che la sua missione è molto
più complessa e sia per quanto riguarda il rispetto dell'ambiente
che per gli altri ambiti il nostro Corpo forestale opera facendo
soprattutto attività di prevenzione e mai come in questo momento io
penso quest'attività si debba irrobustire e probabilmente caricare
ancora di più di informazioni e di vicinanza al territorio. Il
fatto che le nostre 14 stazioni siano distribuite in maniera
capillare sul nostro territorio penso sia uno dei pochi casi... se
andate a vedere anche altre comunità, località simili alla nostra,
potete vedere che esse non hanno questa capillarità, quindi la
vediamo, la vedo come un punto di forza e tale attività è
assicurata indistintamente su tutto il territorio regionale.
Vorrei aprire una piccola parentesi perché se lei prima ha
citato e messo in evidenza la carenza di personale, figure addette
alla Polizia locale per il tramite di Comuni o associati, siamo
nella stessa criticità anche all'interno del Corpo forestale per
diverse ragioni: la principale - se non la principale, una delle
più importanti - è quella legata alla quota cento, che in poco
tempo ci ridurrà notevolmente la disponibilità di figure
professionali e su questo in questi mesi abbiamo cercato di
programmare, pianificare ma soprattutto passare dalle parole ai
fatti. Le dico cosa abbiamo fatto e cosa gradiremmo fare: è nostra
intenzione ridare totale centralità all'azione del nostro Corpo
forestale e infatti stiamo lavorando in quel senso, abbiamo formato
otto sovrintendenti, apro di nuovo la parentesi: siamo in totale
carenza di organico e stiamo portando avanti il corso di formazione
di dieci nuovi agenti che ultimeranno il loro corso a fine
dicembre, quindi se la selezione avrà un esito positivo, ci saranno
dieci nuove assunzioni nel primo mese dell'anno 2020, quindi
gennaio 2020. In più abbiamo inserito nell'ultima delibera
approvata due mesi fa un nuovo concorso per guardie forestali come
prima priorità nel 2020 per l'assunzione di 25 allievi nella
programmazione 2020-2022. Questa è la preselezione e poi nel
triennio 2020-2021-2022 ci saranno i relativi corsi di formazione
obbligatori, durata di sette mesi e poi un'ulteriore selezione.
Questo per dire che cosa? Che nel momento in cui abbiamo le
normative a monte, crediamo tutti che l'ambiente sia la nostra vera
non solo ricchezza ma opportunità e potenzialità, dall'altra parte
dobbiamo dare anche alle nostre strutture le giuste figure e i
giusti strumenti per potersi adoperare sul territorio e programmare
quelle criticità che ci sono e quindi, quando ci sono delle
criticità, bisogna avere anche la capacità e la forza di reperire e
trovare le soluzioni. Spero di aver risposto ai suoi quesiti.
Président
- Pour la réplique, la parole au collègue
Vesan.
Vesan (M5S)
- Grazie Assessore per la sua risposta, ho
comunque ancora qualche piccola perplessità perché come ha detto il
collega Distort con una frase particolarmente felice: "rincorriamo
le competenze con abilità persuasiva" ma le competenze in ambito di
Polizia giudiziaria e non solo di gestione dell'abbandono e degli
sversamenti dei rifiuti ma di tutto quello che riguarda la Polizia
ambientale della Forestale sono stabilite espressamente dalla legge
regionale da lei citata del 2002, che prevede anche che, in caso di
problematiche evidenti, le competenze possono essere, di concerto
con l'Assessore regionale competente, estese da parte del
Presidente della Regione, tutto questo all'articolo 2, comma 4 bis,
come espressamente immagino votato in quest'Aula. Di fronte al
fatto che i dati di abbandono... parlo solo delle sanzioni
contestate, sono cresciute più o meno raddoppiate di anno in anno:
1 nel 2016, 6 nel 2017, 10 nel 2018 e 23 nel 2019, direi che una
certa qual evidenza della problematica c'è. Vero è che, purtroppo,
nella sua lacunosa risposta non mi ha citato il dato relativo alle
sanzioni erogate da parte degli Enti locali ma, poiché queste
sanzioni sono incamerate dall'Amministrazione regionale, avendo io
ho fatto la richiesta alla Giunta, confidavo che nei 12 giorni a
disposizione sarebbe riuscito a farmi avere anche questo dato,
perché poi quei soldi passano nelle casse della Valle d'Aosta,
quindi il controllo su questo lo ha sicuramente più la Regione che
non andarlo a chiedere a Comune per Comune, o
Unité
per
Unité
.
Sulla scorta di queste considerazioni, noi quindi confidiamo
che, grazie alle consistenti assunzioni che sono previste
nell'ambito del Corpo forestale e al fatto che l'abbandono dei
rifiuti è una problematica ambientale ma anche culturale e anche di
opportunità nei confronti di come la Valle d'Aosta si presenta nei
confronti dei suoi visitatori, che sono sostanzialmente la nostra
principale ricchezza... io confido che, grazie a una maggiore
attenzione da parte sua quale responsabile sia dell'ambiente che
del Corpo forestale valdostano, si possano mettere più risorse in
questo ambito. È vero che la prevenzione è importantissima come lei
ha espressamente citato, però sull'abbandono dei rifiuti o si
attiva un'indagine per scoprire chi è stato e lo stesso viene
sanzionato, o si diffonde questo clima di impunità tristemente
diffuso che poi fa abbandonare nello stesso posto immediatamente un
sacchetto anche da qualcun altro subito dopo. La prevenzione nei
confronti dell'abbandonare i rifiuti si fa con le sanzioni nei
confronti di chi abbandona rifiuti, tante volte non basta
l'educazione o la comunicazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK