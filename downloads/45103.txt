Consiglio Regionale della Valle d'Aosta - Oggetto del Consiglio n. 1916 del 19 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1916 del 19 ottobre 2022 - Resoconto
OGGETTO N. 1916/XVI - Interrogazione: "Informazioni in merito
all'approvazione delle norme tecniche di attuazione delle modalità
autorizzative delle discariche di rifiuti speciali".
Bertin (Presidente) -
Punto n. 20. Risponde il presidente
della Regione Lavevaz.
Lavevaz (UV) -
Come dice il titolo, si chiedono
informazioni in merito alle norme tecniche di attuazione, in
particolare si vuole sapere se siano pronte e quando saranno
approvate le NTA per la definizione delle modalità autorizzative
dei procedimenti di autorizzazione per le discariche dei rifiuti
speciali, compresi quelli pendenti, alla stessa data.
Devo dire che su quest'argomento - anche qui oggi è la seconda
volta che lo dico - non mi arrampico sugli specchi, nel senso che è
sicuramente una priorità importante che stiamo portando avanti.
C'è una prima bozza che è stata redatta dagli uffici e sono in
corso le opportune verifiche e analisi anche un po' in relazione a
quello che hanno fatto le Regioni vicine in ambiti di attuazione
legati alle discariche dei rifiuti speciali.
In queste settimane e in questi mesi siamo stati molto
impegnati, anche perché l'Assessore all'ambiente ormai è un essere
mitologico, etereo, che tutti aspettano... in realtà c'è ed è anche
abbastanza robusto l'Assessore all'ambiente, non è trasparente e
qualcosina l'Assessorato all'ambiente ha anche portato avanti in
questi mesi.
Abbiamo approvato lunedì due delibere importanti che danno un
indirizzo politico agli uffici in merito a una gestione più
unitaria delle discariche, in questo caso di inerti, e che
ricoprono e ripercorrono anche delle problematiche legate ai
rifiuti speciali, in particolare su Chalamy e Pompiod.
È un percorso che abbiamo condiviso con le amministrazioni
comunali, abbiamo condiviso e ipotizzato un percorso con gli enti
gestori e le proprietà e questo ha preso parecchio tempo, poi come
la collega Minelli sa molto bene, purtroppo gli uffici della
struttura non sono messi bene a livello di personale, ma questa non
deve essere una scusante; è stata una scelta quella di impegnarsi
in questi mesi nel trovare una soluzione su una problematica più
generale che è quella appunto dei due siti specifici, di Pompiod e
di Chalamy, ma anche in ambito più generale delle discariche inerti
dei Comuni, cercando di fare un po' di ordine nella materia.
Questo non vuole essere una scusante su questa che rimane
un'assoluta priorità, ma semplicemente è stata differita di qualche
mese per dare priorità all'aspetto delle discariche di inerti, ma
sarà anche questo approvato dalla Giunta regionale nelle prossime
settimane e sicuramente entro fine anno.
Presidente -
Per la replica, consigliera Minelli.
Minelli (PCP) -
Abbiamo presentato quest'interrogazione
il 7 di ottobre per fare il punto sull'applicazione della legge
votata a maggio, che ha approvato il Piano di gestione dei
rifiuti.
Ricordo che uno dei principali temi che abbiamo discusso in quel
momento, quando dovevamo approvare la legge e il piano, era la
questione delle due discariche per rifiuti speciali di Pompiod e di
Chalamy.
Sappiamo tutti che sull'attività della discarica di Pompiod e
sull'intenzione anche di avviare quella di Chalamy, si è
sviluppata, a partire fin dal 2008 e poi nel 2019 e nel periodo
seguente, una forte protesta popolare.
Sono nati dei comitati, ci sono state le lettere e le petizioni
che abbiamo affrontato; la politica ha dovuto prendere atto che
erano state in passato concesse delle autorizzazioni che avevano
avuto un impatto molto negativo e si è dovuto correre ai
ripari.
Si è cercato di farlo prima - lo ricordo - con la legge 3/2020,
che poi è stata dichiarata in parte incostituzionale, ma che
comunque aveva prodotto l'effetto di bloccare un'attività di forte
impatto ambientale in corso a Pompiod, che poi si è anche
intersecata con dei provvedimenti di sequestro da parte della
Magistratura.
Successivamente, in questa legislatura si è intervenuti con
delle proposte che il nostro gruppo aveva presentato fin dal
febbraio 2021 e poi con un nuovo testo successivo aggiornato in
corso d'anno e quindi poi discutendo questa legge.
Con il piano e quella legge, non si sono date delle soluzioni al
problema delle due discariche, però è vero che si sono creati dei
presupposti su cui poi bisogna lavorare e anche quella legge
prevedeva questa cosa.
Da qui l'interrogazione, per avere delle informazioni
sull'applicazione della legge, in particolare di quel comma 3
dell'articolo 5 che abbiamo ritenuto importante.
Ora lei ci dice che ci sono state delle interlocuzioni, si sta
guardando cosa hanno fatto le altre Regioni e si andrà avanti.
Doveva essere fatto in 60 giorni, ne sono passati 160, però nel
frattempo abbiamo visto, abbiamo appreso, e poi lei lo ha ricordato
poco fa, alla vigilia di questa discussione, che ci sono state
delle altre operazioni e ora ci sono due deliberazioni di Giunta di
cui prendiamo atto e che provano a indicare una strada per uscire
da una situazione che è delicata.
Il problema è che ci sono delle autorizzazioni in essere che
sono state malauguratamente date in passato e c'è
un'inaccettabilità dell'intervento che ne deriverebbe.
Ci pare di capire che la proposta di lavoro delle due delibere è
di andare a disegnare degli scenari nuovi, però le cose a noi non
appaiono così semplici, rapide e lineari, quindi credo che sarebbe
anche meglio evitare di veicolare un'informazione semplificata
rispetto alla situazione reale.
Io sono infatti rimasta sorpresa dal fatto che, immediatamente
dopo l'approvazione lunedì mattina di queste delibere, ci sia stato
un lungo servizio al TG regionale delle ore 14:00 intitolato:
"Pompiod e Chalamy, parte la riqualificazione".
È come se tutto fosse già deciso, semplice e chiaro. "Siti
destinati alla fruizione turistica e sociale", quindi "sentieri
naturalistici, aree ricreative" eccetera, però le cose non stanno
esattamente così.
Le due deliberazioni - va detto - si limitano a costituire dei
gruppi di lavoro per approfondire le tematiche e anche altri
scenari, perché questo c'è scritto nelle delibere, quindi a mio
avviso questo può essere un passo avanti, se gestito bene, però a
leggere dalle deliberazioni pare anche di capire che le discariche
rimarranno e chissà per quanto tempo, e solo alla fine ci sarà un
risanamento, perché non dobbiamo dimenticarci che le bonifiche
vanno fatte.
È bene che si apra un confronto con i vari interlocutori, a
partire dai Comuni, ma bisognerà anche coinvolgere i comitati, che
non sono stati minimamente presi in considerazione, senza la cui
azione - e ce lo dobbiamo dire chiaramente - oggi forse non saremmo
neanche qui a discutere perché tutto sarebbe andato avanti così,
senza "Ma" e senza "Se".
Prendiamo quindi atto di questa situazione interlocutoria che si
apre, che è una cosa buona, che indica una strada diversa, ma
sicuramente seguiremo da vicino, con attenzione l'intera
vicenda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK