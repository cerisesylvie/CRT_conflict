Consiglio Regionale della Valle d'Aosta - Oggetto del Consiglio n. 174 del 12 novembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 174 del 12 novembre 2008 - Resoconto
OGGETTO N. 174/XIII - Interpellanza: "Intendimenti in merito
al recupero e alla destinazione del complesso immobiliare
denominato "Casa per ferie Baita" nel Comune di Aosta".
Interpellanza
Vista la deliberazione del Consiglio regionale n. 2997/IX in
data 10 gennaio 1992, con la quale si approvava l'acquisto del
complesso immobiliare denominato "Casa per ferie Baita", sito nel
Comune di Aosta, frazione Arpuilles, di proprietà del Comune di
Collegno, da destinare a centro di riabilitazione per persone
affette da disturbi psichici;
Preso atto che la spesa allora sostenuta ammontava a Lire
1.615.000.000, di cui 25 milioni per gli arredi e 75 milioni per
impianti tecnologici quali, i panelli solari, l'amplificazione
sonora etc., oltre le spese relative all'atto di
compravendita;
Constatato che il summenzionato complesso versa in profondo
stato di degrado;
Considerato che il totale abbandono della struttura in
oggetto denota una scarsa attenzione a riguardo del patrimonio
dell'ente;
il sottoscritto Consigliere regionale
Interpella
La Giunta regionale per sapere:
quali sono gli intendimenti riguardo l'edificio citato nella
premessa e precisamente:
1) se vi siano attualmente allo studio indirizzi per il
recupero e la destinazione del complesso;
2) se gli impianti tecnologici, considerato anche il
considerevole costo, sono stati in questi anni oggetto di
un'accurata manutenzione per permetterne il futuro
riutilizzo;
3) se al contrario in assenza di precisi indirizzi, non sia
opportuno valutare l'ipotesi di alienazione dell'immobile.
F.to: Cerise Giuseppe
Président
- La parole au Conseiller Cerise Giuseppe.
Cerise G. (VdAV-R)
-
Merci, M. le Président.
Molto brevemente... Recentemente, girovagando nei vari angoli
della Valle, come sono solito fare quando ho del tempo libero,
passando per quel di Arpuilles, lo sguardo è caduto sulla famosa
"Casa per ferie Baita" e, rispetto a come la ricordavo, mi è parsa
in evidente stato di abbandono. Successivamente, fermandomi a
conversare con un conoscente della zona, gli ho chiesto: la colonia
non è più utilizzata? La risposta
tranchante
è stata molto
semplice ed esaustiva: "Figuriamoci! Da quando è stata acquistata
dalla Regione è in progressivo stato di degrado". Ho voluto a quel
punto tentare di capire le ragioni che avevano spinto la Regione a
suo tempo ad acquistare questo immobile; quando ho visto che
l'indicazione era quella di destinare questa struttura a centro di
riabilitazione per persone particolari e con il successivo
approfondimento ho capito che le persone particolari in questo caso
erano quelle affette da disturbi psichici, mi sono trovato in una
situazione di stallo, perché subito ho collegato questa cosa alla
legge n. 180. Considerato che, a sua volta, la colonia è legata al
nome di Collegno in quanto precedente proprietario dell'immobile,
la cosa mi ha richiamato a un modo di dire molto diffuso nel
mi-Vallée...
(alcune parole in patois, incomprensibili)
Credo che a questo punto... lascio a voi la fantasia di
immaginare il perché di questo modo di dire. Ho deciso allora di
soffermarmi esclusivamente sull'aspetto patrimoniale che considera
l'investimento - "investimento", direi, fra virgolette - sostenuto
dall'Amministrazione al momento dell'acquisto e sull'evidente stato
di abbandono attuale e capire quali sono gli intendimenti della
Giunta riguardo a questo immobile, e precisamente:
"se vi siano
attualmente allo studio indirizzi per il recupero e la
destinazione"
,
"se gli impianti tecnologici, considerato
anche il considerevole costo...",
perché come ho capito dalla
perizia di stima sono stati conteggiati distintamente rispetto al
loro valore globale, si attribuiva loro un valore importante nel
contesto dell'operazione nel suo complesso, e dunque vedere se poi
sono stati
"...oggetto di un'accurata manutenzione per
permetterne il futuro riutilizzo"
, altrimenti più che un
investimento sarebbe un costo di rottamazione quando si dovranno
smantellarli e poi smaltirli. Infine
"se al contrario in assenza
di precisi indirizzi, non sia opportuno valutare l'ipotesi di
alienazione dell'immobile"
. Grazie.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Apprezziamo anche
l'illustrazione dell'interpellanza da parte del collega Cerise.
Certamente l'argomento è abbastanza serio, come peraltro ce ne sono
altri, non sempre di facile soluzione.
Per rispondere ai quesiti puntualmente, attualmente presso gli
uffici dell'Assessorato al bilancio è in corso di esame un progetto
che prevede la qualificazione del complesso immobiliare, denominato
"Casa per ferie Baita", che comporterebbe l'attribuzione di una
funzione sociale con destinazione in particolare di recupero
giovanile per questo immobile. Questa proposta, più che progetto, è
una proposta avanzata dalla Parrocchia di Saint-Martin, che
parrebbe interessata - se la struttura, dopo le approfondite
verifiche, si rendesse idonea - da una parte all'acquisizione,
all'utilizzo di questa struttura con quel tipo di destinazione. Gli
uffici, a quanto mi è stato detto, stanno esaminando i rapporti
giuridici posti alla base della realizzazione di questo progetto
che è stato presentato all'Amministrazione; in caso di esito
positivo seguirà la fase tecnico-estimativa. Gli aspetti da
approfondire sono appunto quelli della possibilità di cedere
l'immobile in modo che, in questo caso, la Diocesi o la Parrocchia
di Saint-Martin possa, qualora l'utilizzo sia possibile, diventarne
proprietaria per poter avere poi eventuali finanziamenti e
operatività in questo senso. Vi è, per completezza, sempre agli
atti dell'Assessorato, un'istanza che riguarda un possibile
utilizzo di alcuni terreni pertinenziali, queste sono istanze da
parte di privati. In sostanza, per rispondere al punto 1 che si
collega anche al punto 3, l'obiettivo da parte del Governo
regionale è di perseguire una strada che vada nella direzione di
cedere questo immobile, indirizzato su quel progetto che è stato
presentato qualora questa riconversione si rendesse possibile
oppure la cessione
tout court
.
Per quanto attiene al punto 2, abbiamo preso le necessarie
informazioni presso l'Ufficio manutenzione stabili che ci ha
comunicato che non è stato effettuato alcun tipo di intervento
specifico, se non la messa in sicurezza dell'edificio. Pertanto
parzialmente ho già risposto anche al punto 3: se la proposta
presentata attualmente all'Amministrazione regionale attualmente in
esame può funzionare, l'obiettivo è quello di cedere. In ogni caso
lo sbocco per l'utilizzo di questo bene va nella direzione della
dismissione, o già finalizzata, o in senso lato.
Président
- La parole au Conseiller Cerise Giuseppe.
Cerise G. (VdAV-R)
-
Merci, M. le Président.
Ringrazio l'Assessore per i chiarimenti che ci sono stati
forniti; ci ha portato a conoscenza di una cosa che conoscevamo,
che comunque non è l'unico immobile che versa in pessime condizioni
di proprietà della Regione, sul quale bisogna fare delle
valutazioni. Non vogliamo imputare a questa Giunta delle
responsabilità dirette che non ha, ma credo che bisogna dire che in
questi ragionamenti è il caso di attenersi a quel detto evangelico:
"Lanci la prima pietra chi non ha peccato". Abbiamo delle
situazioni che si possono paragonare un po' a questa: la famosa
colonia di San Romolo in Sanremo... che per un certo periodo
dovevamo portare dalla Valle d'Aosta con le cisterne per alimentare
l'acqua e tutto... adesso mi pare che questa è stata alienata,
credo, o... almeno spero!
Credo che sarebbe opportuno, proprio per questa conferma che ci
ha dato l'Assessore, cioè che questi casi sono numerosi, di fare
una valutazione per ognuno di questi immobili di proprietà della
Regione per poi darci un indirizzo globale, questo anche per
evitare del lavoro a noi dell'opposizione, ritrovarci
periodicamente, qui, a proporre una nuova interpellanza su un altro
immobile singolo! Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK