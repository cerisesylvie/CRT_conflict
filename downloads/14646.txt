Consiglio Regionale della Valle d'Aosta - Oggetto del Consiglio n. 1064 del 15 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 1064 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1064/X Autorizzazione in sanatoria alle varianti
apportate alla subconcessione assentita con D.P.G.R. n. 578 in data
23 maggio 1983 e approvazione del riparto, fra il Comune di
Courmayeur e la Regione autonoma Valle d'Aosta, del sovracanone
previsto dall'articolo 53 del T.U. 11 dicembre 1933, n. 1775,
dovuto dalla ditta Menegolla Giuseppe per la derivazione
idroelettrica della Dora Baltea, in Comune di Courmayeur.
Deliberazione Il Consiglio
Premesso che:
con deliberazione di Giunta n. 2997 in data 26 marzo 1993 è
stato approvato il certificato di collaudo in data 18 dicembre 1992
con il quale si accertava in Kw 229,387, anziché Kw 212,377, la
potenza nominale media della derivazione idroelettrica sulla Dora
Baltea, in Comune di Courmayeur, assentita alla Ditta MENEGOLLA
Giuseppe con D.P.G.R. n. 578 in data 27 maggio 1983 e si proponeva
l'autorizzazione, in via di sanatoria delle varianti, rispetto al
progetto di massima, apportate all'impianto che risulta essere
entrato in esercizio, con le attuali caratteristiche, in data 1°
gennaio 1986;
I lavori eseguiti sono di massima rispondenti al progetto sulla
base del quale è stata rilasciata la subconcessione e che le
variazioni riscontrate consistono:
a) nella modifica della parte terminale del canale di carico
che, per ridurre la velocità di arrivo dell'acqua nel
dissabbiatore, anziché in calcestruzzo di cemento, è stato
realizzato con fondo in terra e sponde in muratura di pietrame a
secco;
b) nella costruzione all'interno del dissabbiatore di opere di
modulazione, consistenti nell'installazione di uno stramazzo
collegato con uno sfioro laterale e con una paratoia, avente la
funzione di regolare il livello dell'acqua nel canale e permettere
lo scarico di eventuali materiali di deposito;
c) nella sostituzione del pozzo piezometrico, previsto del
diametro di 200 cm., con una vasca di carico in calcestruzzo a
sezione rettangolare;
d) nella modifica dello schema d'impianto con l'eliminazione del
pozzo piezometrico e conseguente messa in pressione della condotta
dalla vasca di carico anziché dalla vasca di decantazione;
Il Servizio assetto e tutela del territorio dell'Assessorato
regionale dei Lavori Pubblici ha predisposto una bozza di
disciplinare suppletivo al disciplinare di subconcessione n. 6366
di repertorio in data 26 aprile 1983, alla cui osservanza è
vincolata la subconcessione assentita con decreto del Presidente
della Giunta regionale n. 578 in data 27 maggio 1983 ed esperito la
pratica per l'adeguamento dei canoni demaniali alla potenza di Kw
229,387, nonché per la determinazione, in via di sanatoria, dei
sovracanoni dovuti dalla ditta subconcessionaria, a decorrere dal
1° gennaio 1986, ai sensi della legge 22 dicembre 1980, n. 925 e
successive modificazioni, essendo la potenza nominale media annua
riscontrata in sede di collaudo superiore a 220 Kw;
Vista la legge 22 dicembre 1980, n. 925 che stabilisce che, a
decorrere dal 1° gennaio 1980, i sovracanoni annui dovuti ai sensi
dell'ottavo comma dell'articolo 1 della legge 27 dicembre 1953 n.
959 ed i sovracanoni previsti dall'articolo 53 del T.U. delle
disposizioni di legge approvato con R.D. 11 dicembre 1933 n. 1775 e
successive modificazioni, sono conferiti nella misura fissa di lire
4.500 e lire 1.200 per ogni Kw di potenza nominale media concessa o
riconosciuta per le derivazioni d'acqua con potenza superiore a 220
Kw.
Visto l'articolo 3 della stessa legge che demanda al Ministero
del Lavori Pubblici, per i sovracanoni dovuti ai sensi
dell'articolo 1 della legge 959/1953 ed al Ministero delle Finanze,
per i sovracanoni di cui all'articolo 53 del T.U. 11 dicembre 1933,
n. 1775, il compito di provvedere ogni biennio, con decorrenza dal
1° gennaio 1982, alla revisione della predetta misura del
sovracanone sulla base dei dati ISTAT relativi all'andamento del
costo della vita.
Riferito che, per quanto riguarda il sovracanone di cui
all'articolo 53 del T.U. 11 dicembre 1933, n. 1775, il riparto del
gettito anno può avvenire con accordo diretto, ratificato con
decreto del Ministero delle Finanze, fra i Comuni e le Province
beneficiarie del sovracanone (nel nostro caso fra i Comuni e la
Regione) e che alla potenza nominale media dell'impianto, di
proprietà della ditta MENEGOLLA, accertata in sede di collaudo in
Kw 229,387, corrisponde un sovracanone annuo di lire 580.808 per il
biennio 1986/1987, di lire 642.742 per il biennio 1988/1989, lire
719.128 per il biennio 1990/1991, lire 810.883 per il biennio
1992/1993, lire 887.957 per il biennio 1994/1995, in quanto la
misura del savracanone annuo, stabilita dall'articolo 2 della legge
22 dicembre 1980, n. 925 e stata elevata, con decreto del Ministero
delle Finanze in data 26 novembre 1985, a lire 2.532 per il periodo
dal 1° gennaio 1986 al 31 dicembre 1997, con decreto del Ministero
delle Finanze in data 25 novembre 1987 a lire 2.802 per il periodo
dal 1° gennaio 1988 al 31 dicembre 1989, con decreto del Ministero
delle Finanze in data 25 gennaio 1990 a lire 3.135 per il periodo
dal 1° gennaio 1990 al 31 dicembre 1991, con decreto del Ministero
delle Finanze in data 7 agosto 1992 a lire 3.535 per il periodo dal
1° gennaio 1992 al 31 dicembre 1993, con decreto del Ministero
delle Finanze in data 1° febbraio 1994, a lire 3.871 per il periodo
dal 1° gennaio 1994 al 31 dicembre 1995, per ogni Kw di potenza
nominale media subconcesso.
Dato atto che, come risulta dal certificato di collaudo in data
18 dicembre 1992, sono riconosciuti beneficiari del sopraccitato
sovracanone il Comune di Courmayeur e la Regione Autonoma della
Valle d'Aosta.
Segnalato inoltre che il giorno 5 ottobre 1993, si sono riuniti
in Aosta nella sede dell'Assessorato dei Lavori Pubblici della
regione i rappresentanti dell'Amministrazione regionale e del
Comune di Courmayeur per concordare i coefficienti di ripartizione
del sovracanone di cui si tratta.
Evidenziato che l'accordo in base al quale sarà emesso il
decreto di approvazione da parte del Ministero delle Finanze è già
stato approvato dal Consiglio comunale di Courmayeur con
deliberazione n. 67 in data 28 dicembre 1993.
Segnalato, infine, che tale accordo, in considerazione che in
passato, per casi anologhi l'Amministrazione regionale si è sempre
riservata una percentuale di sovracanone del 10 percento, prevede i
seguenti coefficienti di ripartizione:
- Amministrazione regionale 10 percento
- Comune di Courmayeur 90 percento.
Visto il decreto del Presidente della Giunta regionale n. 578 in
data 27 maggio 1983.
Visto il certificato di collaudo in data 18 dicembre 1992.
Vista la deliberazione di Giunta n. 2997, in data 26 marzo
1993.
Visto lo Statuto Speciale per la Valle d'Aosta approvato con
legge costituzionale n. 4 del 26 febbraio 1948 e successive
modificazioni.
Visto il T.U. delle disposizioni di legge sulle acque e sugli
impianti elettrici approvato con R.D. 11 dicembre 1933, n. 1775, e
successive modificazioni.
Vista la legge n. 4 dell'8 novembre 1956.
Vista la legge 22 dicembre 1980, n. 925 e successive
modificazioni.
Vista la legge 5 maggio 1994, n. 36.
Visto il parere favorevole rilasciato dall'Ingegnere Capo
Dirigente del Servizio assetto e tutela del territorio, ai sensi
del combinato disposto dall'articolo 72 della legge regionale n.
3/1956 e successive modificazioni e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della IV Commissione consiliare permanente;
Delibera
1) di autorizzare, in via di sanatoria, le varianti apportate,
rispetto al progetto di massima sulla base del quale è stata
rilasciata la subconcessione, alla derivazione idroelettrica della
Dora Baltea, in Comune di Courmayeur, assentita alla ditta
MENEGOLLA Giuseppe con decreto del Presidente della Giunta
regionale n. 578 in data 27 maggio 1983, accertate in sede di
collaudo del 18 dicembre 1992 e consistenti:
a) nella modifica della parte terminale del canale di carico
che, per ridurre la velocità dell'arrivo dell'acqua nel
dissabbiatore, anziché in calcestruzzo di cemento è stato
realizzato con sponda in pietrame a secco e fondo in terra;
b) nella costruzione all'interno del dissabbiatore di opere di
modulazione, consistenti nell'installazione di uno stramazzo
collegato con uno sfioro laterale e con una paratoria avente la
funzione di regolare il livello dell'acqua nel canale e di
permettere lo scarico di eventuali materiali di deposito;
c) nella sostituzione del pozzo piezometrico, previsto del
diametro di 200 cm. con una vasca di carico in calcestruzzo a
sezione rettangolare;
d) nella modifica dello schema di impianto con l'eliminazione
del pozzo piezometrico e conseguente messa in pressione della
condotta dalla vasca di carico anziché dalla vasca di
decantazione;
2) di autorizzare previa sottoscrizione del disciplinare
suppletivo al disciplinare di subconcessione n. 6366 di rep. in
data 26 aprile 1983, l'emanazione, da parte del Presidente della
Giunta regionale, del relativo decreto di rettifica della
subconcessione assentita con D.P.G.R. in data 27 maggio 1983 n.
578;
3) di ordinare ed accertare l'introito delle seguenti somme da
versare presso la Tesoreria dell'Amministrazione regionale:
a) lire 1.232.875
(unmilioneduecentotrentaduemilaottocentosettanta-cinque) ad
integrazione della somma di lire 1.114.555 già versata in data 19
aprile 1983 per l'adeguamento della cauzione dovuta, ai sensi
dell'articolo 11 del T.U. 11 dicembre 1933, n. 1775, sulla potenza
nominale media annua di Kw 229,387, accertata in sede di collaudo,
all'importo della mezza annualità del canone aggiornato ai sensi
dell'articolo 18 paragrafo f) della legge 5 gennaio 1994, n. 36
somma che verrà restituita, ove nulla-osti, al termine della
subconcessione;
b) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, bolli, registrazione di atti
eccetera, somma da introitare al Capitolo 13500 della parte ENTRATE
del bilancio preventivo della Regione per il corrente anno
finanziario ("Gestione di fondi per conto terzi per istruttoria
domande e pratiche varie");
c) lire 10.345.800
(diecimilionitrecentoquarantacinquemilaottocento) per conguaglio
canoni arretrati relativi al periodo dal 1° gennaio 1986 al 26
maggio 1995, somma da introitare al Capitolo 08800 della parte
ENTRATE del bilancio preventivo della Regione per il corrente anno
finanziario ("Proventi di concessioni e subconcessioni di acque
pubbliche e miniere");
4) di stabilire, per la subconcessione rettificata a 229,387 Kw
di potenza nominale media annua, come specificato dall'articolo 8
del disciplinare di subconcessione suppletivo, il canone annuo da
versare anticipatamente alla Regione, a decorrere dal 1° gennaio
1986, data di entrata in esercizio dell'impianto con le attuali
caratteristiche, in:
a) lire 2.407.645
(duemilioniquattrocentosettemilaseicentoquaranta-cinque) per il
periodo dal 1° gennaio 1986 al 31 dicembre 1989;
b) lire 3.611.470
(tremilioniseicentoundicimilaquattrocentosettanta) per il periodo
dal 1° gennaio 1990 al 31 dicembre 1993;
c) lire 4.694.865
(quattromilioniseicentonovantaquattromilaottocento-sessantacinque)
a decorrere dal 1° gennaio 1994 somme da introitare al capitolo
08800 della parte ENTRATE del bilancio preventivo della Regione per
il corrente anno finanziario ("Proventi concessioni e
subconcessioni di acque pubbliche e miniere").
5) di stabilire, come specificato dall'articolo 9 del
disciplinare di subconcessione che la Ditta Menegolla Giuseppe
dovrà corrispondere:
a) al Consorzio dei Comuni ricadenti nel bacino imbrifero
montano della Dora Baltea (BIM)
- il sovracanone dovuto ai sensi dell'ottavo comma dell'articolo
1 della legge 27 dicembre 1953, n. 959 e successive modificazioni
sostitutive dell'articolo 52 del T.U. 11 dicembre 1933 n. 1775;
b) all'Amministrazione regionale ed al Comune rivierasco di
Courmayeur
- il sovracanone annuo previsto dall'articolo 53 del T.U. 11
dicembre 1933 n. 1775;
- detti sovracanoni dovranno essere applicati, in via di
sanatoria a decorrere dal 1° gennaio 1986, nella misura e modalità
previste dalla legge 22 dicembre 1980, n. 925 e successive
modificazioni sulla potenza nominale media di subconcessione,
accertate in sede di collaudo del 18 dicembre 1992, di Kw
229,387;
6) di stabilire la seguente ripartizione tra la Regione Autonoma
Valle d'Aosta ed il Comune di Courmayeur per il sovracanone dovuto
alla Ditta Menegolla Giuseppe per la derivazione idroelettrica
della Dora Baltea, in Comune di Courmayeur, assentita con D.P.G.R.
n. 578 in data 23 maggio 1983, ai sensi dell'articolo 53 del T.U.
11 dicembre 1933, n. 1775, e successive modificazioni, nonché della
legge 22 dicembre 1980, n. 925, contenente "Nuove norme relative ai
sovracanoni in tema di concessioni di derivazioni d'acqua per
produzione di energia elettrica":
- Amministrazione regionale 10 percento (dieci per cento)
- Comune di Courmayeur 90 percento (novanta per cento);
7) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Presidente Ha chiesto la parola il Vicepresidente, Viérin
Marco.
Viérin M. (PpVA) Vorrei chiedere ragguagli all'Assessore su
questo tema.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) L'atto deliberativo mi sembra sia
sufficientemente chiaro, comunque in sostanza i punti da
sottolineare sono tre: il primo, che in sede di collaudo dell'opera
di derivazione nel Comune di Courmayeur è stato accertato che la
potenzialità della centralina era di Kw 229,3 anziché i 212 di
progetto.
Questo ha portato a dover impostare tutta una procedura, infatti
se i Kw superano i 220, per legge il canone va diviso anche fra i
comuni rivieraschi del BIM.
Quindi questa delibera da una parte fa il collaudo
dell'impianto, in sanatoria approva alcune varianti di progetto e
va a definire i criteri di suddivisione dei canoni dell'impianto
stesso.
Quindi l'approvazione di questi atti permetterà anche il
recupero in sanatoria di sovracanoni dovuti dalla ditta sulla
potenza di Kw 229 rispetto ai 212 previsti in progetto.
Presidente Pongo in votazione la delibera in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK