Consiglio Regionale della Valle d'Aosta - Oggetto del Consiglio n. 1932 del 11 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1932 del 11 maggio 2006 - Resoconto
OGGETTO N. 1932/XII - Relazione annuale al Consiglio regionale
sull'andamento della gestione della "Casinò de la Vallée S.p.a.",
ai sensi dell'articolo 8, legge regionale 30 novembre 2001, n. 36,
recante: "Costituzione di una società per azioni per la gestione
della Casa da gioco di Saint-Vincent". (Reiezione di
risoluzione)
Risoluzione
Il Consiglio regionale della Valle d'Aosta
Premesso
- che la Casinò S.p.A. è la società a totale partecipazione
pubblica preposta alla gestione della Casa da gioco di
Saint-Vincent;
- che la Regione Valle d'Aosta detiene il 99% delle quote
azionarie della medesima società;
- che la Regione (ente concedente) riscuote dalla Casinò de
la Vallée S.p.A. (società concessionaria) una tassa annua di
concessione sotto forma di quota sui proventi di gioco ed effettua
controlli sul corretto svolgimento dell'attività
esercitata;
Visto il bilancio di esercizio al 31 dicembre 2005 della
Casinò de la Vallée S.p.A.;
Sentita la relazione annuale del Presidente della Regione
sull'andamento della Casa da gioco di Saint-Vincent;
Impegna
il Presidente della Regione e l'Assessore delegato
1. a incaricare il consiglio di Amministrazione:
a) ad avviare rapidamente un'azione di rilancio dell'azienda
sul mercato, definendo strategie promozionali e commerciali mirate
all'incremento della clientela e alla sua fidelizzazione,
istituendo altresì - sin da subito - l'ingresso gratuito a tutte le
sale da gioco;
b) a rinegoziare - secondo criteri di maggiore efficienza - i
rapporti contrattuali con i rabatteurs, impegnandoli altresì a
fornire idonee garanzie sulla solvibilità dei loro clienti;
c) a evitare ulteriori incrementi nell'organigramma
aziendale, procedendo a un'opportuna razionalizzazione delle
risorse umane e professionali impiegate nelle diverse aree
aziendali;
d) stabilire precise procedure aziendali in relazione ai
flussi di denaro, all'esercizio del gioco e all'erogazione delle
ospitalità;
e) a completare le procedure di inventariazione;
2. ad adottare i provvedimenti legislativi e amministrativi
necessari per conferire più ampi poteri al Servizio di controllo
regionale, affinché si possa procedere a verifiche più efficaci in
merito:
a) all'utilizzo quotidiano delle fiches effettivamente e
materialmente presenti in azienda;
b) alle casse e ai relativi flussi di denaro;
c) all'operatività della cassa assegni e alle relative
sofferenze sui crediti.
F.to: Tibaldi - Frassy
Président - Nous sommes à l'examen de la résolution concernant
la situation du Casino: il y a eu la réplique de l'Assesseur
Marguerettaz et une résolution a été présentée; donc, avant de
passer à l'examen du rapport, il y aura l'examen de la
résolution.
La parole au Conseiller Tibaldi.
Tibaldi (CdL) - Più che per illustrare la risoluzione che, sia
nelle premesse, sia nei punti è chiara, cioè prevede specificamente
quali sono alcune linee di intervento prioritarie che noi
indichiamo da adottare urgentemente per cercare di risollevare le
sorti della casa da gioco, vorrei utilizzare il tempo a mia
disposizione per replicare ad alcune affermazioni fatte
dall'Assessore Marguerettaz a chiusura della discussione generale.
Due punti, Assessore, vorrei evidenziarle; parto dall'ultimo che
lei ha trattato: la lettera di cui ha dato lettura. Quella lettera
lei l'ha illustrata come un qualcosa di ovvio, frutto di un
rapporto epistolare fra voi e il Collegio sindacale. In realtà, il
Collegio sindacale vi ha opposto delle obiezioni piuttosto pesanti,
perché, da un punto di vista contabile e da un punto di vista di
quella continuità di cui lei parlava, c'erano delle lacune, c'erano
delle incomprensioni, tanto che si sarebbe rifiutato di siglare la
relazione che accompagna il documento di bilancio 2005. Abbiamo
apprezzato il suo tentativo di ribaltare la situazione, ma lei ha
confermato quelle perplessità che il sottoscritto aveva enunciato
in sede di dibattito generale; perplessità del Collegio sindacale
che sono state sedate provvisoriamente grazie a quell'impegno
scritto, che prevede anche un intervento sul disciplinare...
(interruzione dell'Assessore Marguerettaz, fuori
microfono)
... già previsto, ma sul disciplinare dove volete intervenire,
Assessore? Sui contorni marginali? No, quando si parla di
disciplinare normalmente si interviene sulle quote di ripartizione,
comunque si interviene sulla moneta, sui rapporti economici.
La ringrazio quindi, perché in un certo senso ha confermato le
perplessità che abbiamo comunicato. D'altro canto, il secondo
passaggio riguarda un ragionamento di "decenza-indecenza" che lei
ha fatto sull'organigramma, rispondendo, anche lì, non solo a delle
osservazioni del sottoscritto, ma anche alle osservazioni fatte
dalla collega Squarzino. È stato detto - non sono mie parole -:
"i politici utilizzano il Casinò per fare assunzioni"
; lei
si è quasi dimostrato scandalizzato di fronte a questa
affermazione. Allora, lei sa bene che, avendo innescato quella
relazione particolareggiata che è stata fatta dal liquidatore Bo,
il famoso "dossier Bo", è stato permesso ai membri della IV
Commissione e ai Capigruppo di approfondire alcuni aspetti che si
conoscevano superficialmente. Quando lei parla di
"decenza-indecenza" in merito alle assunzioni e viene a dire che
quel riferimento sull'organigramma riguarda solo i dirigenti, le
possiamo consigliare di andare a leggersi i verbali di alcune
persone che sono state audite in occasione dell'approfondimento del
"dossier Bo" e poi si renderà conto che di assunzioni ne sono state
fatte! Addirittura si parla dell'assunzione di un falegname,
nonostante la non volontà della dirigenza aziendale di inserirlo in
organico, poi però è arrivato un "input" politico - non ci
interessa da chi - da Aosta che ha legittimato e autorizzato, per
non dire "imposto" l'inserimento di questo soggetto
nell'organigramma aziendale! Assessore, per favore, visto che ha
questa disponibilità di leggere anche lei i verbali, se questa
notizia non corrisponde a verità, la smentisca e non argomenti in
termini di "decenza-indecenza" quando sappiamo che le cose non
funzionano secondo la costruzione argomentativa e lessicale che lei
ha fatto qui!
Per quanto riguarda la relazione, proponiamo una risoluzione
che, alla luce della relazione annuale fatta dal Presidente e
dall'Assessore, visti i risultati di bilancio, chiede che alcune
azioni vengano poste in essere tempestivamente dal "CdA". Alcune si
devono riproporre perché, per esempio, il completamento delle
procedure di inventariazione non è stato effettuato; altre si
devono portare avanti, cioè si deve stabilire la volontà politica
di portarle avanti: ci riferiamo alle strategie promozionali e
commerciali di cui anche in una recente interpellanza l'Assessore
ha detto che il "marketing" proposto dal Casinò è corretto, ma non
ha precisato se è efficace. Visti i risultati, possiamo concordare
sulla correttezza, meno sull'efficacia; idem per quanto riguarda la
clientela che deve essere portata presso le sale da gioco, il ruolo
dei "rabatteurs" deve essere completamente rivisto alla luce di
garanzie che devono essere fornite sulla solvibilità dei clienti,
perché le sofferenze che deve pagare l'azienda sono in gran parte
dovute a clienti di dubbia capacità economico-finanziaria che
vengono portati in quel luogo dai "rabatteurs". Vi è poi il
servizio di controllo regionale: da anni si parla di rivedere la
funzione dei controllori regionali presso la casa da gioco e da
anni naturalmente non si vede nulla di nuovo, quindi si continua a
tenere nel limbo un corpo di controllo che invece potrebbe essere
efficacemente utilizzato, per evitare anche delle situazioni di
irregolarità che si sono verificate in passato, rilevate anche dal
liquidatore Bo, a fronte delle quali la Giunta pare non voglia
prendere provvedimenti. Direi che questa è la sintesi della
risoluzione presentata: ci rimettiamo alla volontà dell'aula oppure
anche ai contributi costruttivi che possono arrivare anche da altre
forze politiche, per emendarla, eventualmente.
Président - La discussion générale est ouverte.
La parole au Président de la Région, Caveri.
Caveri (UV) - Votre initiative est tout à fait appréciable et
d'ailleurs, comme j'avais dit, il y avait cet engagement de la part
du Gouvernement qu'on n'a pas pu respecter dans le temps. C'est
fait le mois d'avril, ce sera très probablement le mois de mai; à
ce propos je vous invite à la retirer et il y aura la présentation
d'une résolution de la part du Gouvernement pour le prochain
Conseil. On tiendra même compte d'une série de suggestions qui sont
présentes dans votre document.
Président - La parole au Conseiller Tibaldi.
Tibaldi (CdL) - È apprezzabile, Presidente, la sua
dichiarazione. Apprezzabile anche il suo impegno, peraltro lo
avevamo apprezzato anche un anno fa, quando lei ha sottoscritto,
insieme a noi, una risoluzione analoga con un oggetto più limitato
composto di 4 punti, 2 dei quali sono stati parzialmente
affrontati; gli altri 2, invece, completamente ignorati! Riteniamo
che, se questa risoluzione contiene degli elementi positivi che
possono essere presi in considerazione dalla Giunta nel proporre
una mozione di indirizzo al Consiglio, non vi siano grossi problemi
ad emendarla o a votarla già nella seduta odierna. Reputo quindi
che non sia opportuno ritirarla e chiedo che vi sia un contributo
costruttivo, se lo ritiene veramente il Presidente, e quindi di
intervenire sui punti segnalati, modificare, fare delle proposte e
noi, come anche lo scorso anno, saremo aperti a queste proposte
modificative nel senso auspicato durante gli interventi.
Président - Je soumets au vote la résolution:
Conseillers présents: 27
Votants: 21
Pour: 1
Contre: 20
Abstentions: 6 (Bortot, Fiou, Fontana Carmela, Sandri, Squarzino
Secondina, Venturella)
Le Conseil n'approuve pas.
Président - Le Conseil prend acte du rapport annuel et également
des rapports faits par le Président Caveri et par l'Assesseur
Marguerettaz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK