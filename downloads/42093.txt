Consiglio Regionale della Valle d'Aosta - Oggetto del Consiglio n. 1048 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1048 del 24 ottobre 2019 - Resoconto
OGGETTO N. 1048/XV - Interpellanza: "Procedimento adottato
per l'individuazione della figura di collegamento fra l'Azienda USL
e l'Assessorato alla sanità, salute e politiche sociali".
Rini (Presidente)
- Punto n. 60 all'ordine del
giorno.
La parole au collègue Sammaritani pour l'illustration.
Sammaritani (LEGA VDA)
- Torniamo qui a parlare di
sanità.
Questa interpellanza nasce dall'esame di un avviso interno
pubblicato dall'Azienda USL della Valle d'Aosta il 25 settembre
scorso, con il quale il Commissario dell'azienda medesima ha
indetto un avviso di mobilità interna per la selezione di un
dirigente sanitario medico da assegnare, in regime di distacco,
presso l'Assessorato alla sanità, salute e politiche sociali della
Regione. Considerato che il candidato che risulterà vincitore dovrà
svolgere attività di collaborazione con le strutture del
dipartimento sanità e salute dell'Assessorato sui seguenti
argomenti: esame di espressione di parere sulle bozze di
disposizioni statali
in itinere
, stesura di linee guida e
atti di indirizzo all'Azienda USL della Valle d'Aosta, esame di
problematiche specifiche e stesura di documenti di programmazione;
considerato che la selezione sarà condotta da una Commissione
esaminatrice composta dal direttore sanitario e dal direttore
amministrativo dell'Azienda USL Valle d'Aosta; evidenziato che tale
nuova figura di collegamento fra l'Azienda USL regionale e
l'Assessorato alla sanità sarà chiamata a svolgere importanti
funzioni di valutazione ed indirizzo in ambito sanitario e
socio-assistenziale, interpelliamo la Giunta regionale per
conoscere quali siano gli atti di riferimento a livello di
Assessorato regionale che hanno dato il via all'iniziativa sopra
menzionata e quali siano stati i criteri e le valutazioni che hanno
ispirato e motivato tale indirizzo e tale modalità di futura
organizzazione dei rapporti fra Azienda USL e Assessorato.
Présidente
- La parole à l'Assesseur Baccega pour la
réponse.
Baccega (UV)
- Collega Sammaritani, io sono abbastanza
stupito per alcune espressioni che sono utilizzate nell'ultimo
punto delle premesse, laddove si dice: "
Evidenziato che tale
nuova figura di collegamento tra l'Azienda USL e l'Assessorato alla
sanità sarà chiamata a svolgere importanti funzioni di valutazione
ed indirizzo in ambito sanitario e socio-assistenziale
", così
come nel testo dell'interpellanza dove si chiede "
quali siano
stati i criteri e le valutazioni che hanno ispirato e motivato tale
indirizzo e tale modalità di futura organizzazione dei rapporti tra
Azienda USL ed Assessorato
".
Per spiegare questo mio stupore voglio far presente che per
diversi anni l'Assessorato alla sanità ha beneficiato della
collaborazione di diversi medici; dal 2002 al 2017 si sono
alternati: il Dottor Allegri, il Dottor Ferrero, il Dottor Sudano,
il Dottor Giono Calvetto fino al gennaio 2017 e poi la Dottoressa
Vuillermin, che è ancora distaccata per un anno e le abbiamo
confermato il distacco, la quale rappresenta ovviamente il SITRA,
quindi il servizio infermieristico tecnico della riabilitazione.
Tutti i distacchi sono stati approvati con deliberazione della
Giunta regionale ai sensi dell'articolo 45, commi 6 e 6-bis della
legge regionale preposta. La finalità di questi distacchi - mi pare
del tutto evidente - è quella di supportare dal punto di vista
tecnico-scientifico il personale dell'Assessorato che ha competenze
di tipo amministrativo, economico e giuridico, che però deve
esprimere un parere su bozze di disposizioni statali, produrre
documenti di programmazione scientifica e linee guida all'azienda
USL, nonché esaminare problematiche specifiche richiedenti
competenze scientifiche in ambito sanitario e medico e delle
professioni sanitarie non mediche.
Va detto che la finalità di questo nuovo distacco di un medico
dall'Azienda USL è quindi quella di avere in Assessorato una
persona con competenze in ambito medico che, insieme alla
Dottoressa Vuillermin in ambito sanitario non medico, unite in
entrambi i casi a competenze organizzative ed esperienze gestionali
in campo sanitario e ad una conoscenza ed esperienza dell'attività
dell'Azienda USL, consentirebbe all'Assessorato di svolgere al
meglio le attività sopracitate. Li avevamo nel 2002 fino al 2017,
quindi in tempi dove c'era un numero importante di persone
all'interno dell'Assessorato. Ora che gli Assessorati - non solo il
nostro, ma tutti - hanno un'importante carenza di personale, devo
dire che un supporto di questo tipo è sicuramente essenziale, sia
per il coordinatore che per i dirigenti che ci sono.
L'unica differenza rispetto al passato è quella che si è deciso
di cercare il medico non attraverso i canali e le conoscenze
personali - quindi il famoso "baronato" qui lo dobbiamo cancellare
-, ma attraverso un avviso, in modo da dare a tutti i potenziali
interessati la possibilità di candidarsi per svolgere questo tipo
di attività richiesta. È un segnale di trasparenza che mi sembrava
necessario e opportuno dare, ma mi pare che da parte sua e vostra è
stato male interpretato e, sicuramente, strumentalizzato.
Rassicuro che l'eventuale presenza di un medico in Assessorato
oggi risponde più che in passato - la carenza di personale è
atavica in questo periodo - alle esigenze sopra indicate, ma non ha
nulla a che fare con l'organizzazione dei rapporti fra l'Azienda e
l'Assessorato. Per quanto riguarda quest'ultimo passaggio, sono
competenze diverse con rispettivi ruoli, quello dell'Assessore e
del coordinatore dei dirigenti; il medico in questione, se sarà
individuato, non avrà alcuna funzione autonoma di valutazione di
indirizzo in ambito sanitario e socio-assistenziale, ma avrà
funzioni di supporto e tali funzioni che sono e restano di
competenza dell'Assessorato e della Giunta regionale.
Concludo infine informando che alla scadenza dell'avviso sono
state presentate tre candidature che saranno vagliate in base ai
curricula
e alle esigenze organizzative, considerato anche
il momento di carenza di figure mediche, al fine di addivenire, se
possibile in accordo con l'Assessorato, ad una scelta che soddisfi
sia le esigenze dell'Assessorato che quelle aziendali, senza
penalizzare in nessun modo le strutture operative.
Présidente
- La parole au collègue Sammaritani pour la
réplique.
Sammaritani (LEGA VDA)
- Sì, Assessore, sinceramente sono
io ad essere un po' stupito, e mi sembra che lei abbia un po' la
coda di paglia. Io ho fatto un'interpellanza per avere notizie di
questa delibera, volevo sapere come era stata coordinata questa
scelta tra l'USL e l'Assessorato in considerazione del fatto che
dovrebbe nascere da qui questa figura di coordinamento. Lei,
invece, me l'ha messa giù un po' su un altro piano, nel senso di
dire "ma una volta c'era questa figura, c'è quasi sempre stata",
tra l'altro scelta con modi non molto trasparenti e quindi
probabilmente si rivolgeva a chi le sta a fianco, perché qui di
Assessori alla sanità ne abbiamo parecchi in questa Giunta, quindi
diciamo che se l'è un po' andata a cercare, ma vabbè, se vuole
così...
Parto dagli aspetti un po' più tecnici. Questa delibera, così
come formulata, pare un'iniziativa quasi unilaterale, nelle
premesse non si fa riferimento a nessun tipo di accordo di
preventiva trattativa e concertazione con l'Assessorato, non si fa
riferimento a norme particolari e quindi non vengono richiamate. In
questa determina si dice solo che si vuole creare questa figura...
quella di cui stiamo parlando, stiamo parlando di un avviso
interno, di questa determinazione in senso generico, di questa
scelta di fare un avviso interno per selezionare questo soggetto.
Allora... negli atti amministrativi ciò che non è esplicitato non
esiste, quindi se alla base c'era qualcos'altro, per carità, però
io da tecnico le dico che non si vede niente da questa delibera...
Non è una delibera, è un avviso interno che andrà ad incidere,
perché comunque sottrarremo una forza lavoro alla sanità
valdostana, che è già piuttosto carentina, mi pare.
Lo stiamo dicendo già da tempo: andremo a dare questo incarico
di programmazione, di organizzazione, e si farà un distacco
tout
court,
quindi con un costo, ma sulla base di quale norma non è
dato sapere, la delibera infatti non lo dice. La scelta del
soggetto idoneo sarà fatta all'interno, da una Commissione interna,
direttore sanitario e direttore amministrativo dell'USL, quindi è
la stessa USL che sceglie qualcuno che in qualche modo, per certe
funzioni, dovrà controllare la stessa attività dell'USL. Pertanto
controllore e controllato vanno una volta di più ancora a
coincidere. Non pare opportuna questa scelta. Si occuperà quindi di
programmazione e organizzazione, proprio di quelle attività di
programmazione e organizzazione che, a vedere alcune azioni della
nostra Azienda sanitaria, paiono un vero e proprio tallone di
Achille, direi. Pensiamo alle frequenti, troppo frequenti emergenze
ormai che si stanno verificando, soprattutto nell'ambito medico, e
rispetto alle quali ci si trincera - lei Assessore per primo,
frequentemente, anzi costantemente, quando parliamo di queste
problematiche - dietro difficoltà diffuse, difficoltà che hanno
anche tutti gli altri, quindi che differenza fa? Sarebbe invece ora
di smettere di dire queste cose, perché se anche gli altri le
hanno, pazienza, ma noi, comunità valdostana, dovremmo forse
cercare di risolverla questa criticità, perché le criticità sono in
effetti molto serie. Non ci basta più dire questo, no? Io credo che
i cittadini aspettino risposte un po' diverse. E poi non è del
tutto vero, perché per supplire a queste carenze, a questa mancanza
di programmazione e di progettazione, noi cosa facciamo? Facciamo
delle convenzioni con le aziende, con le unità sanitarie locali che
stanno al di fuori dei nostri confini e magari reclutiamo del
personale a gettone, lo paghiamo profumatamente, magari per fare
una notte a 720 euro, quando invece poi non riusciamo ad
accontentare le richieste dei nostri sanitari che se ne vanno. È
quella l'attrattività che ci serve? Allora questo è il tempo di
dare una svolta. Questo "avviso interno", come giustamente lo vuole
chiamare lei - per carità, tecnicamente è questo - denota ancora
una volta un'incapacità di programmazione e di vera capacità di
relazionarsi con l'Assessorato.
Ormai ci stiamo avviando verso il compleanno di questo Governo e
sarebbe ora di cambiare marcia, perché credo che i valdostani si
augurino che la leva del cambio non vi sia già rimasta in mano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK