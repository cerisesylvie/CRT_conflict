Consiglio Regionale della Valle d'Aosta - Oggetto del Consiglio n. 354 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 354 del 29 giugno 1982 - Resoconto
OGGETTO N. 354/VII - ADOZIONE, NEGLI EDIFICI PUBBLICI
DELL'AMMINISTRAZIONE REGIONALE E DELLE AMMINISTRAZIONI COMUNALI
DELLA REGIONE, DI ACCORGIMENTI ATTI A CONTENERE I CONSUMI
ENERGETICI PER RISCALDAMENTO (Interpellanza).
PRESIDENTE:
Do lettura dell'interpellanza presentata dal
Consigliere Minuzzo:
INTERPELLANZA
VISTE le leggi per il contenimento dei consumi energetici per
usi termici negli edifici;
LETTO il D.L. 28.5.1981, n. 246 concernente il contenimento
della spesa del bilancio statale e di quelli regionali;
CONSIDERATO che una rilevante incidenza hanno le spese di
riscaldamento per gli edifici pubblici dell'Amministrazione
regionale e dei Comuni della nostra Regione;
VERIFICATO che un'attenta gestione e manutenzione degli
impianti termici di detti edifici possono consentire notevoli
risparmio di denaro pubblico,
INTERPELLA
il Presidente della Giunta e l'Assessore ai Lavori Pubblici,
per quanto
di
loro competenza, per sapere se non ritengano
opportuno:
1)
emanare circolari con le quali si invitano i
Sindaci ad adottare sistemi di gestione degli impianti previsti
dalle norme vigenti;
2)
interpellare ditte che possano garantire,
all'Amministrazione regionale, con un servizio di fornitura calore,
un maggiore contenimento dei costi di gestione.
PRESIDENTE:
Ha chiesto di i11ustrare l'interpellanza il
Consigliere Minuzzo; ne ha facoltà.
MINUZZO - (PSDI):
Brevemente, anche perché ritengo che
sia l'Assessore che il Presidente della Giunta abbiano già capito,
leggendo il testo dell'interpellanza, l'importanza di quanto viene
richiesto, tenuto anche conto che sono state citate delle leggi che
regolano la materia.
Mi sembra quindi opportuno, partendo dalla legge del 28.5.1981,
n. 246, citata nella premessa dell'interpellanza e, più
precisamente, dall'art. 14 della legge stessa, dove vengono fissati
i termini per il risparmio energetico, che sia prima di tutto
l'Ente pubblico a farsi carico di questo problema, vista anche la
proposta di legge, diventata poi legge della Regione Autonoma della
Valle d'Aosta, presentata dal Consigliere De Grandis, concernente
provvedimenti regionali a favore di hi adottava sistemi per il
risparmio energetico.
Abbiamo visto, e penso abbia letto anche l'Assessore la
settimana scorsa in alcuni giornali, che il SUNIA, l'Unione piccoli
proprietari ed altre organizzazioni di questo tipo (mi sembra anche
quella degli Amministratori degli stabili) di Torino, abbiano
stipulato delle convenzioni con alcune aziende che danno un
servizio per così aire nuovo. Finora la regione comprava il
combustibile da una certa ditta; a gestire il funzionamento
dell'impianto termico era poi un'altra persona, perveniva a crearsi
una discrepanza sulla necessità di far funzionare adeguatamente
l'impianto.
Visto che questo nuovo tipo di gestione è stato sperimentato dal
Comune di Aosta e che, a mio avviso, ha dato ottimi risultati,
considerato che più che mai necessario adottare tutti quegli
strumenti necessari al fine di effettuare un reale risparmio
energetico sulle spese di gestione per il riscaldamento negli
edifici pubblici, chiedo se non ritiene utile, il Presidente della
Giunta, qualora non lo avesse ancora fatto, emanare circolari in
materia, e comunque garantire e cercare di convenzionarsi con una o
più fitte che adottino quel sistema, oggi denominato fornitura
calore, anziché questo tradizionale tipo di fornitura.
PRESIDENTE:
Ha chiesto di parare l'Assessore ai Lavori
Pubblici Borbey; ne ha facoltà.
BORBEY - (DC):
Vorrei precisare immediatamente che anche
l'Amministrazione regionale è indirizzata verso il conseguimento di
un risparmio in questo settore.
Infatti, quando abbiamo avuto la richiesta, da parte della
Iacorossi, ditta specializzata del settore, di fare una ricerca su
tutti gli edifici di proprietà regionale, l'abbiamo autorizzata,
invitandola a presentarci un conteggio dei preventivi, che
metteremo a confronto con quelli delle ditte specializzate che
attualmente ci forniscono questi servizi. Potremo fare perciò un
paragone fra le offerte di una grossa ditta specializzata in questo
settore e quelle degli artigiani che operano nel settore. Dobbiamo
tener presente che parecchi artigiani hanno conseguito l'apposito
patentino per la conduzione degli impianti di riscaldamento.
E' nostro dovere, se la ricerca che abbiamo fatto fare ci
porterà ad un'economia nel campo energetico, indirizzare questi
artigiani verso una conduzione diversa da quella che stanno facendo
attualmente. Non abbiamo nessuna difficoltà, dopo aver fatto questa
ricerca, che è di natura tecnica ed economica, a portare a
conoscenza dei Sindaci le risultanze, invitandoli così a fare
altrettanto.
PRESIDENTE:
Ha chiesto di parlare il Consigliere Minuzzo;
ne ha facoltà.
MINUZZO - (PSDI)
: Solo per dichiarare la mia
soddisfazione alla risposta dell'Assessore, che chiaramente è
andato incontro a quanto esposto nell'interpellanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK