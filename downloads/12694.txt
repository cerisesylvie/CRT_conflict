Consiglio Regionale della Valle d'Aosta - Oggetto del Consiglio n. 3630 del 16 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3630 del 16 luglio 1992 - Resoconto
OGGETTO N. 3630/IX Blocco dei trasferimenti di fondi statali
alle Regioni a Statuto speciale.
(Interpellanza)
Interpellanza Visto un articolo apparso sulla Stampa del 16
giugno 1992, in cui si riportava una proposta di Pietro Giarda,
Presidente della Commissione Tecnica sulla Spesa Pubblica, secondo
la quale, lo Stato bloccherebbe i trasferimenti alle Regioni a
Statuto Speciale, poiché le stesse, secondo lo Stato, godrebbero
già di assegnazioni troppo sproporzionale rispetto ad altre
Regioni;
i sottoscritti consiglieri regionali
Interpellano
l'Assessore competente per conoscere:
- se quanto riportato in quell'articolo corrisponde al vero;
- se è vero, come si ritiene che lo possa essere, data la fonte,
quali sono le azioni che la Giunta ha messo in atto o intende
mettere in atto, per impedire che ciò avvenga.
F.to: Limonet, Lanièce.
Presidente Ha chiesto la parola l'Assessore al Bilancio e
Finanze Lavoyer, ne ha facoltà.
Lavoyer (ADP)
Con riferimento all'interpellanza dei
Consiglieri Limonet e Lanièce per quanto attiene al primo quesito
dell'interpellanza, i dati definitivi della gestione finanziaria
per l'esercizio 1991 hanno registrato trasferimenti di fondi dal
Bilancio statale a favore della Regione Valle d'Aosta per
complessive lire 1.127 miliardi 484 milioni. Tenuto conto che la
popolazione residente in Valle, alla data del 19 ottobre 1991,
ultima rilevazione disponibile, risultava essere di 116 mila 529
unità, la quota pro capite dei trasferimenti si attesta in lire
9.675.466. Questo raffronto puramente matematico evidenzia un
trasferimento pro capite a favore della Valle d'Aosta, superiore a
quello delle altre Regioni italiane sia a Statuto ordinario sia a
Statuto speciale. Se si tiene conto però che la Valle d'Aosta
esercita funzioni che nelle altre Regioni sono svolte direttamente
dallo Stato attraverso le Prefetture e altri suoi organi periferici
o da altri Enti pubblici locali, provincie e camere di commercio;
la quota pro capite effettiva si riduce come risulta da un
prospetto che eventualmente farò avere al Consigliere, a lire
6.957.830 allineandosi perciò con i trasferimenti delle altre
Regioni.
Il prospetto si riferisce ai trasferimenti statali per quote di
riparto, la legge 690, pari a 893 miliardi 159 milioni.
Trasferimenti statali per funzioni statali e provinciali camerali
pari a 5 miliardi 900 milioni e trasferimenti statali a
destinazione vincolata 228 miliardi 425 milioni, per il totale che
ho già detto in premessa.
Le spese per funzioni statali, provinciali e camerali che ha la
nostra Regione (e che non hanno le altre), ammonta a 316 miliardi e
695 milioni di lire. La differenza disponibile per interventi
regionali è quindi di 810 miliardi 789 milioni, che diviso per il
numero di abitanti in base all'ultima rilevazione disponibile dà
appunto un reddito pro capite di 6.957.000 che si allinea con le
altre Regioni.
Per quanto attiene al 2° quesito, al momento attuale non risulta
che vi siano delle prese di posizione da parte degli organi statali
per ridurre il flusso dei trasferimenti alla Valle d'Aosta. Al
contrario dal discorso pronunciato dal Presidente del Consiglio dei
Ministri On.le Giuliano Amato, in sede di dichiarazioni
programmatiche del suo governo, si evince che è intenzione
dell'esecutivo provvedere a garantire l'autonomia speciale adeguate
entrate sostitutive dei tributi che saranno soppressi a seguito
delle entrate in funzione del Mercato Unico Europeo.
Qualora in sede di predisposizione del Bilancio preventivo per
l'anno 1993 e dei documenti ad esso collegati, venisse ipotizzata
l'eventualità di tagli con modifiche alla legge 690/81, alle quote
di riparto spettanti alla Valle d'Aosta, la Regione porrà in essere
tutte le iniziative per riaffermare che la legge di riparto fiscale
scaturita da un accordo bilaterale tra Stato e Regione, in
attuazione agli articoli 12 e 50 dello Statuto speciale, non può
essere modificata unilateralmente.
Presidente
Ha chiesto la parola il Consigliere Limonet,
ne ha facoltà.
Limonet (DC)
Io ringrazio l'Assessore per le risposte
datemi e lo inviterei a rimanere vigile e sensibilizzare anche i
Parlamentari sul problema. A questo proposito colgo l'occasione per
esprimere la più viva soddisfazione per il fatto che, malgrado le
loro opinioni, siamo convenuti a più miti ragionamenti, ed abbiamo
raggiunto l'accordo con quelli che loro chiamano partiti
stato-nazionale, dando pieno appoggio al Presidente Amato.
Penso che dobbiamo chiedere ai nostri parlamentari di vigilare
affinché le assicurazioni di Amato verso la Valle d'Aosta non
abbiano fine con la costituzione del Governo, perché mai come
adesso i rappresentanti valdostani hanno potuto contare a livello
romano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK