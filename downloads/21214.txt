Consiglio Regionale della Valle d'Aosta - Oggetto del Consiglio n. 1134 del 9 febbraio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1134 del 9 febbraio 2005 - Resoconto
OGGETTO N. 1134/XII - Processo di integrazione di persone
disabili presso il Convitto Federico Chabod. (Interpellanza)
Interpellanza
Vista la recente comunicazione del Collegio degli Educatori
del Convitto regionale "F. Chabod" di Aosta, in cui si segnala il
problema relativo all'insufficiente numero di Operatori di sostegno
per l'integrazione degli alunni diversamente abili;
Considerato che il Convitto regionale, a differenza delle
analoghe strutture a livello nazionale a cui non sono ammessi
alunni portatori di handicap, accoglie sia casi di disagio sociale
(37) sia disabili (diciotto, di cui quattro su sedia a rotelle),
pari complessivamente a circa un quinto degli ospiti del
Convitto;
Considerato che la carenza di operatori specializzati in tale
settore non può che incidere negativamente sulla qualità
dell'assistenza educativa fornita agli ospiti del Convitto, tenendo
conto che le ricadute sono più gravi nei confronti dei soggetti più
deboli;
Considerato ancora che lo status giuridico degli Operatori di
sostegno è a tutt'oggi caratterizzato dalla precarietà del rapporto
di lavoro e dalla indeterminatezza delle funzioni e compiti
richiesti;
i sottoscritti Consiglieri regionali
Interpellano
la Giunta per sapere:
1) se ritiene che il Convitto regionale debba continuare a
svolgere anche un ruolo importante in merito al processo di
integrazione delle persone disabili e se intende garantire le
condizioni affinché tale ruolo sia svolto in modo efficace;
2) come valuta la richiesta avanzata dal Collegio degli
Educatori del Convitto regionale, se, come, e in quali tempi
intende dare una risposta alla situazione di emergenza
segnalata;
3) se ritiene che il ruolo degli Operatori di sostegno sia un
anello indispensabile nel processo di integrazione per gli alunni
diversamente abili e, in questo caso, se intende ripensare al loro
stato di precarietà, in che modo e in quali tempi.
F.to: Squarzino Secondina - Salzone
Presidente - La parola al Consigliere Salzone.
Salzone (FA) - Come tutti i Consiglieri, abbiamo ricevuto la
lettera che è stata inviata dal Collegio degli educatori del
Convitto "Federico Chabod" di Aosta, in cui si segnalano i problemi
relativi all'insufficiente numero degli operatori di sostegno, una
figura che riteniamo di fondamentale importanza nel campo del
sociale.
All'interno del Convitto regionale, a differenza di analoghe
strutture, sono ammessi portatori di handicap; il Convitto accoglie
casi di disagio sociale, ben 37, disabili 18 (di cui 4 in
carrozzella): questo è l'aspetto che ci andava di segnalare, cioè
il fatto che il Convitto regionale, a differenza di altri, svolge
una funzione sociale molto lodevole. L'altro aspetto che ci premeva
segnalare e che è stato oggetto di interpellanze nei Consigli
passati, riguarda lo stato giuridico degli operatori di sostegno,
che, ad oggi, caratterizza la precarietà del rapporto di lavoro, ma
soprattutto la poca chiarezza dei compiti e delle funzioni che
devono svolgere. Insieme alla collega Squarzino abbiamo voluto
approfondire il problema, convocando e sentendo alcuni tra i
rappresentanti del Collegio degli educatori del Convitto, per
capire e toccare con mano quali sono i reali problemi.
È evidente che, essendo un numero molto limitato gli operatori
di sostegno, i docenti sono obbligati a svolgere funzioni che non
sono alla loro portata, quindi è evidente che il problema va
esaminato con serietà; credo che potremmo anche pensare di
discutere insieme, per cercare di trovare una soluzione ad una
problematica di fondamentale importanza, più volte si è parlato del
problema degli handicappati e del ruolo che svolgono gli operatori
di sostegno ed è pertanto comprensibile che una soluzione sia di
assoluta urgenza.
I problemi sono stati sviscerati nell'interpellanza in modo
molto chiaro. Chiediamo all'Assessore cosa pensa del ruolo degli
operatori di sostegno, cosa pensa di fare rispetto ai problemi
annunciati dal Collegio degli educatori del Convitto e aspettiamo
che con la sua risposta ci fornisca dati concreti, perché la
questione è di fondamentale importanza.
Presidente - La parola all'Assessore all'istruzione e cultura,
Charles Teresa.
Charles (UV) - Pour ce qui concerne le rôle de l'Internat
régional quant au processus d'intégration des personnes porteurs de
handicap, je précise que le Département de la Surintendance, à
l'exécution de l'attribution de postes aux auxiliaires de vie
scolaire pour l'année 2004/2005, a accueilli toutes les requêtes
présentées.
En ce qui concerne cet Institut, je précise que le nombre
attribué des auxiliaires de vie scolaire atteint 16 unités et
correspond à l'exigence exprimée par l'Institut lui-même au moment
du départ. J'assure, en outre, que des 16 unités, il y a bien 11
auxiliaires qui suivent l'élève soit à l'Internat soit à
l'Institution scolaire - donc à l'école et hors de l'école -,
donnant ainsi la possibilité de continuer, dans le temps, le
travail social. En effet, on reconnaît l'importance du rôle de
l'auxiliaire de vie scolaire qui s'identifie à un rôle d'éducateur
et à un rôle de relation, indispensable dans le rapport avec un
élève porteur de handicap, vu la spécificité de son cas.
Actuellement, dans cette phase de l'année scolaire,
l'Administration ne peut pas procéder avec une éventuelle
attribution supplémentaire de personnel pour affronter ces
situations, telles que les absences du personnel du service pour de
brèves périodes, qui - cela est certain - cause une gêne due à
l'indisponibilité des ressources. En particulier, aujourd'hui, le
remplacement d'un auxiliaire doit être effectué, comme pour toutes
les Institutions scolaires, à travers une organisation interne des
ressources professionnelles disponibles.
Étant bien entendu que l'engagement que l'Administration s'est
assumée pour l'insertion et l'intégration des élèves porteurs de
handicap, nous ne pouvons pas nous soustraire à une confrontation
avec les experts du secteur pour essayer de résoudre leurs
problèmes. Ma réponse à la lettre que vous avez citée, c'est-à-dire
à la lettre du Collège des éducateurs, que tous les Conseilles et
moi-même nous avons reçue, est allée dans ce sens et je sais que le
problème des experts - c'est-à-dire des auxiliaires de vie scolaire
-, ayant un engagement sur 2 ans, est un problème qui devra être
affronté avec décision par le collègue Fosson et moi-même et nous
en avons déjà parlé, effectivement.
Pour compléter votre troisième question, quel est le rôle que
j'attribue à ces éducateurs et que leur travail doit être un anneau
indispensable dans le processus d'intégration pour les élèves qui
ont des capacités différentes, je dois affirmer qu'à travers le
plan éducatif personnalisé peuvent être réalisés des interventions
intégrées et complémentaires ayant pour objectifs de favoriser
l'intégration scolaire et sociale de l'élève porteur de handicap,
promouvoir l'autonomie personnelle et sociale et garantir les
interventions pour que ces élèves puissent affronter leurs besoins
primaires. Ces objectifs, partagés et discutés avec les opérateurs
scolaires, - auxiliaires de vie scolaire - et la famille, peuvent
être développés par les opérateurs et le rôle de ces opérateurs
concerne le développement d'habiletés sociales et avec des liaisons
nécessaires avec le territoire.
Le problème est connu, on en parlera avec le Bureau du
personnel, l'Assesseur Fosson et moi-même.
Presidente - La parola alla Consigliera Squarzino Secondina.
Squarzino (Arc-VA) - Condividiamo l'affermazione finale
dell'Assessore che questo è un problema da tempo conosciuto e
sottolineavo come, a gennaio 2004, era stata presentata una
relazione sulla sperimentazione del servizio integrato per gli
alunni portatori di handicap nelle scuole della Comunità montana
Mont Rose, Walser, Evançon, il cui obiettivo era quello di
verificare che risposta dare rispetto all'assistenza al sostegno
agli alunni handicappati nelle scuole: è lo stesso problema che si
trova ad affrontare il Convitto, oggi. Già allora, su nostra
sollecitazione, l'Assessore nel maggio 2004 aveva detto: "ne
parleremo insieme all'Assessore Fosson". È passato un po' di tempo,
il problema non è solo della validità biennale della graduatoria
delle persone che hanno superato l'esame per accedere all'incarico
di operatore di sostegno, il problema è molto più profondo e lei lo
sa bene! C'è un problema di "status" giuridico di questo personale,
che non consente di svolgere il compito per cui è nominato.
L'Assessore ha ricordato che compito dell'operatore sociale è
quello di educare, è una figura professionale che cura la
relazione; lei sa bene che la relazione con persone diversamente
abili è fondamentale per l'equilibrio e, una volta che è stata
costruita, credo che il bambino, l'adolescente, abbia necessità di
continuare questa tipologia di relazione.
Il meccanismo che oggi presiede alla figura dell'operatore di
sostegno nega alla radice questa possibilità; primo, perché sono
operatori di sostegno che ogni 2 anni devono fare il loro esame e
non sempre lo superano e, anche se supera l'esame, non sempre è
nominato allo stesso posto, non sempre con lo stesso alunno che ha
seguito. E comunque ogni 2 anni c'è una cesura, anche perché il
fatto che manchi un riconoscimento di professionalità, acquisito di
anno in anno da queste persone, fa sì che le persone, anche quelle
motivate, che hanno grande predisposizione per questo tipo di
lavoro, se trovano altri lavori più sicuri, se ne vanno. Ciascuno
deve fare un progetto di vita; a 20-25 anni si può costruire un
progetto di vita che ogni 2 anni è messo in discussione, ma non più
a 35-40 anni!
C'è poi un altro aspetto altrettanto grave. Lei dice che nella
scuola, quando non è possibile integrare il personale supplente, si
ricorre a risorse interne. Qui c'è una differenza fondamentale; lei
sa benissimo che questo per gli insegnanti riguarda un periodo
molto breve, 5 giorni, 10 al massimo superato il quale si ricorre
ad un supplente, mentre qui ci troviamo di fronte anche a
situazioni molto diverse; è sufficiente che ci sia una malattia o
una maternità, per cui questo operatore di sostegno non può più
continuare il suo lavoro. E come viene sostituito? Viene sostituito
ricorrendo alla graduatoria, se ci sono ancora dei posti, e in
genere i posti non ci sono più, perché non è una graduatoria
appetibile per i motivi che ho detto prima, oppure ricorrendo
all'Ufficio di collocamento.
Ora, la sostituzione di questo operatore va inserita nel
"calderone" grande di tutte le supplenze che l'Amministrazione
regionale ha bisogno di reperire, quindi è chiaro che
l'Amministrazione decide che questa chiamata la fa una volta al
mese. È una procedura che rispetta la tipologia di lavoro di un
ufficio in cui ci sono quasi sempre altre risorse che possono
smaltire - se pur in tempi più lunghi - il lavoro. Ma qui è
diverso! Qui è il rapporto educativo con un diversamente abile, una
persona che probabilmente è riuscita con quell'operatore ad
instaurare una relazione educativa e che si vede tolto questo
supporto importante, e magari per 1 mese, 2 mesi, 3 mesi! Questo
crea un grande disagio, creerà un disagio - stiamo parlando degli
educatori del Convitto - agli educatori che sono costretti ad
assumere, oltre alla guida di quel gruppo di alunni a loro
assegnati, anche il compito di seguire in modo particolare questo
ragazzo diversamente abile. Il disagio è duplice: non solo per gli
educatori, che non riescono a seguire i due, perché se c'è un
ragazzo in carrozzella che ha bisogno di accompagnamento,
l'educatore non può accompagnare il ragazzino e contemporaneamente
seguire gli altri nel momento dello studio, quindi a parte il
disagio dell'educatore, è il disagio forte anche del ragazzo
diversamente abile.
Tutta la volontà politica che noi condividiamo, che la Regione
ha definito nel momento in cui ha accettato che il Convitto
regionale accogliesse anche alunni diversamente abili, quindi lo
sforzo che ha fatto la Regione nel dare a questo Convitto le
risorse per poterlo fare, tutta questa volontà politica è
vanificata! Noi continuiamo a insistere perché questo problema
venga risolto in tempi brevi; non si può aspettare nel 2006, quando
siamo alla vigilia della scadenza della graduatoria, per affrontare
questa situazione!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK