Consiglio Regionale della Valle d'Aosta - Oggetto del Consiglio n. 1438 del 1° ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1438 del 1° ottobre 1990 - Resoconto
OGGETTO N. 1438/IX - ELEZIONE DEI RAPPRESENTANTI DELLA
REGIONE VALLE D'AOSTA IN SENO AGLI ORGANI DELL'ISTITUTO
ZOOPROFILATTICO SPERIMENTALE DEL PIEMONTE, LIGURIA E VALLE
D'AOSTA.
PRESIDENTE:
Il Presidente della Giunta, Bondaz, ha chiesto
la parola per illustrare la proposta iscritta al punto 15
dell'ordine del giorno; ne ha facoltà.
BONDAZ (DC):
Si tratta di una situazione analoga a quella
della deliberazione che abbiamo appena votato.
Noi indicheremmo:
- nel comitato di controllo, il signor Trasino Giuseppe che era
già in carica;
- nel consiglio di amministrazione, Corniolo Piergiovanni,
Dupont Emanuele, Roullet Umberto e Margaroli Dario;
- nel collegio dei sindaci, la signora Vuillermoz Piera, come
membro effettivo, ed il signor Lugon Idelmo, come membro
supplente;
- nel comitato tecnico scientifico, signor Sechi Vittorio.
PRESIDENTE:
Credo che la cosa migliore da fare sia quella
di distribuire le schede, perché ne abbiamo predisposta una che può
sembrare piuttosto complicata, mentre è perfettamente aderente alle
proposte.
Fornisco ora le necessarie spiegazioni sulla scheda.
Comitato di controllo: un nominativo, una riga.
Consiglio di amministrazione (ai sensi dell'articolo 7): quattro
rappresentanti in seno al consiglio di amministrazione. Non sono
eleggibili i Consiglieri regionali. Ai sensi dell'articolo 2 della
legge regionale 13 giugno 1979, n. 37, ciascun Consigliere
regionale vota un massimo di tre nomi. Risultano eletti i quattro
nominativi che hanno riportato il maggior numero di voti. Ecco
perché ci sono solamente tre righe.
Collegio dei sindaci: anche in questo caso la designazione è con
voto limitato, nel senso che si può votare o l'effettivo o il
supplente. Ci sono due righe perché si doveva precisare che uno è
effettivo e l'altro supplente, ma si può votare solamente un
nominativo.
L'articolo 14 della legge regionale 13 giugno 1979, n. 37, in
riferimento all'elezione di un membro effettivo e di uno supplente
nel Collegio dei sindaci dice testualmente:
"Non sono eleggibili
i Consiglieri regionali. Ai sensi del sopracitato articolo 2
ciascun Consigliere vota per un solo nominativo".
E' chiaro che, se la maggioranza si concentra sul sindaco
effettivo e la minoranza sul sindaco supplente, automaticamente
vengono fuori il rappresentante della maggioranza e quello della
minoranza. Potrebbe anche essere l'inverso, ma non mi sembra molto
possibile.
Ha chiesto la parola il Consigliere Viérin; ne ha facoltà.
VIERIN (UV):
Simplement pour éclaircir les modalités du
vote. Nous partageons les indications fournies par le Président du
Conseil.
Le malentendu vient du fait que la majorité, pour les
commissaires aux comptes, a proposé deux candidats. Or si on vote
un seul candidat, le problème ne se pose plus.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Io inviterei solo il Presidente della
Giunta a ricordare le designazioni effettuate.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Le designazioni della maggioranza sono:
- Comitato di controllo: Trasino Giuseppe;
- Consiglio di amministrazione: Margaroli Dario, Roullet
Umberto, Corniolo Piergiovanni;
- Collegio dei sindaci: Vuillermoz Piera (membro effettivo)
- Comitato tecnico-scientifico: Sechi Vittorio.
PRESIDENTE:
Colleghi Consiglieri, una ulteriore
precisazione: si accettano anche solo i cognomi, senza i nomi,
dando per inteso che i nomi sono quelli indicati dal Presidente
della Giunta.
Se nessuno chiede la parola, si passa alla votazione per schede
segrete dei rappresentanti della Regione Valle d'Aosta in seno agli
organi dell'Istituto Zooprofilattico sperimentale del Piemonte,
della Liguria e della Valle d'Aosta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 34
Votanti: 34
Schede bianche: 2
Hanno riportato voti:
Per il Comitato di Controllo
Trasino Giuseppe: 28
Tartaglione Nicolino: 1
Per il Consiglio di Amministrazione
Roullet Umberto: 28
Corniolo Piergiovanni: 21
Margaroli Dario: 19
Dupont Emanuele: 14
Caveri Alessandro: 9
Per il Collegio dei sindaci
quale sindaco effettivo:
Vuillermoz Piera: 17
Vagneur Livio: 4
Innocente Giacomo: 2
Lugon Idelmo: 1
quale sindaco supplente:
Innocente Giacomo: 9
Lugon Idelmo: 1
Per il Comitato tecnico scientifico
Sechi Vittorio: 28
PRESIDENTE:
In base all'esito della votazione, dichiaro
che risultano eletti in seno agli organi dell'Istituto
Zooprofilattico sperimentale del Piemonte, della Liguria e della
Valle d'Aosta, i seguenti rappresentanti della Regione Valle
d'Aosta:
a) in seno al Comitato di Controllo:
Trasino Giuseppe
b) in seno al Consiglio di Amministrazione:
Roullet Umberto
Corniolo Piergiovanni
Margaroli Dario
Dupont Emanuele
c) nel Collegio dei Sindaci:
Vuillermoz Piera (Sindaco effettivo)
Innocente Giacomo (Sindaco supplente)
d) in seno al Comitato tecnico scientifico:
Sechi Vittorio.
PRESIDENTE:
La seduta è tolta. I lavori riprenderanno alle
ore 16,00. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK