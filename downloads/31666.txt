Consiglio Regionale della Valle d'Aosta - Oggetto del Consiglio n. 648 del 15 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 648 del 15 luglio 2009 - Resoconto
OGGETTO N. 648/XIII - Interrogazione: "Realizzazione del
programma televisivo "La carte aux trésors"".
Interrogazione
Appreso
·
che la Valle d'Aosta è stata teatro di una puntata de "La
carte aux trésors", programma televisivo di France 3 (non visibile
nella nostra regione) in calendario nel corso dell'estate;
·
che per la realizzazione sarebbero stati impegnati 90 mila
euro, di cui 60 da parte degli assessorati del Turismo e
dell'Istruzione;
Appreso altresì che una proposta "autoctona" di realizzazione
di una "caccia al tesoro" era stata inoltrata lo scorso anno
all'attenzione del presidente della Regione e di diversi
assessori;
ciò premesso, i sottoscritti Consiglieri regionali
Interrogano
il Presidente della Regione o gli Assessori delegati per
sapere:
1) in che cosa consiste l'iniziativa e quali vantaggi in
termini promozionali può recare "La carte aux trésors" alla nostra
regione;
2) con quali provvedimenti è stata assolta la copertura
finanziaria e quali spese saranno sostenute con le cifre
stanziate;
3) per quali ragioni la proposta dell'emittente francese è
stata immediatamente accolta mentre quella "autoctona" non ha
ricevuto alcuna considerazione.
F.to: Tibaldi - Benin - Lattanzi - Zucchi
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Merci, M. le Président. Rispetto alla
prima domanda:
"in cosa consiste l'iniziativa e quali vantaggi
in termini promozionali può recare
"La carte aux trésors"
alla nostra regione"
, l'iniziativa consiste in una
collaborazione con la società che produce il programma televisivo
prima menzionato, trasmesso ogni anno a luglio e agosto su France
3, per realizzare in Valle d'Aosta una puntata della trasmissione.
La puntata girata in Valle d'Aosta sarà trasmessa da France 3
lunedì 31 agosto alle 21,35. Durante ciascuna puntata della durata
di poco meno di due ore (110 minuti) due squadre concorrenti si
spostano sul territorio della regione che ospita la trasmissione, a
bordo di due elicotteri, intervistando gli abitanti del luogo i
concorrenti raccolgono indizi e informazioni che li condurranno al
tesoro e il tesoro consiste in un assegno di qualche migliaio di
euro. Vantaggi in termini promozionali dell'iniziativa:
"La
carte aux trésors"
è una trasmissione molto seguita in Francia,
in media ha un pubblico di 4,5 milioni di spettatori. Il formato
della trasmissione permette di far conoscere ai telespettatori in
modo divertente le risorse naturali e culturali di una regione, le
attività sportive che in essa possono essere praticate. Per il
turista francese... nello specifico quest'anno abbiamo fatto anche
diverse iniziative sul mondo francese... i temi
naturalistico-ambientale, culturale e sportivo su cui è costruita
la trasmissione sono tutti fattori importanti per la scelta di
determinazione di vacanza. Inoltre il contratto stipulato con la
società di produzione televisiva ha previsto che gli elicotteri
utilizzati per gli spostamenti e le riprese aree fossero
personalizzati con il marchio regionale della Valle d'Aosta. Nei
titoli di coda della puntata si è ricordato il sostegno della
Regione Valle d'Aosta, nello specifico l'Assessorato del turismo e
l'Assessorato dell'istruzione e della cultura, e l'Associazione del
Forte di Bard. La società di produzione consegnerà all'Espace
Vallée d'Aoste entro il 30 settembre 2009 una copia in formato
professionale delle riprese fatte nel corso della registrazione del
programma, concedendo alla Regione Valle d'Aosta e all'Associazione
Forte di Bard i diritti trentennali di uso non commerciale, non
esclusivo delle riprese stesse, comprensivi di diritti di
adattamento e di integrazione in altro filmato promozionale,
diritti di proiezione ad uso promozionale, diritti di riproduzione.
I luoghi e i contenuti della puntata valdostana sono stati
concordati con il tramite organizzativo dell'Espace Vallée d'Aoste
fra la Regione di produzione, l'Assessorato del turismo,
l'Assessorato dell'istruzione e cultura e l'Associazione Forte di
Bard, in modo da dare la massima visibilità anche con riprese
televisive aeree a vari aspetti delle risorse culturali,
paesaggistiche, ambientali e turistiche della Valle d'Aosta. I
luoghi in cui si sono svolte le riprese sono: il Forte di Bard;
Introd, nello specifico il Parc animalier; Valle di Rhêmes; Arvier,
Castello di La Mothe; Avise, atelier del legno; Saint-Pierre,
Priorato; Aymavilles, prato del Castello; Saint-Nicolas, prato
lungo i calanchi; Quart, alpeggio; Saint-Barthélemy, Osservatorio
astronomico; Fénis, Castello; Cogne, Valnontey giardino botanico;
Valgrisenche, diga. I temi e le attività: flora, fauna alpina,
artigianato, architettura rurale, lavorazione del legno e
dell'ardesia, arrampicata libera e scalata, sport tradizionali
(nello specifico il palet), equitazione, allevamento bovino,
osservazione astronomica, conoscenza delle fortificazioni
medioevali.
Seconda domanda:
"
con quali provvedimenti è stata
assolta la copertura finanziaria e quali spese saranno sostenute
con le cifre stanziate"
, il provvedimento è la delibera di
Giunta n. 1576 del 12 giugno 2009, l'approvazione specificamente
della realizzazione in Valle d'Aosta di una puntata di una
trasmissione televisiva francese:
"La carte aux trésors"
. La
spesa complessiva per la realizzazione e diffusione della puntata
ambientata in Valle d'Aosta ammonta a 90.000 euro, di cui 50.000
euro per le riprese aeree e i diritti di utilizzazione delle
immagini, 40.000 euro per i costi di produzione,
post
produzione e diffusione. Le riprese della puntata sono durate una
settimana dal 16 al 22 giugno e hanno impegnato 25 persone, 4
elicotteri e 3 camion. Alla copertura della spesa hanno concorso
l'Assessorato del turismo, sport e commercio, l'Assessore
all'istruzione e cultura e l'Associazione Forte di Bard per la
valorizzazione del turismo culturale del Forte di Bard, ciascuno
per una quota di 30.000 euro.
Terza domanda:
"per quali ragioni la proposta dell'emittente
francese è stata immediatamente accolta mentre quella "autoctona"
non ha ricevuto alcuna considerazione"
, per quanto è delle
motivazioni, penso siano state ampiamente indicate del perché
accogliere, soprattutto in virtù dei 4,5 milioni di telespettatori.
Per quel che è dell'Assessorato del turismo, negli archivi dello
stesso i dirigenti e le strutture non hanno alcuna presentazione,
alcuna domanda rispetto alla proposta autoctona. In realtà, il
sottoscritto, essendo già precedentemente nel Governo, ha ricordo
di una proposta credo di un suo concittadino, probabilmente
qualcuno di Châtillon che aveva fatto una proposta o di
Saint-Vincent, però era qualcuno sicuramente della sua zona.
Rispetto a questo, non c'erano... a mia memoria, ma ripeto nella
documentazione dell'Assessorato del turismo non ci sono... ma i
miei ricordi mi portano a dire che esisteva una proposta, non so se
era via
e-mail
o via cartacea, per una caccia al tesoro.
Come avete ben capito, l'obiettivo non era quello di fare una
caccia al tesoro, bensì quello di fare un'attività promozionale che
fosse strumento di promozione e solo una distribuzione televisiva
così importante e robusta poteva giustificare lo svolgimento di una
manifestazione del genere.
Président
- La parole au Conseiller Secrétaire
Tibaldi.
Tibaldi (PdL)
- Grazie, Assessore, per le risposte, ci
permettiamo di fare alcune considerazioni sulle medesime: la prima,
prendiamo atto dei risvolti promozionali di questa iniziativa, di
cui è stata data una descrizione sommaria, come d'altronde anche le
domande richiedevano, ma che da questo punto di vista pare
esaustiva. Constatiamo come - questo anche perché lo sappiamo - la
proposta venne formulata anche alla Giunta precedente, di cui anche
lei faceva parte, come il suo collega Viérin, e stranamente allora
non venne presa in considerazione, forse perché venne fatta una
riflessione più approfondita sui rapporti costi/benefici, sui
ritorni promozionali, sul fatto che nei confronti della vicina
Francia, di questo segmento turistico che è comunque importante
abbiamo investito cifre colossali se pensiamo già solo che con la
DDB Nouveau Monde sono stati stanziati capitoli importanti in
questa direzione. Adesso non vogliamo fare processi alle
intenzioni, non sappiamo quali saranno i ritorni promozionali,
forse saranno anche difficilmente valutabili; prendiamo atto che i
90.000 euro sono andati prevalentemente per volare sulla Valle
d'Aosta e per concorrere alle spese di produzione e
post
produzione televisiva.
La seconda considerazione, che non è stata formulata con una
specifica domanda, è che leggiamo su un articolo di stampa del 18
giugno scorso che la Regione provvederà anche alla diffusione della
trasmissione sulla Rai, negli spazi riservati alla Valle d'Aosta,
affinché anche i valdostani si possano rendere conto del prodotto.
Così leggiamo perlomeno in termini di dichiarazioni, che sono state
fatte, dicono, all'Assessorato del turismo, non all'Assessore,
all'Assessorato: qualcuno del suo Assessorato ha divulgato questa
informazione. Non sarebbe male sapere se effettivamente i
valdostani avranno la possibilità di godere di questo spettacolo
televisivo, di vedere in cosa è consistito e quindi di permetterci,
grazie alla struttura programmi della Rai, alla Rai nel suo insieme
Valle d'Aosta, di divulgarlo e permettere anche ai cittadini
valdostani di vederlo.
La terza considerazione riguarda non direi il non accoglimento,
la non considerazione di una proposta autoctona, della quale sono
venuto a conoscenza nel momento in cui questa caccia al tesoro
francese è stata divulgata dagli organi di stampa, quindi circa un
mese fa. Me ne è stata fornita una copia, le dico subito, sulla
base di quello che leggo, da chi è stata formulata la proposta: da
un'agenzia viaggi e da un'associazione sportiva ed è indirizzata al
Presidente della Giunta Augusto Rollandin, all'Assessore
all'agricoltura Isabellon, all'Assessore alla sanità Lanièce,
all'Assessore al turismo Marguerettaz, all'Assessore alla cultura
Viérin e all'Assessore al territorio Zublena. Vi è una richiesta di
incontro per collaborazioni di manifestazione nazionale, la data è
il 22 agosto 2008, a mio sapere, sulla base di quello che mi hanno
comunicato coloro che hanno formulato questa proposta, non c'è
stata alcuna risposta. Per carità, è un diritto quello di
rispondere, però, come pubblica amministrazione, è anche un dovere.
La proposta potrà essere vista e letta sulla
mail
o ricevuta
in maniera cartacea, non lo so, ma le buone maniere insegnano che,
se uno fa una proposta, non necessariamente ci deve essere un
accoglimento, un'accettazione, ma comunque un diritto di
risposta.
(interruzione di un consigliere, fuori microfono)
... non ci interessa, non ci interessa... poi, per carità, forse
presso l'Assessorato del turismo è entrato questo nuovo corso,
questo nuovo modello di comportamento che il silenzio significa
rigetto. C'è nella pubblica amministrazione, ma il buon gusto e la
buona educazione insegnano altre modalità comportamentali.
Per quanto riguarda
"La carte aux trésors"
, ne prendiamo
atto; 90.000 euro sono stati stanziati in questa direzione, magari
l'Assessore avrà la cortesia di informarci in futuro, visto che
anche a livello promozionale ha fatto recentemente una conferenza
stampa sulle nuove linee di
marketing
della Regione Valle
d'Aosta, di farci sapere quali vantaggi anche in termini turistici
porterà nella stagione invernale o nella stagione estiva prossima
"La carte aux trésors"
di cui si è parlato anche sui
giornali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK