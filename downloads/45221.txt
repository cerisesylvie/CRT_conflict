Consiglio Regionale della Valle d'Aosta - Oggetto del Consiglio n. 2009 del 16 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2009 del 16 novembre 2022 - Resoconto
OBJET N° 2009/XVI - Communications du Président du
Conseil.
Bertin (Presidente) -
Alla presenza di 34 Consiglieri
possiamo iniziare i lavori del Consiglio regionale di oggi. Punto
n. 1 all'ordine del giorno.
Il 2 novembre la Giunta regionale ha depositato quattro disegni
di legge. I primi due, che sono stati assegnati alla II
Commissione, riguardano la legge di stabilità regionale e il
bilancio di previsione della Regione per il triennio 2023-2025. Un
terzo atto, assegnato alla III Commissione, contiene disposizioni
in materia di strade regionali, mentre il quarto modifica la
finalità di un contributo straordinario al Comune di
Pont-Saint-Martin ed è stato assegnato alla V Commissione.
Il 3 novembre l'Ufficio di Presidenza ha depositato il bilancio
di previsione del Consiglio Valle per il triennio 2023-2025 con il
relativo piano degli indicatori dei risultati attesi di
bilancio.
L'8 novembre sempre la Giunta regionale ha presentato un disegno
di legge che contiene disposizioni in materia di esercizi pubblici
di somministrazione di alimenti e bevande e di strutture
turistico-ricettive. L'atto è stato assegnato alla III
Commissione.
Nella seduta dell'8 novembre l'Ufficio di Presidenza ha
deliberato la ricevibilità e l'ammissibilità di due petizioni
popolari, la prima, denominata: "Il riscaldamento non è un lusso" e
accompagnata da 758 firme, è stata inviata agli Assessori allo
sviluppo economico e alle politiche sociali, oltre che alle
Commissioni IV e V competenti per materia; la seconda: "Salviamo il
Vallone delle Cime Bianche", corredata da 2.335 firme, è stata
trasmessa agli Assessori all'ambiente e allo sviluppo economico,
oltre che alle Commissioni III e IV, competenti in materia.
Non vedo richieste d'intervento, né annotazioni, passiamo al
punto n. 2 dell'ordine del giorno... la parola al consigliere
Lucianaz.
Lucianaz (LEGA VDA) -
Proprio sulle sue dichiarazioni o,
meglio, non dichiarazioni, volevo intervenire, nel senso che io mi
aspettavo da lei almeno un cenno sulle parole abbastanza colorite
pronunciate quindici giorni fa in quest'aula dal collega Caveri,
invece nulla. Lei ha la capacità di sottoscrivere un documento in
cui si dissocia dalle mie affermazioni, e di questo se ne parlerà
durante il Consiglio, però credo che questo sia un atteggiamento un
poco parziale il suo, nel senso che è capace di rimproverare
dichiarazioni che ho reso a titolo personale, di cui non mi pento,
invece su altre cose, che io ritengo altrettanto gravi, non una
parola.
Sinceramente poi le devo dire anche che io faccio veramente
fatica a seguirla, non è un rimprovero personale, non è nulla di
personale, però io le chiederei se può in qualche modo ovviare con
la distribuzione di un testo, oppure quando fa queste dichiarazioni
così ufficiali, oggi non ho capito tutto, se può far leggere il suo
segretario. Finché si tratta di annunciare gli interventi, va bene,
però, quando sono dichiarazioni dell'organo più rappresentativo
della Regione, credo che sia giusto capire. Io effettivamente ho
delle difficoltà. Questo, ripeto, senza nulla di personale. Termino
queste mie osservazioni facendo un cenno al francese...
Presidente -
Però, Consigliere, lei deve rimanere sulle
dichiarazioni, non può fare...
Lucianaz (LEGA VDA) -
Le sue non dichiarazioni.
Presidente -
Abbiamo già modificato il Regolamento.
Lucianaz (LEGA VDA) -
Se non fa dichiarazioni io la
capisco, però io sto criticando il suo atteggiamento.
Presidente -
Già questo è oltre quanto previsto dal
Regolamento. Abbiamo modificato il Regolamento proprio per questo,
se poi si continuano a fare dichiarazioni sulle non dichiarazioni,
ovviamente non ha nessun senso.
Per il resto, visto che sono dichiarazioni che non riguardano
quanto dichiarato, lasciamo perdere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK