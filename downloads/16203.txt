Consiglio Regionale della Valle d'Aosta - Oggetto del Consiglio n. 2553 del 7 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2553 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2553/X Concessione, ai sensi della legge regionale
31/1992, di un contributo di lire 13.000.000 a favore del Triathlon
Club Valle d'Aosta nelle spese previste per l'organizzazione di due
manifestazioni di Triathlon, in programma a Villeneuve
rispettivamente l'8 giugno e il 31 agosto 1997. Approvazione e
impegno di spesa.
Deliberazione Il Consiglio
Premesso che:
Il Triathlon Club Valle d'Aosta ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese previste per
l'organizzazione e lo svolgimento di due gare, inserite nel
calendario nazionale della federazione italiana di triathlon,
denominate "IV triathlon di Aladino" gara riservata ai ragazzi di
età compresa tra i 6 e i 16 anni, e "V Trofeo Valle d'Aosta", gara
che assegnerà anche il titolo italiano individuale assoluto di
duathlon, in programma a Villeneuve rispettivamente l'8 giugno e il
31 agosto 1997;
Alla manifestazione, altamente spettacolare in quanto composta
da tre sport (nuoto, ciclismo e corsa a piedi), è prevista la
partecipazione di circa 400 atleti, oltre a tecnici e
accompagnatori, garantendo all'iniziativa un importante risvolto
turistico-promozionale oltre che sportivo;
Alla richiesta sopra specificata è stato allegato il preventivo
di spesa che ammonta a complessive Lire 30.200.000 così
dettagliate:
- pacchi gara per concorrenti Lire 6.500.000
- ospitalità giudici di gara Lire 2.000.000
- tasse omologazione gare Lire 1.100.000
- assicurazioni Lire 600.000
- ambulanza e assistenza medica Lire 3.000.000
- cronometristi Lire 800.000
- utilizzo impianti sportivi Lire 1.000.000
- ristoro concorrenti e organizzazione Lire 4.500.000
- materiale di consumo (nastri, vernici, segnaletica,
spugne, eccetera) Lire 2.500.000
- diritti, autorizzazioni e postali Lire 400.000
- premi Lire 6.000.000
- manifesti e locandine Lire 800.000
- varie Lire 1.000.000
=============
TOTALE Lire 30.200.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico-promozionale;
Si ritiene pertanto di aderire alla richiesta del Triathlon Club
Valle d'Aosta mediante la concessione di un contributo massimo di
Lire 13.000.000, pari al 43 percento delle spese preventivate per
l'organizzazione e lo svolgimento delle iniziative in oggetto;
Si fa presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 in data 6
febbraio 1997 (prot. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
13.000.000 (tredicimilioni) a favore del Triathlon Club Valle
d'Aosta, con sede in Aosta, C.F. 91014050073 - P.I. 00570020073, e
comunque in percentuale non superiore al 43 percento delle spese
effettivamente sostenute e regolarmente giustificate per
l'organizzazione e lo svolgimento di due gare denominate "IV
triathlon di Aladino" e "V Trofeo Valle d'Aosta", in programma a
Villeneuve rispettivamente l'8 giugno e il 31 agosto 1997;
2) di approvare e di impegnare la spesa di Lire 13.000.000
(tredicimilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, a manifestazione avvenuta e previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK