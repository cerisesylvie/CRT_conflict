Consiglio Regionale della Valle d'Aosta - Oggetto del Consiglio n. 1366 del 4 luglio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1366 del 4 luglio 2005 - Resoconto
OBJET N° 1366/XII - Débat sur l'intégration du programme
présenté par le nouveau Président de la Région.
Président - Je rappelle que nous avons écouté les déclarations
programmatiques du Président de la Région. Sur les déclarations
j'ouvre la discussion générale.
La parole au Conseiller Curtaz.
Curtaz (Arc-VA) - Non posso negare una qualche difficoltà ad
intervenire, difficoltà che deriva dalla quasi impossibilità nel
poco tempo avuto a disposizione di approfondire il documento che ci
è stato consegnato al termine della seduta mattutina anche se sono
riuscito a leggerlo tutto. Ho ascoltato con una qualche delusione
il discorso inaugurale del Presidente Caveri. Anche perché le
aspettative erano migliori. Sappiamo che il Presidente Caveri è un
buon comunicatore, ce lo immaginavamo ben preparato e motivato da
questa sua nuova esperienza. Ci saremmo aspettati non dico un
discorso memorabile, ma quanto meno un discorso chiaro con ampiezza
di visione, che andasse al di là di un intervento che addirittura è
sembrato un po' affaticato, un po' dimesso, anche nella forma. Un
intervento dove vi è stato "un manque" di galanteria: forse sarebbe
stato opportuno un cenno al dimenticato Presidente Perrin. Poco
opportuno mi è poi sembrato il cenno polemico che è stato fatto nei
confronti dell'ex Presidente Louvin, anche perché è sempre
antipatico parlare di chi non è presente e non può dire la sua in
riferimento alle piccole accuse che gli vengono rivolte.
È soprattutto il contenuto della relazione introduttiva che ci è
parso poco concreto: tanti "slogan", fra l'altro non nuovi, ma poca
concretezza, poche indicazioni programmatiche. Quando si è andati
poi... e farò qualche esempio, certamente non voglio entrare
dettagliatamente su tutte le questioni che sono state accennate e
che sono state affrontate invero in maniera non molto più organica
nel documento scritto che ci è stato dato, direi indicazioni
generali del tutto insoddisfacenti... ma, quando si è andati nello
specifico di alcuni problemi, non abbiamo sentito dare delle
precise indicazioni programmatiche: "su tale problema intendiamo
fare questo e sull'altro intendiamo fare quell'altro". Il
Presidente si è limitato ad una sorta di lista della spesa, una
lista fra l'altro neanche completa, perché, come vedremo, alcuni
temi piuttosto importanti non sono stati neanche sfiorati e altri
problemi che sono gravi in questa congiuntura, e che sarebbero
quasi il simbolo della mancanza di governabilità che viene
attribuita al Governo precedente, vengono appena sfiorati, senza
indicare soluzioni.
Sulla crisi economica vi è stato un sottolineare il dato della
disoccupazione, senz'altro un dato allarmante, più che nella sua
quantificazione numerica per la crisi che sta vivendo il settore
industriale, ma non vi è un'indicazione, una ricetta che sia un
minimo credibile. Tanto per fare un altro esempio, ci aspettavamo
qualcosa di più pregnante rispetto al Casinò; sappiamo che la Casa
da gioco è una "patata bollente" che il Presidente della Regione si
troverà a dover affrontare... e invece non si dice nulla. Nel
programma scritto non vi è niente, vi è un cenno al Casinò "per il
quale è necessario trovare uno sbocco chiaro e definitivo che ponga
fine a un'epoca di incertezze", ma cosa vuol dire? Lo sappiamo
anche noi che vi è stata un'epoca di incertezze, ma il Governo
regionale deve dire come intende uscirne, non denunciare il
problema e non dire come intende risolverlo. Abbiamo il timore che
su questi temi il Presidente sia intervenuto diplomaticamente da
politico "navigato", perché non ha le idee ben chiare, oppure,
peggio, vi sono delle idee che oggi non si possono dire, perché già
circolano voci su scambi circa l'attribuzione a sé della delega
alle partecipazioni regionali e quindi al Casinò... e compensata
dalla necessità di assecondare un Senatore quando vuole che rientri
in Casinò un "manager" particolarmente importante. Vedremo se
questo scambio si verificherà, oppure è semplicemente una malevola
illazione che circola già negli ambienti unionisti bene
informati.
Altro problema cruciale è quello dei trasporti. Se non ho capito
male, il Presidente dice: "il problema del Fréjus che ci porta un
traffico insostenibile costituirà un'esperienza interessante per
studiare qual è il limite massimo di passaggi". Ma scherziamo? Ma
quale studio vi è da fare? Ci telefoni, glielo diamo noi il
"dossier" sui passaggi, su quello che è successo in questi anni,
sui limiti! I limiti peraltro sono stati stabiliti dal
Consiglio...
(interruzione del Presidente della Regione, fuori
microfono)
... no, in sede politica e proprio stamani lei ha detto che
voleva far prevalere il dato politico sul dato amministrativo,
quindi mi sembra che sia piuttosto interessante questo modo di
ragionare. Vi è stata una presa di posizione politica, se si vuole
derogare, lo si dica! Non vi è poi un cenno alle problematiche del
raddoppio del Traforo del Monte Bianco, questo mi sembrava
piuttosto importante per una Giunta che si appresta a governare.
Non vi è alcun cenno alle ferrovie! Cosa si vuole fare delle
ferrovie? Qual è il programma del Governo Caveri in tema di
trasporti? Sentendo il Presidente e leggendo quello che è scritto
nei documenti, non sappiamo cosa si intende fare.
Paradossalmente, laddove vi sono delle indicazioni un poco più
precise in questo "magma" confuso, sono indicazioni che non ci
piacciono: mi riferisco all'Ospedale, dove è stata ribadita,
seppure in maniera non chiarissima, l'opzione per l'attuazione di
una terza fase dell'"ampliamento" del vecchio Ospedale, su cui non
siamo d'accordo. Continueremo a non essere d'accordo, crediamo che
questa soluzione comporterà dei problemi piuttosto seri allo
sviluppo urbanistico e alla viabilità della nostra regione, non
risolverà in maniera adeguata tutta una serie di problemi, anzi li
aggraverà. Qui evidentemente è prevalso quell'orientamento interno
all'"Union" che invece vuole portare avanti un certo tipo di
progetto.
Se vogliamo, alcuni punti della premessa sono anche
condivisibili, questo glielo voglio riconoscere, mi sembra che
siano dei punti di scarsa concretezza se non secondari. E che
evidenziano delle contraddizioni, oppure riguardano punti di
carattere organizzativo ed interno che certo non possono far parte
di un programma di lunga gittata e lungimirante.
Il Presidente ha molto insistito sul ruolo della Presidenza: non
sarà più una "Presidenza Perrin". Prendiamo atto che dopo due anni,
all'interno della maggioranza, vi è su questo punto un cambiamento
di 180 gradi. Dopo anni di presidenzialismo assoluto, che aveva
portato con sé tutta una serie di problemi di carattere
istituzionale e politico, nel 2003 si fece la scelta di non avere
più un "Presidente tutto fare", ma un Presidente coordinatore dei
vari Assessorati. Oggi questa figura è seppellita, ci si sarebbe
aspettato un ragionamento su questa cosa, invece si dice solo che è
morta, si torna alle vecchie maniere, al Presidente che fa tutto,
che ha dei poteri enormi ed in effetti il Presidente oggi dice che
la Presidenza della Regione sarà rafforzata nel suo ruolo di
impulso, coordinamento e realizzazione di azioni di attuazione del
programma e di attenzione ai "dossiers" urgenti e qualificanti... e
poi concretizza questa scelta con il mantenimento a sé stesso con
deleghe molto importanti. A mio giudizio, quella più importante non
è tanto quella agli affari europei, che forse a Caveri piace molto,
... ma quella alle partecipazioni regionali, perché sappiamo che
oggi questa Regione è amministrata in percentuale molto bassa
dall'Esecutivo e in percentuale molto alta dalle società a
partecipazione regionale, che rispondono alla Giunta; in questo
caso risponderanno al Presidente della Regione e a nessun altro, e
delle quali nessun Consigliere regionale avrà possibilità di
controllo.
Lei sarà quindi il titolare di tutte queste competenze, sarà il
vero "dominus" della finanza e dell'economia nella nostra Regione;
questo non è un fatto da poco, ci saremmo aspettati che venisse
spiegato il perché di tale contraddizione. Una scelta diversa, che
veniva definita importante nel 2003 e condivisa ovviamente da lei e
da tutta la maggioranza, oggi viene rinnegata e viene inaugurata
non una stagione nuova, ma una stagione più vecchia ancora: quella
dei Presidenti onnipotenti!
Si è parlato della "macchina regionale" e io penso che si tocchi
un punto importante, però non abbiamo sentito alcuna riflessione
sugli organici, sull'organizzazione, salvo la dichiarazione
generica sulla necessità di riorganizzare, di ripensare alla legge,
e si istituisce - questa è la novità, ma non ho le competenze per
capire quanto questo possa incidere sull'efficienza dell'azione
amministrativa - una Segreteria generale... anche qui, un ritorno
al passato!
In alcuni casi l'esposizione del Presidente ci è parsa anche
interessante, se fosse stata accompagnata, lo ripeto, da un po' di
concretezza. Il Presidente Caveri è persona intelligente, quindi ha
toccato alcuni punti che andrebbero nel senso di una politica
lungimirante per questa Regione: mi riferisco ai cenni che sono
stati fatti ai processi demografici, ai cambiamenti climatici,
all'economia dell'ambiente, con il cenno all'applicazione in Valle
del "Protocollo di Kyoto" e a tutta una serie di indicazioni.
Queste indicazioni tuttavia sono state talmente generiche da essere
per forza condivise e condivisibili in termini generali, ma se poi
rimangono delle "scatole vuote" che non si riempiono di contenuti,
diventa difficile anche per noi dare un giudizio! Oggi il
Presidente ci ha presentato una serie di "pentole", ma non ci ha
detto quale pietanza vorrà cucinare.
L'idea che avevamo di un'esposizione programmatica ampia,
accattivante, sarebbe forse stata da parte nostra una
manifestazione di ingenuità perché questo programma, così
"raffazzonato" anche dal punto di vista dell'esposizione, sia orale
che scritta, è la dimostrazione - semmai ce ne fosse bisogno - una
volta in più che la crisi di governo non ha niente a che fare con i
problemi programmatici e di governabilità. Visto che la crisi è
stata avviata e consumata per problemi interni di rapporti di forza
dell'"Union Valdôtaine"... il programma, il cosa andiamo a fare nei
prossimi anni, diventa un obbligo formale da espletare, qui, in
Consiglio, ma non è stato preceduto da quella riflessione che
sarebbe stata necessaria, perché sui punti di maggiore attualità
non vi è alcuna indicazione seria. L'esempio che facevo prima del
Casinò è quello più emblematico: si dice che dovrà essere attuata
una strategia a breve termine e una a lungo termine, ma, ancora una
volta, non si dice in cosa consisterà detta strategia!
Crediamo quindi che, di fronte a questo deludente programma, la
nostra posizione debba essere una posizione di opposizione. Così
come questa mattina non abbiamo votato il Presidente Caveri,
riconfermiamo la nostra opposizione. Peraltro, Presidente, le
facciamo i migliori auguri di buon Governo, non solo nell'interesse
suo e della Giunta, ma nell'interesse di tutta la comunità
valdostana: se questo Governo governerà bene, ne avranno beneficio
tutti i cittadini.
Da parte nostra, Presidente Caveri, faremo quindi il possibile
per svolgere un'opposizione che sia rispettosa dei ruoli: la nostra
sarà un'opposizione attenta, concentrata sempre sul merito delle
cose. Non sarà un'opposizione preconcetta, ma certo sarà
un'opposizione dura, perché non intendiamo fare sconti né sul
merito, né sul metodo, quando verranno affrontate le questioni
cruciali della nostra Regione. Ma questo avverrà sempre in un clima
di correttezza politica e di rispetto dei ruoli istituzionali.
Vogliamo sperare che lei voglia fare in modo - come ha accennato
appena questa mattina - che vi sia una sorta di reciprocità nel
senso che, oltre a riconoscere il ruolo dell'opposizione, lei
riconosca a questo Consiglio un ruolo importante, centrale nella
politica della nostra Regione e faccia magari una riflessione sulle
tante "pecche" di questo sistema e al modo in cui viene
interpretato dagli uomini politici, in particolare del suo partito.
Questa mattina sono emerse critiche non solo dai banchi
dell'opposizione, ma anche dai banchi della maggioranza!
Infine, mi consenta una battuta, così come ho iniziato con
un'osservazione di carattere personale voglio chiudere con una
riflessione personale, che non vuole essere poco rispettosa, ma
vuole comunque evidenziare fin d'ora un problema che potrebbe
porsi. Lei ha insistito stamani su un punto: la sua - ha detto -
sarà una Presidenza in cui sarà preminente l'aspetto politico
all'aspetto amministrativo... non vorrei che questo significasse
che lei passerà più tempo in televisione che nel proprio ufficio,
perché sappiamo come in questo periodo e nel passato recente e
remoto, la sua persona - anche per le sue indubbie capacità
medianiche - abbia avuto un'esposizione e forse una
sovraesposizione mediatica consistente in questa Regione!
Approfitto anche della presenza degli organi di stampa, in
particolare di quelli del servizio pubblico che sono quelli che ci
interessano: un'intervista al giorno al Presidente Caveri la
sopportiamo, un servizio su Caveri al "TG" al giorno va bene, ma
due o tre servizi al giorno... penso per noi, per i cittadini,
diventerebbero insopportabili! Grazie per l'attenzione.
Président - La parole au Conseiller Tibaldi.
Tibaldi (CdL) - Comincerò l'intervento prendendo spunto da un
articolo, pubblicato sul "Peuple valdôtain" del 30 giugno scorso,
che ripercorre le tappe della crisi. Vorrei dare lettura di una
frase che mi ha colpito, una frase che è stata ripresa anche da
altri organi di informazione:
"La décision du Comité fédéral a
été prise au terme d'un parcours de vérification politique dans
lequel un bilan de la première phase de la législature régionale a
été tracé"
. Perché ritengo importante questa frase? Perché il
"Comité fédéral", a distanza di 2 anni, si rende conto che il
bilancio del lavoro svolto da questa Giunta non è positivo. Infatti
vi è qualche editorialista di un periodo locale, "La Vallée
Notizie", che titola testualmente:
"Una scelta politica che
ripara ad un errore"
, riferendo alla scelta politica la
designazione del neo Presidente Caveri e a errore l'allora scelta
nel 2003 dell'ex Presidente Perrin. Ebbene, questa scelta è stata
condivisa, è stata innanzitutto indicata da un movimento politico
o, meglio, dal suo organo decisionale, dal suo organo deliberante,
ed è poi stata condivisa dal Presidente Perrin insieme a un gruppo
di Assessori, la sua Giunta, per l'appunto.
Noi abbiamo letto e straletto diversi commenti, abbiamo sentito
anche i servizi televisivi, parlare di questi ultimi 12 giorni di
"dopo crisi", e le motivazioni in sintesi di questa crisi sono: la
necessità di riequilibrare i poteri all'interno dell'"Union" e
cercare di dare slancio ad un'azione amministrativa da più parti
ritenuta troppo blanda. Sul primo punto penso che ci siamo
dilungati tutti questa mattina, o perlomeno tutti i gruppi hanno
affrontato le tematiche della politica, del primato della politica,
dell'etica politica, delle alchimie politiche, e così via. Oggi
dobbiamo, in questa fase pomeridiana, soffermarci sull'argomento
più amministrativo, che comunque ha una sua valenza politica, anzi,
a mio avviso, ad avviso del mio gruppo e della comunità valdostana,
penso che, più delle questioni interne all'"Union", interessino le
azioni di rilancio concreto dell'economia, degli aspetti sociali,
culturali e istituzionali della Valle d'Aosta e sono le questioni
di cui si dovrebbe parlare nel programma che ci è stato illustrato
in forma sintetica questa mattina dal Presidente.
Innanzitutto una piccola considerazione personale: pensavo che
il Presidente Caveri, dall'alto della sua esperienza, ci dicesse
qualcosa di più stamani, non in termini quantitativi, ma in termini
qualitativi. Ci ha illustrato "à vol d'oiseau" alcuni passaggi che
ritiene qualificanti del suo mandato ed ha toccato brevemente
alcuni temi dell'amministrazione valdostana. Innanzitutto ha
sottolineato il primato della politica... vorremmo sapere di quale
politica: della politica di cui si parlava stamani? Delle alchimie?
Dei giochi di potere? Oppure di quella "Politica" con la maiuscola
che qualcuno attende da tempo che si sviluppi anche nella nostra
Regione? E se si parla di "primato della politica", facendo
citazioni importanti come quella dello zio Severino Caveri o di
Emile Chanoux, credo sia importante capire quali sono le strategie!
Oggi non ho sentito parlare di "strategie" che sono necessarie per
far capire perché la politica deve riacquistare un suo primato, e
noi speriamo che lo riacquisti all'interno di quest'aula, perché se
il primato della politica è quello che si consuma nelle sedi del
partito di maggioranza assoluta e viene ignorata questa sede, non
ritengo che si stia cercando di conseguire l'obiettivo del primato
della politica, ma si consegua lo scopo di mortificare la politica,
ed è la politica rappresentativa degli interessi dei Valdostani che
non può che avere altra sede naturale se non quella del Consiglio
regionale!
Non so se da queste elucubrazioni sul primato della politica i
colleghi Borre e Perrin abbiano avuto soddisfazione in termini di
risposte... stamani si erano posti dei quesiti, avevano sollevato
delle osservazioni, non so se dal preambolo che ha fatto il
Presidente Caveri in aula, loro abbiano colto delle risposte!
Personalmente queste risposte non le ho colte; poi, magari, saranno
loro a dirlo!
Abbiamo avuto una panoramica molto generale, se non generica, su
alcune problematiche che sono ormai conosciute, che sono in fase di
deterioramento perché le soluzioni tardano a venire o non sono
ancora state individuate. Abbiamo avuto un sommario di alcuni temi,
peraltro contenuti anche nel programma di legislatura che ci
presentò l'ex Presidente Perrin l'8 luglio 2003, alcuni temi che lì
sono ordinati secondo ambiti di competenza, mentre il Presidente
Caveri li suddivide per Assessorato. Non ci è parso di ravvisare
delle differenze così sostanziali da giustificare quella frase che
ho letto all'inizio del "Comité fédéral", dove si evince che il
giudizio del "Comité" è scadente. Se chi ha preceduto ha mal fatto
e deve essere sostituito, chi sostituisce abbia almeno il buon
gusto di indicarci effettivamente qualcosa di sostanzioso e di
innovativo, altrimenti ci pare di sentire una delle solite
conferenze immagine che l'ex Assessore Caveri ci ha proposto in
questi 2 anni di legislatura in materia di turismo, trasporti e
affari europei!
È vero che dobbiamo passare da una politica di "slogan" a una
politica di fatti, però la invitiamo effettivamente a fare questo
difficile percorso perché con gli "slogan" possiamo tutti quanti
"riempirci la bocca", riempire di contenuti le nostre frasi, essere
più apprezzati a livello televisivo e sui giornali ma, al di là di
queste affermazioni di forma o di principio, a nostro avviso, la
sostanza manca! Abbiamo "masticato" e "digerito" in un tempo
relativamente breve il programma che ci ha presentato stamani,
perché lo abbiamo dovuto far coincidere con la pausa pranzo; di
conseguenza, ci sarà sfuggito anche qualcosa, ma avremo occasione
di tornarci.
L'unico aspetto significativo è il ripotenziamento del ruolo del
Presidente della Regione, ma non so se far rientrare questa scelta
come riparatrice a quell'errore capitale che è stato commesso
all'inizio, o come restauratrice di quel modo di condurre l'azione
amministrativa rispetto ai 2 anni precedenti! Abbiamo già vissuto
un'epopea di un Presidente monarca per 10 anni... io,
personalmente... era un concentrato di poteri! Una monarchia che
non è stata illuminata o illuminante, ma che si è invece distinta
per un assolutismo e basta, un assolutismo che ha mortificato il
ruolo del Consiglio. Non vorremmo che questa "politica di potenza"
diventasse "politica di prepotenza", diventasse una cattiva
abitudine della politica valdostana. Ci piacerebbe che non solo la
squadra che si accingerà a ricoprire i ruoli amministrativi con il
Presidente Caveri fosse coinvolta adeguatamente, ma soprattutto lo
fosse il Consiglio regionale! Abbiamo sentito il Presidente stamani
citare il Consiglio regionale come luogo della sovranità popolare,
però è una citazione ridondante, non perché detta dal Presidente
Caveri, ma perché è stata detta da qualunque Presidente incaricato
che si sia seduto su quella poltrona!
Auspichiamo allora che anche tale citazione prenda forma e
sostanza e questo luogo diventi la sede naturale del confronto
politico, dell'individuazione di quelle strategie che forse oggi
sono state annunciate, ma non sono state assolutamente
illustrate.
Vediamo che il Presidente Perrin ha pagato la politica della
cessione di quote di potere e vale il vecchio detto che "il potere
logora chi non ce l'ha": lui, pensando di essere un Presidente di
equilibrio e di coordinare una squadra a lui più o meno fedele, ha
elargito competenze e deleghe a destra e a manca, ha governato o
cercato di governare con poteri ridotti la situazione valdostana in
tutte le sue sfaccettature, e poi i suoi Assessori, "grassi" di
poteri e di deleghe, hanno contribuito alla sua sfiducia!
Il paradosso, a nostro avviso, è che questa squadra che è stata
bocciata dal "Comité fédéral", oggi sia riconfermata in 6 degli 8
titolari! Allora, se una squadra non va bene, qualcuno stamani
parlava di "mister", io non avvilirei la politica al ruolo
calcistico, secondo il nostro modesto punto di vista la politica
forse, senza nulla togliere al calcio, ha un ruolo di
responsabilità che è un po' più elevato di quello calcistico o
meramente ludico! Se non andava bene il Presidente e non andava
bene la compagine assessorile che lo accompagnava, ci chiediamo
come mai, oggi, 6 degli 8 Assessori vengono riconfermati, chi con
ruoli amministrativi, chi con la premiazione a Presidente della
Regione!
Cosa hanno fatto questi amministratori per potersi meritare la
riconferma? Anche perché - l'ex Presidente Perrin come il neo
Presidente Caveri sanno che siamo della medesima zona e ci
conosciamo tutti quanti, pur avendo un ruolo decisamente inferiore
come importanza all'interno di questo consesso rispetto al vostro -
sono stato subissato di domande e di considerazioni sul perché vi è
stata questa crisi! La gente non l'ha capito... perché c'è stata
questa crisi? Allora, se l'azione socioeconomica valdostana è
effettivamente così blanda nell'operato della Giunta precedente, si
sono chiesti come mai gli altri vengono riconfermati e il "premier"
viene decapitato - mi permetta questa analogia con il sistema
statale - e dall'immaginario collettivo e da quelle che sono le
riflessioni più semplici che si possono trarre, vi sono degli
insegnamenti, degli stimoli, degli spunti, quindi ci piacerebbe
sapere dal Presidente Caveri cosa hanno meritato queste persone per
essere riconfermate! Al contrario, ci dica come mai un Assessore
come Vicquéry è stato invece escluso! Se è solo questione di
equilibri, come dice Caveri a "La Stampa" del 2 luglio scorso, o se
vi è qualche ragione più sublime rispetto ai semplici equilibri
interni, perché se andiamo a vedere una ad una le azioni dei
singoli amministratori regionali, potremmo bocciarli quasi tutti, a
partire dall'industria di Ferraris!
Non penso che la situazione industriale sia stata affrontata con
la necessaria incisività dell'azione amministrativa dall'ex
Assessore Ferraris in questi 2 anni, di fronte a situazioni di
tracollo, come è il caso della "Tecdis" di Châtillon, che oggi
viene rimenzionata in questa integrazione di programma, o
situazioni come quella della "Balzano" che ha gli "onori della
cronaca" per i disastri gestionali, più volte da noi denunciato
attraverso interpellanze in quest'aula, o situazioni di degrado del
tessuto imprenditoriale piccolo, artigianale, che è troppo
trascurato da questa classe politica. Non crediamo, Assessore
Ferraris, che lei, sotto l'egida del Presidente Caveri, sarà in
grado di dare una risposta più efficace alle problematiche testé
citate e sono solo alcune; non sappiamo se effettivamente il
Presidente Caveri avrà una "frusta" più efficace per farla correre
di più rispetto alla bonarietà notoria dell'ex Presidente
Perrin!
Vi è da dire qualcosa sullo stesso ex Assessore al turismo,
Caveri, che stamani, presentando il preambolo del suo programma
diceva:
"per il turismo abbiamo bisogno di una riforma del
settore, più attenzione per il commercio al dettaglio..."
;
Presidente, dove sedeva nel biennio appena concluso? Sedeva qui,
all'estrema destra di questo bancone, ed era uno degli Assessori
più dotati in termini di competenze! Oggi invoca la riforma del
settore perché ci ha detto, anche rispondendo a nostre
interpellanze, che la legge n. 6 è obsoleta! Allora cosa ha fatto?
Per l'aeroporto, al di là della costituzione di una società, cosa è
stato fatto? Per i trasporti sono stati investiti dei soldi per
acquistare i "Minuetto"; per i taxi, ha semplicemente disposto il
cambiamento del colore dei taxi, che ora diventa grigio! Vorremmo
capire, al di là di quelle che sono state le sue grandi capacità
mediatiche, dal suo punto di vista nella "Giunta Perrin" ormai
decapitata, qual è stato il suo apporto concreto, quale
insegnamento è in grado di traslare da quella poltrona a quella
centrale, per dire: "io sono capace a rilanciare l'azione
amministrativa e politica in Valle d'Aosta"!
Il superAssessore Marguerettaz, che da oggi sarà un po'
spogliato dei poteri a lui riconosciuti dal 2003 fino ad ora, è
stato un buon conduttore di una situazione, ha mantenuto lo stallo
della situazione attorno alla casa da gioco, pregando che i
risultati andassero un po' meglio rispetto al passato, ma la
fortuna non è stata dalla sua! Non è stato neppure approvato un
piano di sviluppo per la casa da gioco, non è stata definita
nemmeno la rottura dell'accerchiamento e ha delegato "in toto" alla
"Finaosta" l'amministrazione di tutta quella pletora di società per
azioni che costellano l'universo delle partecipazioni regionali!
Vorremmo sapere, adesso, chi gestirà la casa da gioco, perché oggi
di case da gioco, ammesso e concesso che sia un'emergenza - anche
perché vorremmo capire quali sono le emergenze che avete
individuato! -, leggendo questo "pamphlet" non ho trovato delle
particolari emergenze, anzi non ho trovato emergenze e se il Casinò
non è un'emergenza, è una novità che apprendo oggi! L'unica cosa
che si dice del Casinò, a pagina 5, è:
"altro elemento rispetto
al quale è ormai il tempo delle scelte è il "Casino de la Vallée",
per il quale è necessario trovare uno sbocco chiaro e definito che
ponga fine ad un'epoca di incertezza"
... 2,5 righe dedicate a
questo problema! Il piano di sviluppo che ci avete fatto "digerire"
in IV Commissione lo porta avanti anche la "Giunta Caveri" o
serviva solo per la "Giunta Perrin" e da adesso ci sarà una terza
edizione del piano, che dovrà essere rivista e aggiornata?
Assessore Marguerettaz, cosa si è meritato per essere riconfermato
in Giunta? Lo chiediamo a Caveri, perché è lui che l'ha
individuata!
La scuola, l'"école valdôtaine", la riforma della scuola secondo
i principi dettati dalla "legge Moratti": anche qui, la "legge
Moratti" esiste da diversi mesi, è applicata da diverso tempo, si è
arrivati solo adesso ad analizzare in V Commissione i passaggi
applicativi di una legge regionale che, peraltro, è estremamente
blanda e generica! Assessore Charles, anche lei in 2 anni sembra
che abbia "dormito sugli allori"!
Alla luce di tutte queste considerazioni, che senz'altro non
faranno molto piacere - poi sentiremo anche le repliche, ma siamo
abituati a dirci le cose "de visu" - ... tornando al programma...
quali sono le novità e quali sono le strategie? Abbiamo sentito
tutto questo insieme di parole che ci avete fatto e in particolare
"condito" con appelli all'unità da parte del Presidente Caveri sui
giornali:
"Ora lasciatemi lavorare, la coesione è stata
ritrovata"
, oggi si fanno appelli all'unità e alla forza di
questa "rinata" Giunta per ridare slancio alla Valle d'Aosta,
sembra che vi sia il "carburante" per andare avanti, per avere
quello "sprint" che la comunità valdostana aspetta da tempo, e poi
leggiamo sui giornali che già solo adesso i "Democratici di
Sinistra" mettono le mani avanti e fissano una nuova verifica per
il prossimo autunno! Consigliere Sandri, oggi lei ha parlato in
maniera talmente altisonante facendo riferimento ai massimi
sistemi, siete così convinti di questa Giunta rinata o neonata, che
anticipate già una verifica in autunno? Ma i conti non tornano o
perlomeno si parte già, anche qui, in maniera claudicante!
Presidente, le lasciamo spazio per la replica, penso che avrà
qualcosa da dirci in più; abbiamo letto - anche se velocemente - il
programma, abbiamo assimilato alcuni passaggi, non ci sembra che ci
siano sostanziali novità; noi le auguriamo buon lavoro come si fa
di "routine" a chiunque si accinga a reggere le sorti della
comunità valdostana. Speriamo che, al di là di tante parole, ci
siano delle svolte, anche radicali, per settori dell'economia
valdostana che oggi giacciono quanto mai dimenticati, perché sono
quelle le vere emergenze alle quali noi tutti dovremo dare una
risposta!
Président - La parole à la Conseillère Squarzino Secondina.
Squarzino (Arc-VA) - Credo che tutti oggi abbiamo cominciato a
capire cosa vuol dire "fare il comunicatore", è una capacità che il
nuovo Presidente ha e che gli riconosciamo.
Eravamo abituati a delle informazioni stringate quasi
"all'osso", a volte quasi elenchi precisi, adesso si cambia stile,
sicuramente è uno stile diverso. Uno stile in cui c'è più "pathos",
ma vi sono anche più "slogan", uno stile in cui si fanno
affermazioni generiche, perché gli "slogan" sono utili, la loro
caratteristica è proprio quella di colpire, di dare una
comunicazione, per dire che vi è quel problema, ma poi nulla viene
approfondito dopo lo "slogan"... allora è questo, a nostro avviso,
il nuovo stile che vedo inaugurarsi oggi. Dicevo, affermazioni
generiche: ricordava prima il mio collega quella sul Casinò, ma
anche un'altra: sono rimasta favorevolmente colpita da
un'affermazione del Presidente, ovvero che "il territorio consumato
non si potrà più riavere", per cui vedevo in questa sua attenzione
la consapevolezza che il territorio è un bene prezioso, che non si
può consumare, e speravo, sia nel prosieguo del suo discorso, sia
leggendo anche molto velocemente il programma perché sfido chiunque
a riuscire in questo brevissimo tempo a leggersi con calma il
documento, a fare i confronti, a riflettere... purtroppo non ho
visto, - dicevo - né nelle cose dette, né nel documento scritto,
alcuna indicazione di cosa significa in concreto optare perché non
si consumi più il territorio, sapendo che il territorio consumato
non si potrà più riavere.
Dicevo, affermazioni generiche, ma anche affermazioni
contraddittorie; il Presidente ha più volte detto che vuole la
collaborazione del Consiglio in vari modi, non vuole solo
un'attività di controllo ispettiva, però sul tema che a lui
interessa di più ha subito messo le mani avanti e ha detto che, per
quanto riguarda lo Statuto, per quanto riguarda la riforma dello
Statuto, potrebbe essere la stessa Presidenza della Regione, in
piena collaborazione con il Consiglio, ad avviare un
approfondimento. Laddove la cosa interessa, quindi, si dice:
"possiamo cominciare a farlo noi", quasi ad esprimere una sfiducia
negli stessi Consiglieri di maggioranza che siedono all'interno del
Consiglio!
Vi è un secondo aspetto, quando andiamo sul "che cosa" viene
comunicato. Qui le dirò, Signor Presidente, che ho avuto molta
fatica e continuo ancora ad avere difficoltà a capire qual è il
contenuto del suo programma di lavoro, Presidente, e della
maggioranza. Il testo presentato ha come titolo: "Integrazione del
programma di legislatura regionale". Siamo abituati in commissione
che quando c'è un testo che arriva, poi ce n'è un altro che integra
quello, in genere si fanno dei "collages", si mettono insieme di 2
testi per far vedere qual è la parte vecchia che rimane, qual è la
parte nuova che è inserita, qual è la parte modificata, perché
integrare significa inserire all'interno di un altro documento a
cui si fa riferimento, in questo caso al programma di legislatura
regionale, quel documento che è stato presentato dal Presidente
Perrin nel 2003, inserire alcune sottolineature o alcune
novità.
Qui, invece, vedo che nella premessa viene affermato che il
programma presentato dal Presidente Perrin nel 2003 in questa
stessa aula, che riassume i programmi di legislatura che i 2
partiti hanno presentato, rappresenta una sintesi sempre valida.
Questo allora cosa vuol dire? Che il vecchio programma di
maggioranza è ancora valido? Oppure è valido solo nelle parti che
sono state riprese? Ma quali parti sono state riprese e quali,
invece, no? Se andiamo a vedere in concreto, si capisce che vi è
veramente una commistione e allora mi chiedo, a fronte di un
problema, qual è la scelta politica di questa maggioranza: quella
indicata nell'integrazione o quella nel "documento Perrin" che è
sempre valido? Sono valide solo le parti integrate o sono valide
anche le parti non citate? Secondo me non è così peregrina questa
domanda e le faccio due esempi, analizzando 2 settori che conosco
un po' meglio: il settore della scuola e quello della sanità.
All'interno della scuola vi erano, nel vecchio programma, una
serie di punti: si parlava del radicamento sul territorio, del
bilinguismo, la qualità dell'offerta informativa, l'handicap, la
programmazione scolastica, il potenziamento dell'autonomia, la
specificità della scuola valdostana; qui ci troviamo di fronte alla
riproposizione con parole diverse del contenuto della risoluzione
votata in questo Consiglio, in cui si sviluppano uno, due, tre
punti, ma non so quali dei punti elencati nel vecchio programma
sono sviluppati! Si parla di un modello di scuola, non voglio
entrare nel merito in questo momento di tale contenuto, ci saranno
altri momenti, ma solo per dire che quella risoluzione prende
alcuni aspetti che erano già presenti in questo programma... ma
quali? Per esempio, non si capisce bene, visto che nella
risoluzione l'attenzione è al modello di scuola, tutto il concetto
di radicamento sul territorio che nel vecchio programma era stato
indicato, il ruolo centrale della scuola pubblica... allora c'è o
non c'è? Come faccio a sapere quali punti del nuovo programma
integrati hanno sostituito o hanno completato gli altri e quali non
sono stati cancellati?
Ancora: sull'integrazione dell'handicap, nulla si dice; non
vengono menzionati il piano dell'edilizia scolastica che è un
problema importantissimo, il piano di formazione dei docenti...
allora, se prendo il programma attuale e lo comparo con l'altro,
non so più quale di questi due vale e quali sono gli aspetti del
vecchio programma che rimangono ancora in piedi! Qui vi è una
confusione estrema, per cui questo consentirà in qualunque momento
alla Giunta di dire che realizza un punto del vecchio programma o
un punto del nuovo programma, senza che sia data trasparenza sui
criteri di decisione!
L'Università: il Presidente ha accennato uno dei punti,
l'Università, nel suo elenco; nel documento presentato non vi è una
parola... dovrei ritenere buono che valgono le poche 2 o 3 righe
che erano presenti nel vecchio programma? Perché lo ripresenta?
"L'Università è una realtà operativa nella nostra comunità, era
necessario garantire nel rispetto della sua autonomia gli strumenti
per affermarsi, diventando un motore di sviluppo per la nostra
comunità"
... allora questo punto è tale e quale ma, se è tale e
quale, perché il Presidente lo riprende come un punto importante
del suo programma di governo, con quale scelta politica? Non è
detto!
Apprendiamo che si vuole mettere mano alla destinazione dell'"ex
Brambilla"; questo non era nei progetti della vecchia Giunta, si
parlava solo di piani dell'edilizia scolastica. Solo un mese fa, a
fronte di una domanda precisa, è stato detto che l'"ex Brambilla"
ha una destinazione chiara che è stata già decisa, che è la scuola
media superiore; adesso vi è la crisi di governo, l'Assessore è lo
stesso, si pone in discussione questa decisione... cos'è? Abbiamo
capito forse che era il Presidente Caveri che aveva delle idee
diverse sull'"ex Brambilla"! Questo è un esempio, ma per far capire
come nell'interrogazione oggi presentata si alternano grandi
progetti di riforma della scuola a piccoli interventi "ex
Brambilla" non inseriti in un quadro chiaro di programmazione e
senza capire come questo si riallaccia con tutto il resto!
Sempre sulla cultura troviamo un lungo elenco di beni culturali
- mi sembra di rivedere i punti del piano annuale di intervento sui
beni architettonici e culturali - e qui mi sembra che venga ripreso
tale e quale l'elenco lavori approvato in Consiglio; si aggiunge un
elemento nuovo di cui prendiamo atto, che è una tensostruttura per
spettacoli ad Aosta. Però se è vero come è vero che vengono riprese
alcune cose, come mai in questo elenco non si parla più
dell'attenzione al patrimonio ecclesiastico, non si parla più dei
piccoli tesori sparsi in tutta la regione e che sono un "atout"
turistico, mentre si dice che si vogliono privilegiare solo i
centri ad una forte potenzialità turistica... cos'è, un cambiamento
di rotta, anche qui? Questo per dire come non si capisca bene quale
dei 2 programmi prevalga e qual è l'effettiva volontà di questa
Giunta.
Sulla sanità abbiamo preso atto che è ribadito il completamento
della terza fase dell'Ospedale, questo è un "pilier" del programma
della sanità e che noi pensavamo già di ritrovare, perché, nel
momento stesso in cui è diventato Sindaco Grimod, credo che a
questo punto si stia "chiudendo il cerchio" e i "paladini" di
questa proposta - Rollandin, Fosson, Grimod -, appoggiati da
Caveri, porteranno avanti il loro progetto.
Vorrei dare un consiglio al Presidente Caveri. Lei ha iniziato e
concluso il suo intervento parlando "de l'avenir"; queste sono
parole vuote se lei non le applica come concetto ad ogni progetto
che lei esamina. Un suggerimento: provi a capire cosa significa
l'"avenir" applicato alla questione ospedaliera semmai le porto in
seguito tutta la documentazione. L'"avenir" della sanità è in
ospedali nuovi, posti fuori città, fuori dal traffico; i tempi per
costruirli non sono tempi che possono essere accelerati come
volete; nel vostro programma dite che, rispetto alla terza fase
dell'Ospedale, l'impegno è quello di trovare "ogni ragionevole
soluzione per sveltire i tempi di realizzazione, senza venir meno
alla localizzazione". Lei sa bene che, per quanto lei sia diventato
potente, non può impedire che nel sottosuolo vi siano dei resti
archeologici, non può impedire che il sottosuolo sia fragile; lei
vada a chiedere come mai quel buco enorme della radioterapia, è
ancora lì e non vanno avanti i cantieri! Lei può essere potente
finché vuole, può dire che i tempi vanno accelerati, ma certi
problemi strutturali lei non li può risolvere! Pure in tutta la
parte che riguarda la sanità, vi sono una serie di punti che sono
rimessi, ma di altri punti non si sa che fine faranno! Che fine
farà l'ADI? Non si dice niente! Che fine faranno i piani di zona
dei servizi sociali? Non si dice niente! Che fine fanno le medicine
non convenzionali? Tutte queste cose... dove sono inserite? Sono
state tolte... sono state dimenticate?
Un invito che faccio al Presidente Caveri, se vuole cominciare a
mettere le basi affinché vi sia una corretta comunicazione fra
Governo e Consiglio, fra maggioranza ed opposizione... credo che
una condizione primaria sia quello di ripresentarci un programma.
Lei non ha avuto il tempo di farlo prima, lei è anche consapevole
di questo, tanto che lei stesso dice che alcuni altri punti saranno
inseriti nel corso del dibattito, quasi a dire: "abbiate pazienza,
ho fatto le cose un po' di corsa". Finito il dibattito, quando sarà
nel pieno potere dei suoi uffici, credo che un servizio che lei può
rendere all'opposizione, oltre che all'opinione pubblica, è quello
di presentarci effettivamente un programma di legislatura regionale
in cui sia chiaro quali sono i punti integrati, i punti che
rimangono e i punti che si considerano già realizzati o che non si
vogliono più prendere in mano!
Président - La parole au Conseiller Riccarand.
Riccarand (Arc-VA) - Ci sorprende questo grande silenzio sul
primo passo della nuova Giunta e del nuovo Presidente, oltretutto
su temi che sono di grande rilevanza perché qui stiamo parlando del
programma di governo, della squadra di governo, quindi di temi di
grande rilevanza. Ricapitolando, abbiamo assistito al
dimissionamento del Presidente Perrin, poi è stato votato un nuovo
Presidente e adesso il Consiglio è chiamato a valutare il programma
del nuovo Presidente e la squadra di governo con cui vuole operare,
dopodiché voteremo la squadra di governo.
Per quanto riguarda il programma, vorrei insistere su alcuni
aspetti che già i miei due colleghi, Curtaz e Squarzino, hanno
evidenziato, ma perché qui vi è un dato clamoroso e il dato
clamoroso è che il programma non c'è! Il Presidente Caveri è venuto
in aula senza un programma, perché se per programma intendiamo un
documento - come in genere si intende - con cui ogni singolo
cittadino può capire cosa intende fare la nuova Giunta, qui, il
programma non c'è! Abbiamo una serie di documenti dal cui insieme
si dovrebbe ricavare il programma, ma l'esercizio è estremamente
complesso perché i documenti a cui dobbiamo fare riferimento sono
ben 5, e non lo dico io, ma lo dice la premessa! L'integrazione
scritta quindi va sommata all'intervento pronunciato in aula
oralmente dal Presidente stamattina, ciò avviene con la necessaria
sintesi, considerando che i programmi a suo tempo proposti ai
cittadini dalle 2 forze politiche di maggioranza: "Union
Valdôtaine" e "Democratici di Sinistra", restano il punto di
riferimento a cui rifarsi. Noi dobbiamo andare a vedere il
programma dell'"Union" e il programma dei "Democratici di
Sinistra", e poi una sintesi sempre valida del programma presentato
dal Presidente Perrin nel 2003. Vi sono ben 5 documenti dai quali
noi dovremmo ricavare qual è il programma della "Giunta Caveri"...
ma io non ho mai visto una cosa così complicata!
È successo anche che dei Presidenti siano venuti senza
programma, è successo di tutto, lo sappiamo; ma che qui venissero 5
documenti dai quali noi dovremmo ricavare qual è il programma, è un
"infortunio clamoroso", soprattutto per una persona come lei,
Presidente, che è molto attento sugli aspetti della
comunicazione... ma come si fa a comunicare in questo modo! Il
cittadino, da oggi, come fa a capire qual è il programma in materia
di casa della "Giunta Caveri"? Adesso andrò nel dettaglio e poi
vedremo come viene fuori. Fino a ieri avevamo - poteva essere
condiviso o meno - un programma di legislatura presentato nel 2003
che si sapeva cos'era. Da oggi in poi sarà difficile per noi e
difficile per voi dire qual è il programma a cui ci si riferisce,
lo ha già detto prima la collega Squarzino, che chiedeva: "ma
allora, questa integrazione è in aggiunta, è in alternativa, quali
parti dobbiamo ritenere, quali parti non dobbiamo ritenere, la
parte orale, i programmi elettorali? È una confusione"...
Faccio due esempi, oltre a quelli che ha già fatto la collega
Squarzino, sulla sanità e la scuola: sulla casa vi erano, nel
programma del 2003, 6 punti: accesso ai mutui della prima casa,
istituzione dell'ARER, nuovi incentivi per il mercato delle
locazioni, localizzazione di interventi di nuova edificazione per
utilizzare i fondi residui dello Stato, integrazione del Fondo
nazionale per le locazioni. Adesso, nel programma 2005, troviamo
altri 7 punti: riforma della legislazione regionale sulla casa -
che non c'era l'altra volta, può darsi sia un punto nuovo -,
valorizzazione della Consulta casa, Osservatorio sull'edilizia
abitativa, strumenti finanziari per l'emergenza abitativa,
integrazione degli affitti - che è la stessa cosa dell'integrazione
del Fondo nazionale per le locazioni -, ripartizione degli
interventi sul territorio, priorità del recupero sulla nuova
edificazione... Cosa dobbiamo fare: le dobbiamo sommare queste due
cose qua o le dobbiamo vedere...? Ma io sfido qualsiasi cittadino,
qualsiasi persona, ma anche un addetto ai lavori, a capire da
questi 2 documenti qual è il programma sulla casa della "Giunta
Caveri", perché non si capisce assolutamente!
Sui rifiuti è la stessa cosa; nel 2003 c'era:
"perfezionamento pre-accordo per l'incenerimento dei rifiuti per
la Lomellina, realizzazione degli impianti previsti dal Piano
regionale rifiuti..."
, quindi penso che si riferisse al
compostaggio, riorganizzazione dei servizi di raccolta,
individuazione dell'ubicazione di una nuova discarica. Adesso, nel
2005, troviamo:
"approvazione di una specifica normativa
regionale in materia..."
- cosa che fra l'altro mi sorprende
totalmente, perché ne abbiamo discusso pochi mesi fa in commissione
e l'Assessore Cerise assolutamente ha detto che non bisognava fare
più una legge sulla questione rifiuti perché avevamo già il piano
regionale -,
"... ultimazione lotti discarica regionale..."
- ma, se andiamo ad ultimare i lotti per la discarica regionale,
quello che non si è fatto in questi 2 anni, è esattamente il
contrario dell'individuazione e ubicazione della nuova discarica,
perché, se si fanno quei lotti nuovi, non vi è bisogno di
individuare una nuova discarica -,
"... apertura discarica a
Pontey e bonifica discarica ad Emarèse".
Anche qui vi sono
delle contraddizioni lampanti, e direi di più, cioè qui a me pare
che o la nuova Giunta veniva confermando il vecchio programma di
legislatura e allora sapevamo di cosa parlavamo, oppure veniva con
un documento in cui c'era il vecchio testo, come diceva la collega
Squarzino, integrato dal nuovo e allora era una cosa
comprensibile!
Quello che avete fatto voi è assolutamente incomprensibile,
anche perché il piano dei due documenti è completamente diverso:
mentre il programma di maggioranza del 2003 era un programma
trasversale, non diviso per Assessorati, che affrontava i temi in
modo trasversale al di là della ripartizione amministrativa, ed era
un programma politico, scritto a penna da esponenti politici,
questo è completamente diverso! Questo è un programma suddiviso per
settori amministrativi, per Assessorati, il "taglio" non è
politico, ma amministrativo e la mano sembra più quella dei
dirigenti che dei politici; quindi sono 2 documenti che si
collocano a dei livelli completamente diversi, che non sono fra di
loro permeabili!
A noi sembra che sotto questo aspetto, al di là del merito
ancora dei singoli punti su cui già molte cose sono state dette e
molte altre cose si potrebbero dire, però la realtà è che noi ci
troviamo a partire con la nuova Giunta in assenza di un programma
comprensibile. Non si capisce qual è il programma che si vuole
portare avanti, c'è un "accavallarsi" di documentazioni, di testi
che però non costituiscono un programma comprensibile, trasparente,
a cui riferirsi poi nel corso dei prossimi mesi ed anni per
valutare se il comportamento della Giunta è stato coerente con
quanto affermato o meno!
Come ha già detto il Consigliere Curtaz, questa cosa la
sottolineiamo e la ribadiamo senza sorprenderci, perché ci rendiamo
conto che purtroppo, date le motivazioni per cui si è sviluppata
questa crisi e data la dinamica, che era tutta una dinamica
finalizzata a trovare un equilibrio sui posti di potere, è chiaro
che gli aspetti programmatici sono del tutto secondari. Qui, avete
semplicemente cercato di "salvare la faccia e la forma" venendo con
dei documenti, ma nella sostanza il programma non c'è! Sotto
l'altro aspetto, per quanto riguarda la squadra, noi abbiamo già
fatto stamani una serie di valutazioni di carattere generale,
oltretutto nella sua presentazione l'Assessore non ci ha detto
quali saranno gli Assessori, probabilmente lo dà per scontato,
perché sono le notizie che circolano...
(interruzione del Presidente Caveri, fuori microfono)
... sì, ma non c'è niente che impedisce di presentare
contestualmente al programma anche la squadra e di motivare il
perché di determinate scelte, soprattutto nel momento in cui si
fanno determinate scelte che sono discutibili, che sono
sorprendenti sotto certi aspetti, quindi ci si aspetterebbe anche
di capire quali sono le motivazioni per cui si confermano tanti
Assessori che già erano presenti e si cambiano semplicemente 2
posti e con questo si fanno delle scelte che noi riteniamo molto
discutibili!
La nostra valutazione, anche rispetto al programma e alle
proposte che vengono fatte sulla composizione della Giunta... sono
proposte che noi riteniamo non all'altezza di garantire un buon
Governo alla nostra Regione; pertanto esprimiamo su questo un
giudizio fortemente negativo.
Président - La parole au Conseiller Viérin Marco.
Viérin M. (SA) - Signor Presidente, anzitutto le auguriamo un
buon lavoro.
Tenuto conto della nostra attuale collocazione all'opposizione
utilizzerò questo mio breve intervento per illustrare non tanto ciò
che ci divide, ma ciò che ci unisce. Nell'ottica propositiva che
finora ha caratterizzato la nostra azione politica in quest'aula
consiliare, del suo intervento vorrei sottolineare alcuni aspetti
che condividiamo. Innanzitutto la necessità di garantire più
stabilità in modo da permettere un'azione più efficace
nell'affrontare la situazione di difficoltà che sta vivendo da
alcuni anni il "sistema Valle d'Aosta", sia sotto l'aspetto
economico, che sociale, che istituzionale.
Condividiamo anche alcune priorità di intervento da lei elencate
nell'integrazione del programma di legislatura. Riteniamo che la
nostra Valle abbia oggi più che mai bisogno di scelte e risposte
concrete, soprattutto per quanto concerne un miglioramento delle
opportunità di lavoro attraverso un rilancio effettivo del settore
produttivo ed industriale; un'inversione di tendenza del crescente
fenomeno di povertà, la sburocratizzazione e quindi la
semplificazione delle procedure, onde dare risposte chiare e celeri
ai cittadini valdostani; il raggiungimento della completa gestione
dell'utilizzo delle acque e conseguentemente della distribuzione di
energia elettrica; la riaffermazione della specificità e
dell'originalità della scuola valdostana, tema che lei ha ripreso
molto bene questa mattina; una riforma complessiva del turismo in
Valle, ponendo forte attenzione all'attività del piccolo commercio
e dell'agricoltura, che sono, secondo "Stella Alpina", importanti e
vitali per il "sistema Valle d'Aosta".
Non possiamo che condividere l'importanza che il nuovo
Presidente ha dichiarato di voler dare al Consiglio regionale e ai
suoi Consiglieri, in modo che venga superata l'attuale logica
basata su quasi il solo controllo. Per un vero rilancio del
Consiglio è auspicabile che non vi sia più il "muro contro muro"
tra maggioranza ed opposizione, ma si tengano nella dovuta
considerazione anche i suggerimenti provenienti dai banchi
dell'opposizione. È inoltre opportuno che non si ripetano più certe
forzature ai regolamenti e che essi non possano essere modificati
solo in funzione delle singole esigenze del momento, fatto che
qualche volta in passato abbiamo vissuto.
In merito alla demografia e all'immigrazione è importante per
noi salvaguardare "in primis" l'istituto famiglia, proponendo o
modificando normative che la sostengano in maniera più concreta
rispetto ad oggi, e nel contempo sull'immigrazione, se, da una
parte, condividiamo il principio dell'ospitalità; dall'altra,
riteniamo che si debba pretendere il rispetto delle nostre
tradizioni e delle regole di civile convivenza, argomento che fra
l'altro sarà discusso nel prossimo Consiglio, grazie a una nostra
interrogazione in merito. Il nostro avvenire passa necessariamente
dal mantenimento della nostra specificità che è la via maestra per
valorizzare la nostra comunità. A questo proposito bisognava agire
con più determinazione per la piena attuazione del nostro Statuto e
porre grande attenzione al principio di sussidiarietà fra Europa,
lo Stato e le Regioni. È inoltre per noi fondamentale impegnarsi a
fondo affinché in questa Europa traballante si possa far
riconoscere la specificità della montagna, tema che ho già toccato
stamani; è sui contenuti e sulle affinità che si fanno alleanze e
che si risponde agli elettori, come d'altronde è avvenuto
recentemente in quasi tutti i Comuni della Valle l'8 maggio
scorso.
La "Stella Alpina" condivide quindi una parte dei contenuti
programmatici presentatici dal neo Presidente della Regione, ma è
ancora perplessa sulle affinità di questa maggioranza, soprattutto
se guardiamo al quadro nazionale, con una ripresa economica che non
c'è, con un bilancio nazionale che richiederà nel prossimo futuro
pesanti manovre finanziarie, che intaccheranno ancora di più il
benessere della popolazione, quei tentativi di riforma
costituzionale che rischieranno di mettere completamente in
discussione la stessa autonomia speciale della Valle d'Aosta.
L'affinità dell'autonomismo e del regionalismo quindi è
indispensabile per avere la massima condivisione, la massima
determinazione e poter trasmettere, da un lato, convinzione e
chiarezza di intenti e, dall'altro, un forte segnale di coesione
del Governo regionale. Voi, questa responsabilità, dovete
prendervela fino in fondo! Presidente, siamo qui per
riconfermarglielo: qualora il Governo regionale avesse necessità di
azione autonomista più efficace, forte e incisiva, la "Stella
Alpina" ci sarà anche in futuro.
Abbiamo preso atto con soddisfazione delle sue affermazioni in
merito al ruolo positivo fin qui svolto dai nostri Parlamentari e
abbiamo altresì preso atto dell'importanza che lei ha voluto
riservare all'area autonomista come fonte di ricchezza per la
nostra Valle. A tal proposito non possiamo che aspettare
l'attuazione di tali intendimenti, per verificare se l'esigenza di
un rapporto politico particolare con "Stella Alpina", manifestata
nell'incontro avuto alcuni giorni fa con la commissione politica
dell'"Union Valdôtaine", sarà confermata nei fatti. I Valdostani
chiedono che ci sia chiarezza e schiettezza, perché occorre una
scossa vera per evitare alla nostra Valle un triste avvenire.
Il nostro impegno, al di là della nostra collocazione,
continuerà ad essere costruttivo e vigile, nella speranza che ci
accomuni una visione politica improntata a governare gli
inevitabili processi di cambiamento, ricordando però che essere
Valdostani è, sì, un grande valore, ma lo sarà solo se saremo
pronti e determinati anche ad un duro confronto politico per
difendere la nostra Regione da eventuali attacchi indirizzati a
limitare la nostra autonomia e la nostra specificità.
Président - Je n'ai pas d'autres collègues inscrits à parler. Je
ferme la discussion générale.
La parole au Président de la Région, Caveri.
Caveri (UV) - L'opposition a fait son métier avec de
"distinguo", dont je tiendrais compte dans mon intervention, et je
la remercie, comme je voudrais remercier encore la majorité pour la
confiance, la "Gauche Valdôtaine" et le groupe de l'"Union
Valdôtaine", et j'apprécie aussi le choix d'un vote favorable de la
"Fédération", on tiendra compte de certaines suggestions.
J'apprécie aussi l'intérêt pour notre travail de la part de "Stella
Alpina", son appel à une logique de confrontation dans l'aire
autonomiste. J'ai dit aujourd'hui c'est un travail à faire, mais
sans ambiguïtés, dans le sens qu'il me paraît qu'on a été tout à
fait clairs, il y a aujourd'hui une majorité, nous tenons compte de
certaines sympathies qui se manifestent, mais je pense surtout que
s'il y aura un jour de passage, il faut le faire pas en cachette,
mais avec des discours politiques et, pour le moment, celui-ci
n'est pas le moment.
Pour ce qui est des extrêmes, c'est-à-dire de "Forza Italia" et
de l'"Arcobaleno", je prends acte de l'ensemble de la discussion,
heureusement je ne suis pas dépressif, ou mieux de l'ensemble des
critiques, très rudes; 3 Conseillers de l'"Arcobaleno", 3
interventions, donc cela signifie un engagement très fort
d'opposition. J'étais par contre convaincu de ne pas pouvoir vous
convaincre de la bonté de notre proposition politique.
Je profite de cette occasion pour cette vieille rengaine de
l'image. Cela suffirait demander à quelques amis des journalistes
qui se trouvent à suivre notre Assemblée - j'en profite pour les
saluer, vu que je pense que c'est la première fois qu'il y a un
Président journaliste, donc pour la catégorie c'est une
satisfaction... - parce que je pense que dans la société de
l'information il faut avoir des actions concrètes, on ne peut pas
penser de vivre de fantômes, car la société de l'information ne le
permet pas; donc, de ce point de vue, il faudrait un peu cesser
cette vieille histoire de l'image, parce que l'image est
importante, mais elle doit être supportée par des actions
concrètes, sinon l'image tombe.
Peut-être j'ai et j'aurai quelques problèmes de communication
avec l'"Arcobaleno": Messieurs Curtaz, Riccarand et Madame
Squarzino, cela me déplait beaucoup; j'accepte volontiers les
nombreuses critiques et j'accepte les souhaits aussi, bien sûr,
mais on verra les résultats, en sachant que je respecte beaucoup le
jeu majorité-minorité si on est en bonne foi. Je pense donc que
cela sera tout à fait important dans une logique de confrontation
démocratique, parce que quand on dit: "on n'a pas parlé du réseau
ferroviaire", moi je l'ai fait deux fois dans mon intervention;
quand on dit: "sur le Tunnel du Mont Blanc il y a le vide", il me
paraît d'avoir pris des engagements importants; quand on me dit que
le Secrétaire général c'est un retour au passé, tandis que presque
toutes les Régions ont un Secrétaire général, qui n'est plus le
vieux Secrétaire général de l'Administration régionale, mais c'est
une moderne idée d'avoir un dirigeant qui s'occupe de l'ensemble de
l'Administration. De même je voudrais dire que finalement les
problèmes de l'aéroport sont presque résolus et quand on parle de
la réforme du tourisme, c'est un travail qui a duré 2 années et
finalement il y aura pour mon successeur la possibilité de
présenter un projet de loi global.
Moi je pense que je ne serai pas un "Président roi", ce n'est
pas à la mode et en plus je pense qu'il n'existent pas les hommes
de la providence! Il faut dire qu'aujourd'hui avec la complexité de
la politique s'il y a quelqu'un qui pense pouvoir faire des choses
tout seul sans travailler en équipe, il faudrait lui dire que ce
n'est pas possible; donc je n'ai aucune ambition de jouer un rôle
tout seul, car cela n'aurait aucun sens. Moi je signale tout
simplement que pour certaines matières il me semble logique de
renforcer la Présidence de la Région, c'est une assomption de
responsabilité et il n'y a aucune polémique envers le Président
sortant Perrin, tout le monde l'a remercié, moi aussi je veux le
faire, parce que je pense qu'il est correct de dire que nous avons
travaillé ensemble et il me paraît que ce qu'on a dit aujourd'hui
sur la politique, a démontré de façon claire qu'il n'y a dans ce
passage rien de personnel.
Moi j'ai demandé aujourd'hui un travail correct et partagé, "in
primis" avec les collèges du Gouvernement - que j'aurai le plaisir
de présenter un après l'autre dans la votation qui suivra - avec
les membres de cette Assemblée, de majorité et d'opposition,
aujourd'hui j'avais lancé un peu cette idée qui me paraît utile à
débattre d'une façon un peu différente de se rapprocher.
Aujourd'hui le Conseil est lié à une logique qui se voit dans les
ordres du jour. On passe une journée pour les interpellations et
les questions, c'est l'unique Assemblée parlementaire du monde qui
fait cela. Au Parlement européen et dans le Parlement italien on
fait cela à la fin de la séance, d'abord on fait le travail pour
lequel on est payés, c'est-à-dire faire le législatif et discuter
de problèmes politiques, pas jouer seulement un contre l'autre, qui
est une logique de contrôle tout à fait partageable et utile, mais
qui dans le parlementarisme moderne est devenue secondaire.
Cela je le dis en sachant que le Conseil incarne la souveraineté
de la Vallée d'Aoste, mais dans une logique de respect à la
"Montesquieu" - l'Exécutif, d'un côté, et l'Assemblée
parlementaire, de l'autre -, mais en recherchant des points de
stricte collaboration, surtout quand nous nous trouvons face à des
problèmes concrets. Moi j'en ai cité deux: donner un élan à
l'économie valdôtaine et à les réformes institutionnelles et, quand
je disais qu'il faut avoir des certitudes sur les "norme di
attuazione dello Statuto" et sur la réforme de notre Statut
d'autonomie, je pense que c'est une vision claire de nos
nécessités. Il y a eu malheureusement un vieillissement de nos
institutions et il faut, à ce propos, réagir ensemble.
Madame Squarzino, vous demandez un texte unique, cela a été
demandé aussi par M. Riccarand, je pensais que c'était une offense
à votre intelligence, mais pour la fin de l'année on profitera du
bilan de cette année, pour faire un bouquin qui puisse vous
permettre d'avoir des certitudes. Je parlais d'intégration et dans
ce sens on a présenté 25 pages d'intégration au programme qu'on
connaît. Quand vous dites: "mais qu'est-ce que ça signifie pour
l'école?". À l'époque, quand on avait présenté, en 2003, le premier
programme, il n'y avait pas la "loi Moratti", donc on a précisé
dans 16 lignes qu'est-ce qu'il faut faire pour affronter l'urgence
de l'école, mais il est évident que le reste est tout à fait
valable, sauf - et c'est le cas d'une certaine partie du vieux
programme - là où il y a eu déjà des résultats, il y a eu des lois
approuvées, il y a eu des initiatives prises et donc ça n'est pas
le cas d'y revenir! C'est la même chose sur l'Université: moi je
pense que sur celle-ci j'ai été tout à fait clair. J'ai cité la
"Brambilla" seulement parce qu'à la fin de la prochaine année il y
aura l'ouverture de la "Brambilla" et à ce point le moment est venu
pour décider toute une série de choses.
Pour l'Hôpital ce n'est pas le cas d'insister. S'il y avait de
votre part, Madame Squarzino, l'intention de démontrer nos propos,
malheureusement ce n'est pas comme cela, on va répéter ce qu'on a
décidé et donc peut-être que ça n'est pas appréciable de votre
part, mais quand même on a dit ce qu'on pense, c'est-à-dire la
localisation de l'Hôpital est là, quand on dit qu'il faut chercher
des interventions pour avoir plus de vitesse dans ces réalisations,
c'est la représentation de la réalité. Est-ce que nous sommes
contents des retards de la deuxième phase? Bien sûr que non, donc
il faut œuvrer pour voir qu'est-ce qu'on peut
faire pour accélérer.
Je pense que s'il faudra faire ce texte unique, on fera ce texte
unique, j'ai compris que c'est un problème politique pour vous de
ne plus comprendre exactement le programme de la majorité et je
vous rassure sur ça. Moi je pense, au fond, que ce matin j'ai
indiqué non seulement une série d'arguments, mais aussi une méthode
de travail; il me paraît que cette méthode c'est l'assomption de
responsabilités de la part de l'Exécutif d'un côté, mais aussi une
disponibilité de l'Exécutif à maîtriser ensemble avec le Conseil
les dossiers les plus importants. Quand on dit "l'énergie", c'est
une question remarquable, moi j'ai dit que quand on demande "alle
partecipate" d'avoir plus de clarté, ce n'est pas parce qu'il n'y a
pas eu une clarté, mais parce que c'est un monde qui évolue
tellement d'une façon rapide, qu'il faut être prêts à comprendre
les changements. C'est pour cela donc que nous demandons
aujourd'hui, dans les différents domaines, de faire le point de la
situation, dans une logique de continuité, mais en sachant que ce
Gouvernement doit, à ce point, sur toute une série de dossiers, non
dépasser ce qu'il y avait dans le vieux programme, mais prendre
acte d'une série de changements! Quand on dit par exemple "le
Casino", nous sommes en train d'attendre sur le "Billia" une
réponse et en partant de cette réponse, il y aura pour nous
l'opportunité de prendre une série de décisions qui seront
conséquentes, parce qu'il n'y a pas une troisième possibilité: ou
on peut acheter ou on ne peut pas acheter. Mais à ce point, sur un
argument capital comme celui-ci il y aura la possibilité de
s'interroger.
Moi je voudrais terminer mon intervention - et dans quelques
secondes j'aurai la possibilité de vous soumettre l'équipe de ce
Gouvernement - en disant que le débat d'aujourd'hui a été tout à
fait utile. On a été tout le long de cette journée très francs,
mais je pense que la politique doit être ainsi. "Qu'est-ce que
signifie la primauté de la politique?", me demande M. Tibaldi; il
me paraît d'avoir donné des réponses, dans le sens que moi je
retiens que l'Administration, quotidien au quotidien, est tout à
fait importante. C'est vrai, chacun de nous est un homme de
proximité - parce que l'avantage du système politique valdôtain
c'est que nous sommes des hommes de proximité -, mais je pense que
la primauté de la politique signifie justement s'interroger sur la
longue durée et c'est ce que je disais ce matin. C'est un argument
important surtout dans des secteurs comme celui des transports,
qu'on a cité en disant: mais qu'est-ce que vous voulez faire?
Moi j'ai demandé à M. Curtaz: mais quel est-ce le nombre des
poids lourds que vous envisagez? Et il m'a dit: "c'est la politique
qui doit le décider". A mon avis, c'est vrai que c'est la politique
qui doit décider, mais est-ce que nous avons de réelles données
scientifiques sur le phénomène? Nous arrivons à comprendre
qu'est-ce qu'il se passera par exemple dans quelques années avec
l'ouverture du Lötschberg et après les années 2005 avec l'ouverture
du Saint-Gothard? Alors quand moi je dis qu'il faut maîtriser les
dossiers, c'est parce qu'il y a la primauté de la politique, mais
qui doit se baser sur une série d'arguments scientifiques,
d'approfondissements et donc la primauté de la politique signifie
la capacité de regarder les choses, y entrer, les voir dans
l'ensemble des choses qu'il faut faire.
C'est pour cela donc que je retiens que pour les transports,
pour l'ensemble des problèmes qu'il y aura la possibilité de
traiter ici et même à l'intérieur du Gouvernement, il y aura une
méthode de confrontation, mais enfin la décision, parce qu'il est
nécessaire - après avoir longuement discuté - d'assumer nos
décisions, parce que c'est là la primauté de la politique.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK