Consiglio Regionale della Valle d'Aosta - Oggetto del Consiglio n. 2872 del 27 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2872 del 27 marzo 2013 - Resoconto
OGGETTO N. 2872/XIII - Interrogazione a risposta immediata:
"Valutazioni sull'andamento della stagione turistica invernale in
Valle d'Aosta".
Président -
La parole au Conseiller Rosset.
Rosset (UVP)
- Merci Présidente.
Ultimamente si sono susseguiti altalenanti riscontri
sull'andamento del turismo in Valle d'Aosta, non ultimo l'articolo
del 17 marzo, dove la Presidente dell'Assoalbergatori, dell'ADAVA,
Perucca, evidenziava le difficoltà, l'emorragia del turismo
italiano e il fatto che il turismo straniero non era più
sufficiente per sostenere l'economia...seguivano le dichiarazioni
da parte degli Assessori sia di La Thuile, sia del Comune di
Courmayeur, nonché albergatore, com'è Truchet, dove evidenziavano
l'uno la carenza, la mancanza di persone, di turismo durante la
settimana, ma solo nei week-end...e Truchet evidenziava come le
settimane bianche fossero un problema non indifferente. Ora, alla
mercé di queste dichiarazioni, si chiede e si interroga l'Assessore
su quali siano le reali aspettative anche in prospettiva di
un'eventuale stagione estiva, che già evidenziano con grosse
difficoltà, capire quali siano, anche se il trend qui lo pone come
un 1 percento superiore, ma che Truchet evidenzia anche di poca
credibilità. Grazie.
Président
- Pour la réponse, la parole à l'Assesseur
Marguerettaz.
Marguerettaz (UV)
- Grazie per questa interrogazione,
perché dà modo di mettere al centro della discussione del Consiglio
il turismo e le politiche che possiamo fare per sostenere questo
settore, che è prioritario per la nostra regione.
Ora, sicuramente noi veniamo da un trend positivo, il 2011 si è
chiuso positivamente sul 2010, il 2012 si è chiuso positivamente
sul 2011, ma non nego che l'inizio del 2013 è iniziato con un segno
negativo e sicuramente le affermazioni che sono state fatte sia
dalla Perucca, sia dagli Assessori che dagli albergatori è una
considerazione corretta, perché le presenze italiane sono
"precipitate" e, pur essendoci un buon afflusso di turisti
stranieri, non compensano la diminuzione degli italiani ed è per
questo che, se avete avuto modo di vedere, anche ultimamente,
abbiamo deliberato come Governo regionale delle attività di
promozione, ma soprattutto di analisi sui nuovi mercati: Brasile,
India e Cina. Insomma abbiamo un prodotto unico, abbiamo in certe
stazioni già oggi la maggioranza di turisti stranieri rispetto agli
italiani, credo che questo tipo di percorso possa dare delle
speranze, ma all'interno di un momento di difficoltà, quindi la
percezione del Governo regionale è assolutamente in linea con
quella degli addetti ai lavori.
Président
- Merci. Pour la réplique, la parole au
collègue Rosset.
Rosset (UVP)
- Grazie. Grazie Assessore della
sua...ovviamente si evidenzia la grande difficoltà di prossimità e
di approccio soprattutto da parte del turismo italiano, ecco,
bisognerà in qualche maniera...non so se è solo una questione di
trasporti, ma sicuramente valutare...anche sull'indotto valdostano
credo che sarà opportuno valutare se non sia il caso di ritornare
ad una maggiore attenzione, soprattutto sull'approccio agli
impianti, anche perché potrebbero essere poi eventualmente un
indotto per quanto riguarda la ristorazione e bar, ecco. Rimane
comunque la grande preoccupazione.
Président
- Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK