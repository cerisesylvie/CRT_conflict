Consiglio Regionale della Valle d'Aosta - Oggetto del Consiglio n. 1066 del 15 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DIRITTO ALLO STUDIO
Precedente
Successivo
Resoconto integrale del dibattito dell'aula
Oggetto del Consiglio n. 1066 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1066/X Approvazione degli adempimenti di cui
all'articolo 3 della legge regionale 20 agosto 1993, n. 68, recante
interventi regionali in materia di diritto allo studio.
Deliberazione Il Consiglio
Vista la legge regionale 20 agosto 1993, n. 68, recante
"Interventi regionali in materia di diritto allo studio" e le
successive integrazioni apportate con legge regionale 1° agosto
1994, n. 37;
Vista la deliberazione del Consiglio regionale n. 317/X del 25
novembre 1993 con la quale sono stati stabiliti, ai fini
dell'ammissione alle provvidenze di cui agli articoli 6, 7, 8, 9,
10 e 11 della citata legge regionale n. 68/1993 per l'anno
scolastico 1993/94, il tetto di reddito nonché i criteri per la
formazione di eventuali graduatorie, in applicazione della citata
legge regionale n. 68/1993;
Atteso che ai sensi dell'articolo 3, comma 3, della richiamata
legge regionale n. 68/1993 il limite massimo di reddito imponibile
lordo deve essere aggiornato annualmente secondo l'indice di
inflazione ISTAT, corrispondente al momento attuale a circa il 4
percento;
Ritenuto di provvedere al riguardo per le provvidenze da
attribuire nell'anno 1995;
Ritenuto altresì di fissare i criteri per la formazione di
eventuali graduatorie relativamente alle borse di studio intitolate
alla memoria di personalità valdostane, di cui all'articolo 7 bis
della legge regionale 68/1993 introdotto con l'articolo 4 della
legge regionale n. 37/1994;
Visto il parere favorevole rilasciato dal Dirigente dei Servizi
Scolastici dell'Assessorato della Pubblica Istruzione, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della V Commissione consiliare permanente;
Delibera
1) di stabilire, ai fini dell'ammissione delle provvidenze di
cui agli articoli 6, 7, 7 bis, 8, 9, 10 e 11 della legge regionale
n. 68/1993 da attribuire nell'anno 1995, il tetto di reddito, avuto
presente l'indice di inflazione ISTAT, nonché i criteri per la
formazione di eventuali graduatorie, come da prospetto allegato
alla presente deliberazione di cui fa parte integrante;
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera e, del decreto legislativo 22
aprile 1994, n. 320.
Prospetto
(...omissis...)
Presidente Pongo in votazione la delibera in oggetto.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK