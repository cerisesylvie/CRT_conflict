Consiglio Regionale della Valle d'Aosta - Oggetto del Consiglio n. 317 del 17 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 317 del 17 dicembre 1971 - Resoconto
OGGETTO N. 317/71 - Comunicazioni del Vice Presidente del
Consiglio regionale (Incontro Presidente Giunta e Ministro Piccoli
per questione bassa Valle).
Fosson (U.V.) -
Io, prima di passare alle mozioni, vorrei
fare una breve comunicazione che concerne anche, forse l'ordine dei
lavori, tanto come procediamo e dobbiamo aspettare poi anche un
momento che arrivi l'Assessore Milanesio, perché ci sono quegli
argomenti che interessano l'Assessore al Turismo.
Io, questa mattina avevo fatto una comunicazione su una
telefonata fatta ieri dal Presidente della Giunta in base al rinvio
eventuale di argomenti che necessitavano la sua presenza, che poi
sono stati citati anche dalla Giunta e che concordemente abbiamo
rinviato perché il Presidente della Giunta, se era necessario,
aveva detto ieri che sarebbe stato qui eventualmente domani mattina
pur di comunicare. È sopravvenuta un'altra questione di cui
praticamente credo che alcuni membri della Giunta erano già al
corrente, ma che quell'incontro che era stato richiesto e che era
stato annunciato dal Presidente della Giunta qui in Consiglio e che
avevamo richiesto anche nella nostra mozione che avevamo approvato
ultimamente quando abbiamo parlato dei 50 milioni per gli operai
della Bassa Valle, c'era anche quella parte della partecipazione di
una delegazione che rappresentasse tutti i gruppi presso il
Ministero delle Partecipazioni Statali, per sollecitare
l'esecuzione e il mantenimento degli impegni rispetto a Verrès.
Ora domani alle ore 12 c'è una riunione presso il Ministero
delle partecipazioni statali, i Sindacati sono stati avvisati e il
Presidente della Giunta, mi ha detto: "Vedete voi in base ai lavori
del Consiglio, come potete fare o che, se ritenete, se i Capigruppo
o i rappresentanti dei vari gruppi ritengono di partecipare a
questa riunione". Siccome non si sapeva con precisione come
andassero i lavori, io ho detto riferirò al Consiglio e si potrà
vedere un po', il Consiglio potrà decidere se deve partecipare e se
si vuol partecipare domani alle ore 12 a questa riunione.
Quindi questo implica naturalmente che il Presidente della
Giunta per quegli oggetti rinviati che aveva detto ieri
eventualmente possa essere ad Aosta sabato, se è necessario, questo
non è più possibile e non so se questo incontro sarà un incontro
conclusivo, interlocutorio e tutto, lui mi ha detto che avrebbe
cercato ad ogni costo di spostare questo incontro a lunedì o
martedì, ma che non era possibile, che se si voleva fare questo
incontro bisognava fare questo incontro domani per le ore 12.
Quindi questo volevo dire, prima di tutto per vedere come
dobbiamo decidere per i nostri lavori, perché noi con gli oggetti
che abbiamo ancora da esaminare, rinviando a un altro Consiglio,
che sarà il Consiglio del mese di gennaio, quei punti che sono
stati sospesi, noi tranquillamente finiamo questa sera anche a
un'ora molto potabile, quindi questo. Poi c'è la seconda questione,
se i vari gruppi vogliono partecipare domani a questo incontro e
qui si pone un altro problema, che è un problema puramente di orari
di partenza, nebbia permettendo, e questa è un'altra questione che
bisogna vagliare. Questo volevo dirvi prima di continuare con
l'esame degli altri oggetti all'ordine del giorno.
Chantel (P.S.I.)
- L'Assessore Milanesio viene subito,
pregando di far passare subito, appena arriva, i suoi argomenti,
perché lui deve tornare in Pretura.
Fosson (U.V.) -
Va bene, allora torniamo poi su questo
alla fine, eventualmente. Allora passiamo al punto 22, perché le
altre due mozioni sono presentate dal gruppo liberale, loro non
sono presenti, hanno già chiesto stamattina nella loro
dichiarazione che volevano che fosse presente il Presidente del
Consiglio, quindi queste due mozioni le rinviamo senz'altro, vanno
rinviate con quegli altri 4 punti che sono stati rinviati
stamattina, quindi come mozione ci resta il punto 22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK