Consiglio Regionale della Valle d'Aosta - Oggetto del Consiglio n. 2813 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2813 del 11 ottobre 2023 - Resoconto
OGGETTO N. 2813/XVI - Interrogazione: "Informazioni in merito
alle commissioni applicate sulle transazioni PagoPA".
Bertin (Presidente) -
Punto n. 12. Risponde il Presidente
della Regione.
Testolin (UV) -
Gli interroganti chiedono se le
commissioni applicate oggi a carico degli utenti valdostani sulle
singole transazioni siano in quota parte destinate anche al
rimborso di spese a carico dell'Amministrazione regionale.
Ma prima di entrare nel merito dei singoli quesiti posti, si
ricorda che, in adempimento all'articolo 5 del Decreto legislativo
7 marzo del 2005 n. 82, Codice dell'Amministrazione digitale, la
Regione ha aderito alla piattaforma nazionale PagoPA a dicembre
2015 ed ha anche assunto il ruolo di intermediario tecnologico per
gli enti e per le Amministrazioni pubbliche del territorio
valdostano.
Per quanto riguarda la risposta al primo quesito che ho letto
prima, le commissioni applicate a carico degli utenti valdostani
non sono destinate in nessuna parte al rimborso di spese a carico
dell'Amministrazione regionale, come previsto dalla norma vigente,
peraltro.
Il sistema PagoPA, infatti, non prevede alcun tipo di rapporto
contrattuale tra il prestatore di servizi di pagamento e l'ente
creditore, per cui le commissioni sono applicate all'utilizzatore
finale dal prestatore per il servizio di pagamento richiesto.
Ciò è coerente con il principio di tariffazione
share
: il
pagatore e il beneficiario sostengono ciascuno le spese applicate
dal rispettivo prestatore di servizi di pagamento e con il divieto
di
surcharge
.
Tali principi, stante il funzionamento del sistema PagoPA, sono
rispettati anche nell'operatività del pagamento con carta di
pagamento.
Le commissioni sono quindi quelle richieste dal prestatore di
servizio prescelto dall'utente che può essere una banca, il
tabaccaio, le Poste italiane ed altri enti, e si ribadisce come la
Regione autonoma Valle d'Aosta non richieda all'utente alcuna
commissione aggiuntiva.
Riguardo al secondo quesito (se vi siano mai state
interlocuzioni con il ceto bancario locale volte a calmierare il
peso di tali commissioni), il sistema PagoPA ha l'obiettivo di
agevolare l'utente finale e di rendere più semplice, sicuro e
trasparente qualsiasi pagamento verso la pubblica
Amministrazione.
Pertanto, ai cittadini e alle imprese è stato riconosciuto un
vero e proprio diritto di poter effettuare tali pagamenti, di
scegliere le modalità, lo strumento e l'operatore intermediario con
cui pagare, anche in base ai costi dell'operazione di pagamento
offerti dagli stessi.
La Regione, per i pagamenti effettuati tramite POS fisici, in
dotazione alla stessa e forniti dal tesoriere in fase di
transizione verso il circuito PagoPA, intende assumersi, per
contro, l'onere delle commissioni su suddetto transato, che saranno
a totale carico della Regione in coerenza con le disposizioni Agid
(Agenzia per l'Italia digitale), quindi su quelle tipologie di
intervento non si applicheranno per internalizzazione delle spese
da parte nostra.
Allo stato attuale, tenuto conto che la piattaforma regionale
dei pagamenti sta completando la migrazione della totalità delle
entrate regionali sul circuito PagoPA, non sono ancora state
avviate interlocuzioni con il sistema bancario locale, considerata
l'oggettiva difficoltà di stimare il volume del transato su base
annua e relativi oneri per commissioni. E lei mi insegna che senza
dei numeri diventa po' difficile fare delle valutazioni.
Terzo quesito (se a conoscenza dell'Amministrazione regionale le
commissioni applicate alle transazioni PagoPA in altre regioni
siano di importo o pari a 0): al momento le competenti strutture
dell'Amministrazione non sono a conoscenza di realtà diverse da
quanto sancito dalla normativa vigente in merito alle commissioni
sulle transazioni effettuate sulla piattaforma PagoPA.
A tal proposito, riferiscono che la Regione ha partecipato nel
2021, in veste di rappresentante delle autonomie speciali, al
gruppo di lavoro interregionale "tematiche relative all'entrata in
vigore della disciplina, dei pagamenti delle pubbliche
Amministrazioni con PagoPA", istituito per l'individuazione delle
azioni alle criticità sorte nell'ambito dell'attivazione della
piattaforma PagoPA stessa.
Il lavoro si è concluso con un documento di sintesi contenente
le proposte di deroga alle linee guida Agid e, tra le altre, al
capoverso "costi di gestione, punto 6, commissioni applicate dai
PSP" è stato proposto quanto segue: "si chiede di intervenire per
eliminare le commissioni applicate agli utenti per i micropagamenti
inferiori ai 5 euro. Si propone a PagoPA S.p.A di modificare
l'esposizione grafica delle commissioni applicate dai PSP
(Prestatori Servizi di Pagamento) rendendo effettivamente
comparabili i diversi canali di pagamento anche in termini di costi
e garantendo all'utenza un'effettiva possibilità di scelta".
Si chiede inoltre di concordare con le Regioni e gli istituti
bancari una modalità semplificata di rimborso dei pagamenti doppi
generati dal sistema, che comprenda anche il rimborso delle
eventuali commissioni doppia clip applicate dagli istituti di
credito, quindi già una casistica un po' particolare.
La richiesta di eliminare le commissioni per i micro pagamenti,
al momento, non è ancora stata accolta.
Questo è il panorama complessivo.
Presidente -
Replica il consigliere Aggravi.
Aggravi (RV) -
Anche questo è un tema che, in realtà, può
essere visto anche come semplice, ma poi alla fine ha un peso,
perché si fanno magari già dei pagamenti poco piacevoli e in più
aggiungere 0,50 o 1,50 euro, alla fine del mese ovviamente fa
differenza.
Per quello che riguarda la prima risposta, ne prendiamo atto e
penso che sia positivo perché in realtà sembra che in alcune realtà
(non sto parlando del territorio valdostano) ci siano invece delle
situazioni che vanno più a carico degli utenti.
Sul punto 2 -  io ne approfitto, non so se ho capito bene -
ma il Presidente utilizzava il futuro, quindi sostanzialmente in
questo momento c'è un pagamento, in prospettiva, quando si avrà
chiara la situazione, l'obiettivo è internalizzare i costi su
quelli che sono i pagamenti al POS.
Sul terzo punto, prendo atto anche dell'ultimo passaggio che ha
fatto rispetto al lavoro e al contributo che chi è stato coinvolto
dell'Amministrazione ha dato su questo aspetto; ho avuto delle
segnalazioni, e per questo mi collego anche al punto 2, perché in
alcune realtà regionali o di province autonome sembra che alcune
realtà bancarie - non so se nella forma di internalizzazione dei
costi oppure di qualche forma di convenzione - in alcuni casi non
applichino le commissioni alla clientela. Cosa forse magari
marginalmente di poco, ma che sul numero, a fine anno, conta
parecchio, perché quando parliamo di piattaforme e di sistemi di
pagamento è tutto bellissimo, sicurezza e quant'altro, però è una
sicurezza che alla fine si paga e soprattutto quando è obbligatorio
utilizzare determinati canali e in più pagare le commissioni, al di
là di come la si pensi, penso che non sia piacevole per nessuno; e
quindi a volte è anche difficile capirlo e renderlo giustificabile,
perché comunque se c'è un obbligo (quindi non ho la possibilità di
manifestare la mia capacità economica come voglio), forse la
commissione deve anche tenerne conto perché non ho altra
possibilità di pagamento.
Questo penso che sia un pensiero condiviso da tutti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK