Consiglio Regionale della Valle d'Aosta - Oggetto del Consiglio n. 2561 del 26 settembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2561 del 26 settembre 1991 - Resoconto
OGGETTO N. 2561/IX Discussione del disegno di
legge:"Aggiornamento dei limiti di spesa di competenza della Giunta
regionale in materia di concessione di contributi facoltativi e
straordinari e di lavori pubblici".Errore. L'origine riferimento
non è stata trovata.
Presidente
Il Consigliere relatore Cristina Monami
ha chiesto la parola per illustrare il disegno di legge n. 286,
iscritto al punto 47 dell'ordine del giorno; ne ha facoltà.
Monami (PCI-PDS)
Le competenze finanziarie di cui
la Giunta regionale può usufruire, da una parte, per la costruzione
e sistemazione di strade, opere idrauliche ed altri lavori pubblici
di interesse regionale e, dall'altra, per la concessione di sussidi
e contributi facoltativi e straordinari in materia di opere e di
lavori di pubblica utilità, di assistenza e beneficenza, di
istruzione, di agricoltura e foreste, di artigianato locale, di
commercio, di turismo e, in genere, in materia di iniziative
interessanti i servizi di interesse pubblico locale, sono fissate
dalla legge regionale n. 66 del 7 dicembre 1976 nell'articolo 3
lettera "e" e lettera "m", rispettivamente, in lire 20 milioni e in
lire 1,5 milioni.
Il disegno di legge 286 del 15 aprile 1991, sottoposto oggi
all'attenzione e all'approvazione del Consiglio regionale, aggiorna
i citati limiti di spesa di competenza della Giunta regionale, per
contenere, in qualche modo, l'intervenuto deprezzamento della
moneta dal 1976 ad oggi.
Si propone quindi di elevare a lire cinquanta milioni il limite
di spesa relativa ai lavori pubblici e a cinque milioni quello per
i sussidi straordinari e facoltativi.
Presidente
Ha chiesto la parola il Consigliere
Andrione; ne ha facoltà.
Andrione (UV)
Je voulais dire que nous avons
demandé une interruption du Conseil pour nous consulter entre
Groupes de la minorité, sur le document inadmissible qui a été
donné à l'Union Valdôtaine par la presse, parce que nous n'avons
pas été dignes d'en être informés par nos collègues Conseillers de
la majorité. Ce document, à notre avis, constitue une violation
grave et injustifiée des droits de tous les Conseillers, et en
particulier des Conseillers de la minorité.
Alors, nous annonçons - et monsieur le Président du Conseil
pourrait nous aider pour accélérer les travaux du Conseil - que
nous avons l'intention de présenter un ordre du jour dans la
discussion de l'objet en question, qui concerne quand même les
rapports entre l'exécutif et le Conseil régional, en soulignant
encore une fois - et c'est quand même des paroles qui ont été
prononcées par tout le monde, peut-être hypocritement - la
centralité du Conseil. Comme cela concerne ce type de débat nous
présenterons un ordre du jour afin que, dans les plus brefs délais,
ce document soit discuté.
Dans l'hypothèse que, comme cela arrive, la majorité, qui a
quelques voix de plus que la minorité, refuse notre ordre du jour,
nous annonçons déjà que nous demanderons sur ce document spécifique
une réunion extraordinaire du Conseil. Et ceci pour ne pas faire
perdre du temps au Conseil dans les séances ordinaires. Pardon.
Nous demandons une conférence de presse pour demain, pour expliquer
notre point de vue, mais cela ne concerne pas directement le
Conseil régional.
Président
Il y a d'autres Conseillers qui demandent
la parole? Si j'ai bien compris l'ordre du jour, qui concerne aussi
l'objet n. 47, est présenté au cours de la discussion générale.
Alors, l'ordre du jour annoncé sera présenté pendant cette séance,
au cours du débat de la discussion générale sur l'objet 47.
Le Conseiller Riccarand a demandé la parole; il en a la
faculté.
Riccarand (VA)
La dichiarazione dei Capigruppo
della maggioranza è coincisa, sia pure casualmente, con l'oggetto
47, che riguarda proprio il problema delle competenze del Consiglio
e dei reciproci rapporti fra la Giunta ed il Consiglio regionale.
Questa concomitanza ci permette di fare alcune considerazioni che
la maggioranza del Consiglio ha cercato di evitare con un voto che
impedisse la discussione su tale dichiarazione.
Io credo che nel momento in cui si vuole ritoccare quella cifra
di competenza della Giunta, che da tanto tempo era fissata con
determinati parametri, attribuendo alla stessa Giunta una
competenza più estesa sottratta all'esame del Consiglio, si
dovrebbe valutare questo aspetto proprio in rapporto alle
reciproche funzioni e rapporti fra il Consiglio regionale e
l'Esecutivo.
Ricordo che quando si formò questa nuova maggioranza, si fece un
gran parlare della centralità del Consiglio, perché si discuteva
troppo poco e si doveva superare quella carenza di dibattito,
bisognava diffondere la trasparenza nelle procedure, nei metodi e
nell'informazione, ma da una serie di fatti, ormai evidenti a
tutti, ed ora anche da questo ultimo spudorato documento dei Gruppi
della maggioranza, io mi rendo conto che tutte quelle promesse sono
state smentite dai fatti.
L'auspicio di un più ampio dibattito in Consiglio viene ora
rifiutato come una pericolosa ed inutile perdita di tempo o un
attentato alla democrazia. Che forse i Gruppi consiliari ora
parlano troppo, fanno troppi interventi o dicono troppe cose?
Io intervengo molto di meno adesso di quanto non facessi prima.
Il problema solo che è cambiato il rapporto fra maggioranza e
minoranza: ora c'è una minoranza più vasta e più agguerrita, che al
suo interno ha persone con profonde esperienze amministrative che
evidentemente hanno delle cose da dire. Da qui, però, a voler
rimproverare i Consiglieri della minoranza di ostruzionismo, di
inutili diatribe fuori da qualsiasi logica amministrativa, come è
scritto in quel documento, mi sembra proprio che si voglia tentare
di censurare ed imbavagliare la minoranza, cosa che è esattamente
il contrario di quello che voi avevate affermato auspicando la
centralità del Consiglio e riappellandovi al primato del dibattito
politico.
Non c'è solo questo. Voi dite: "La Giunta deve avere più
poteri...". Posso anche essere d'accordo che determinati parametri
siano ritoccati, però dovete garantire alla minoranza il diritto
all'informazione, perché in questi ultimi mesi io mi sono trovato
di fronte ad un fuoco di sbarramento anche sulle minime
informazioni. Alla richiesta di informazioni su documenti ufficiali
citati in disegni di legge ed in relazioni presentate al Consiglio
mi è stato sostanzialmente risposto: "No".
A nulla poi sono valse neppure le lettere inviate all'Ufficio di
Presidenza, come prevede il Regolamento, per smuovere la
situazione. Mi sono stati rifiutati persino decreti di Ministri dei
Lavori Pubblici, perché - così mi è stato detto sotto banco -: "Se
li diamo al Consigliere Riccarand, poi lui fa ricorso".
La possibilità del ricorso è un diritto che nessuno mi può
togliere, ma voi avete l'obbligo di fornire la documentazione su
ciò che deve essere discusso in Consiglio, così come avete
l'obbligo di garantire, e non di negare, ai Consiglieri, la
possibilità di esaminare le varie pratiche complete, senza che
dalle stesse siano stati sottratti documenti significativi.
Dinnanzi a queste situazioni è come trovarsi di fronte ad un
rovesciamento del problema iniziale, perché ci troviamo di fronte
ad un atteggiamento che mette in difficoltà i Gruppi della
minoranza, che hanno discusso la proposta di esaminare e chiarire
questa situazione nel corso di un dibattito consiliare.
Evidentemente non è più possibile che i Gruppi della minoranza
continuino a subire questa situazione in termini di negazione del
loro diritto all'informazione e siano al contempo accusati di fare
dell'ostruzionismo.
Io credo che le responsabilità debbano essere ribaltate, nel
senso che la maggioranza e la Giunta non possono pensare di poter
usare il Consiglio come una semplice istituzione formale di
ratifica di decisioni già assunte all'esterno. Se esiste la
centralità del Consiglio, essa richiede almeno quei tempi e
discussioni strettamente necessari.
Credo invece che chi voglia fare dell'ostruzionismo adotti un
atteggiamento ben diverso da quello che è stato assunto in questi
giorni. Pertanto, considero totalmente ingiustificato il vostro
comportamento.
Nell'annunciare quindi una valutazione critica nei confronti del
disegno di legge presentato dalla Giunta, dichiaro che, quando
entreremo nel merito - penso che ciò avverrà domattina, perché
ormai sono le 20,00 - e discuteremo anche l'ordine del giorno che
sarà presentato dai Gruppi della minoranza, io chiederò che si
possa fare chiarezza sull'attuale situazione all'interno del
Consiglio regionale.
Presidente
Ha chiesto la parola il Vicepresidente
Bich; ne ha facoltà.
Bich (Ind)
Anch'io intervengo sull'argomento
introdotto dal Consigliere Riccarand, che si riverbera sul punto 47
all'ordine del giorno e coinvolge i rapporti fra l'Assemblea e
l'Esecutivo.
Devo dire che la dichiarazione resa dai Capigruppo della
maggioranza consiliare ed udita poco fa, amplificata dalla
televisione, mi ha lasciato abbastanza di stucco.
Personalmente sono parte di un Gruppo della minoranza, ma non
penso di aver mai adottato atteggiamenti di "filibustering" o di
subdola campagna ostruzionistica, non fosse altro perché nel corso
di due adunanze consiliari sono intervenuto tre volte e sempre su
atti di consistenza politica.
Ritengo pertanto che questo atteggiamento sia un vecchio adagio,
ripreso dal maestro timoniere, quando si rende conto che la barca
comincia a non essere più governabile.
E' il risultato di una sperimentazione ormai consolidata,
provata un po' da tutti quanti: quando ci si trova sui banchi
dell'Esecutivo e ci si accorge di non governare più la barca, con
ordini del giorno provocatori si cerca di bucare e di provocare le
reazioni della minoranza, in modo che la maggioranza possa
ricompattarsi.
Cerco di giustificare in questo modo la dichiarazione un po'
demenziale del regista, che probabilmente ha seguito un impulso
altrettanto demenziale nell'accomunare un po' tutti. La
giustificazione vuole però raggiungere quel segno.
Se gli obiettivi sono quelli di giungere ad una acritica ed
acriticabile posizione dell'Esecutivo verso l'Assemblea, mi sembra
che sia scarsamente motivato lo stesso disegno di legge 286.
Lo sarebbe di più se avesse la valenza del miglioramento delle
procedure amministrative; ma la valenza politica, se usata secondo
l'ordine del giorno che è stato presentato dai Gruppi della
maggioranza, mi sembra negativa, perché - se vengono accettati quei
criteri - non dà modo alla minoranza di poter controllare più
attivamente e sollecitamente, come d'altronde è stato fatto in
questi giorni, l'operato dell'Esecutivo.
E' quindi necessario un chiarimento, che è giusto che avvenga in
occasione della discussione del disegno di legge 286, che mette in
chiaro ed a confronto le competenze dell'Esecutivo e quelle
dell'Assemblea regionale.
Per queste ragioni io mi sento di sottoscrivere l'ordine del
giorno che sarà presentato, che si aggancia molto bene a questo
disegno di legge e che credo debba essere discusso nel più breve
tempo possibile, anche perché senza i necessari chiarimenti di
fondo mi sembra ingiusto e politicamente inaccettabile dare un voto
favorevole alla legge in questione.
Presidente
Prima di dare la parola al Consigliere
Milanesio, vorrei precisare che il documento definito
"dichiarazione dei Capigruppo della maggioranza consiliare" non è
affatto un ordine del giorno, per cui non sarà discusso come tale
dal Consiglio regionale. Si tratta di un documento che i rapporti
fra i Capigruppo della maggioranza e la stampa, cui del resto era
destinato. Mi sembra che questo debba essere chiaro...
Siccome il Vicepresidente Bich ha parlato di "ordine del
giorno"...
Ha chiesto la parola il Consigliere Milanesio; ne ha
facoltà.
Milanesio (PSI)
Sarò molto breve, anche perché sembra
che su certe questioni i nervi siano a fior di pelle.
Quel documento è un atto politico che i Capigruppo della
maggioranza hanno ritenuto opportuno sottoscrivere ed inviare alla
stampa. Noi, infatti, dopo tutto quello che era successo questa
mattina in occasione delle votazioni segrete, abbiamo ritenuto che
valesse la pena sottolineare che questo Consiglio, per approvare
alcune delibere di Giunta che richiedevano il voto segreto e che
peraltro erano piuttosto insignificanti e sulle quali non c'era
stata una grande discussione politica, è stato costretto a ricorre
alle due rituali votazioni con le palline e poi alla terza con la
scheda...
Mi permetto di osservare che non sono andate vuote le votazioni
nelle quali aveva votato solo la maggioranza, perché la maggioranza
non aveva mai votato da sola.
Visto che non si può e non si vuole fare il processo alle
intenzioni, ed infatti noi non lo facciamo, ci siamo limitati a
comunicare all'opinione pubblica e alla stampa quello che noi
pensiamo, anche perché avevamo capito benissimo che qui, quando si
vogliono fare dei discorsi seri sulla funzionalità del Consiglio,
si perde solo del tempo, nascondendosi dietro l'anonimato.
Poiché però a noi non interessava molto che questo discorso
fosse fatto qui in Consiglio, ci siamo rivolti all'opinione
pubblica. E' stata una scelta.
Voi volete riproporre il tema della centralità del Consiglio?
Siamo tutti contenti e soddisfatti e siamo pronti a discuterlo, ma
nei momenti opportuni. Per quello che mi riguarda, non possiamo
accettare l'imposizione del tipo: "O mangi questa minestra o salti
dalla finestra".
Il Consigliere Andrione viene qui e dice: "Noi vogliamo
presentare un ordine del giorno: o la maggioranza lo accetta adesso
oppure noi lo iscriveremo chiedendo una adunanza straordinaria". Io
credo che il Consigliere Andrione abbia tutte le ragioni per
chiedere la convocazione di un'adunanza straordinaria, sempreché la
ritenga opportuna.
Poi dice: "Ne approfittiamo per abbinare questa discussione
sull'adeguamento delle competenze della Giunta in materia di
spesa". Ricordo che è da decenni che queste competenze sono rimaste
su livelli assolutamente risibili, per cui credo che questo
argomento possa sicuramente essere oggetto di discussione in
Consiglio - ci mancherebbe altro - ma non mi sembra che possa
essere il pezzo forte per aprire un dibattito sulla centralità o
meno del Consiglio.
Consigliere Riccarand, qui si confonde la centralità del
Consiglio con l'amministrazione. Ci sono delle competenze che sono
tipiche ed esclusive del Consiglio, mentre è bene che altre siano
delegate dal Consiglio alla Giunta, sia pure in misura ragionevole,
com'è previsto da questa proposta.
Se poi si pensa che questo argomento sia come l'ultima spiaggia
e su di esso di vuole ripetere il discorso delle Termopili, allora,
signori miei, ognuno fa la scelta di campo che crede. Noi non
riteniamo che queste siano le Termopili del Consiglio, anche perché
l'argomento non ha nulla a che fare con la centralità del
Consiglio, ma - se me lo consentite - è un artifizio retorico, che
però ha le gambe corte. Venire a sostenere che la centralità del
Consiglio è misurata sulle competenze di 1,5 milioni o di qualche
milione in più, è una cosa assolutamente ridicola e risibile,
nonché comprensibile dall'universo mondo.
Ad ogni modo, voi porterete avanti le vostre tesi e noi le
nostre; ma, per quello che mi riguarda, non sono disposto ad
accettare ricatti del tipo: "Se il nostro ordine del giorno non
viene inserito in questa discussione, noi chiederemo la
convocazione di una adunanza straordinaria". Questo è il tipico
atteggiamento che tende a prevaricare gli ordini del giorno
presentati dalla Giunta e dalla Presidenza del Consiglio per
evitare che siano discussi e che il Consiglio possa ragionevolmente
esprimersi su di essi.
Presidente
Ha chiesto la parola il Consigliere
Andrione; ne ha facoltà.
Andrione (UV)
Pour remercier d'une façon très
chaleureuse monsieur Milanesio qui nous permet de faire ce que nous
croyons nécessaire faire. C'est très généreux de sa part! Nous
n'avons jamais pensé lui demander la permission de convoquer un
Conseil extraordinaire ou de faire une bataille politique sur le
point 1 ou le point 2 de l'ordre du jour. Il a dit que chacun a ses
idées, qu'il garde les siennes, elles ne nous intéressent pas.
Le problème, à notre avis, est un autre, celui d'établir, d'une
façon claire, qu'il n'y a personne qui est autorisé à censurer un
Conseiller régional quand il prend la parole et d'aucune façon.
D'ordres du jour, pas de déclarations, dans ce Conseil on en vote,
on en a voté des milliers qui n'ont jamais été reportés par la
presse et par les médias, alors que ceux-ci, sournoisement,
"subdolamente" on dit en italien, ont été donnés à la presse pour
être lus et diffusés devant l'opinion publique. C'est un
comportement - excusez-moi pour le mot français qui dit clairement
ce qu'il veut dire - à salauds, pas à la républicaine.
Cela dit, terminée pour ce moment cette histoire, je voudrais
poser une question à la courtoisie du Président du Conseil pour
savoir comment les travaux du Conseil vont continuer pour cette
session, c'est-à-dire pour aujourd'hui et pour demain matin.
Président
Deux choses. Je crois que les ordres du jour
peuvent être acceptés au cours de la discussion générale. Donc, la
Présidence se réserve de voir l'ordre du jour pour décider s'il est
acceptable, c'est-à-dire s'il est "attinente" à l'objet en
discussion.
Pour ce qui concerne les travaux, à mon avis, on a discuté
beaucoup à la Conférence des Chefs de Groupe et on a décidé de
travailler de 16 heures à 20 heures de l'après-midi. Il est 20.08
et je propose de suspendre les travaux de la discussion générale,
qui continuera demain matin à 9.15. Après cela, les travaux sont
terminés pour ce soir.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK