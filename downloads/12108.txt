Consiglio Regionale della Valle d'Aosta - Oggetto del Consiglio n. 2982 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2982 del 8 gennaio 1992 - Resoconto
OGGETTO N. 2982/IX Situazione della microcomunità per anziani
di Pré-Saint-Didier.
(Interpellanza)
Presidente
Do lettura dell'interpellanza presentata dal
Consigliere Riccarand:
Interpellanza Nei mesi scorsi, l'intero Comitato di gestione
della micro-comunità di Pré-Saint-Didier ha rassegnato le
dimissioni in segno di protesta nei confronti del comportamento del
Comune.
Da oltre un anno il Comitato di gestione aveva chiesto al comune
di acquisire due aree limitrofe alla micro-comunità in modo da
avere un po' di spazio all'esterno per le necessità di mobilità
degli anziani ospiti della struttura. Del resto lo stesso
ampliamento della microcomunità (da 10 a 15/16 ospiti) era stato
reso possibile solo grazie alla previsione di acquisire le due
nuove aree.
Dopo che, ancora all'inizio del mese di maggio 1991, il Comitato
di gestione aveva avuto assicurazioni dal Sindaco sull'impegno e la
necessità di acquisire tali aree è successo che una delle due aree
è stata comperata da un Assessore del Comune ed anche per l'altra
area il Comune ha deciso di non procedere all'acquisto.
Da qui la protesta del Comitato di gestione e soprattutto, il
permanere di una situazione certamente non funzionale per la
microcomunità.
Tutto ciò premesso ed evidenziato che quanto accaduto è ben
descritto nel verbale della Deliberazione n. 56 del 28 ottobre 1991
del Consiglio comunale di Pré-Saint-Didier, il sottoscritto
Consigliere regionale del Gruppo Verde Alternativo;
interpella
l'Assessore alla Sanità ed Assistenza Sociale per sapere:
1) se è a conoscenza di quanto si è verificato presso la
microcomunità di Pré-Saint-Didier;
2) se è intervenuto per far presente al Comune di
Pré-Saint-Didier la necessità di acquisire le aree citate in
premessa;
3) che cosa ha fatto o intende fare per risolvere l'indecente
situazione verificatasi a Pré-Saint-Didier;
4) se ha provveduto od intende provvedere ad assumere tutte le
iniziative necessarie perché un pubblico amministratore non ricavi
interessi personali, a scapito della comunità, dal ruolo svolto
all'interno della Giunta comunale di Pré-Saint-Didier.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Ho presentato questa interpellanza per
sollevare una questione molto delicata e discutibile che si è
creata nel comune di Pré-Saint-Didier relativamente a questa
microcomunità per anziani.
Il Comitato che gestisce questa microcomunità aveva chiesto da
tempo, cioè da quando erano stati decisi dei lavori di ampliamento
che hanno aumentato la capienza, di acquisire alcune aree
circostanti l'edificio, per poterle utilizzare nell'ambito delle
necessità dovute ad esigenze di movimento degli anziani ospiti. Fra
l'altro queste aree erano anche necessarie per realizzare
l'ampliamento per questioni di volumetria ed il comitato di
gestione era convito che il Comune avrebbe provveduto ad acquisire
queste aree.
Nel corso degli ultimi mesi si è verificato, invece, un fatto
estrema-mente grave. Una di queste aree che doveva essere
acquistata dal Comune è stata acquisita da un assessore della
giunta comunale di Pré-Saint-Didier, che ha pensato bene, essendo
venuto a cono-scenza della vendita di queste aree, di acquistarla
per conto pro-prio. Il Comune non ha potuto così acquisire questa
area e nep-pure altre. Da qui l'iniziativa di protesta da parte del
comitato, che si è sentito raggirato e penalizzato e che ha
avanzato proteste nei confronti di questo comportamento. Ne è
scaturito un dibattito anche molto aspro in Consiglio comunale. Io
ho letto il verbale, ci sono dei fatti a mio avviso molto
preoccupanti.
L'interpellanza ha lo scopo, quindi, di fare chiarezza sulle
inizia-tive che ha assunto la Giunta regionale in questa situazione
e come intende muoversi perché la microcomunità possa
effettiva-mente entrare in possesso di queste aree che sono
assolutamente indispensabili per una sua funzionalità migliore ed
ideale, già prevista da tanti anni, che invece sembra scontrarsi
con interessi particolari di alcuni amministratori di
Pré-Saint-Didier.
Presidente
Ha chiesto la parola l'Assessore Beneforti, ne
ha facoltà.
Beneforti (DC)
Grazie Presidente. Rispondo
all'interpellanza per dire subito che non ero a conoscenza di
quanto si è verificato nella microcomunità di Pré-Saint-Didier. Non
siamo quindi potuti intervenire ma non ci é neanche pervenuta
nessuna richiesta o comunicazione da parte del Comune di
Pré-Saint-Didier.
In questi giorni ho provveduto, a seguito dell'interpellanza del
Consigliere, a raccogliere tutta la documentazione che riguarda
l'argomento e da tale documentazione risulta evidente la non
volontà da parte del Comune di Pré-Saint-Didier di acquisire le
aree adiacenti alla microcomunità.
C'è una delibera in tal senso e dagli atti risulta anche che il
comitato di gestione della microcomunità ha ritirato le dimissioni
in data 19 dicembre e che il Consiglio comunale ne ha preso atto
nella seduta del 28 dicembre 1991. Comunque nella prossima
settimana proseguirò nei contatti con gli amministratori del Comune
come incontrerò anche il comitato di gestione della
microcomunità.
Con gli uffici tecnici dell'Assessorato valuteremo la richiesta
di ampliamento del cortile della struttura così come è stato
richiesto dal Comitato di gestione e vedremo anche la possibilità
di una ristrutturazione dell'edificio, in modo da aumentare anche
gli utenti, in questa microcomunità, date le necessità.
Pertanto posso assicurare che recupereremo e utilizzeremo i
terreni necessari qualora la richiesta di ampliamento risulti
utile. Mi riservo comunque di tenere informato l'interpellante
sull'esito delle verifiche e delle iniziative che andremo ad
intraprendere.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Io ringrazio l'Assessore della risposta
soprattutto per l'impegno di seguire la vicenda , di incontrare il
Comune e soprattutto il comitato di gestione, e per dare una
soluzione a questo problema che mi sembra sia da seguire con
attenzione riferendosi ad una fascia che ha bisogno di assistenza
da parte della società.
Il comportamento del Consiglio comunale di Pré-Saint-Didier, o
di una parte di esso, è sicuramente preoccupante perché, trovandosi
difronte ad una richiesta ben precisa della microcomunità, qualcuno
ha ritenuto invece di approfittarne per interesse personale.
Io credo che questa sia una cosa da stigmatizzare pesantemente
perché questo non è corretto da parte di chi ricopre la carica di
amministratore comunale.
Io chiedo che l'Assessore verifichi questa situazione fino in
fondo e assuma tutti i provvedimenti che sono nel potere
dell'Amministrazione per bloccare una situazione scandalosa che si
è creata in questo Comune.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK