Consiglio Regionale della Valle d'Aosta - Oggetto del Consiglio n. 326 del 14 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 326 del 14 dicembre 1970 - Resoconto
OGGETTO N. 326/70 - Costituzione in Aosta di un ufficio
staccato dell'ANAS. (Approvazione di ordine del giorno)
Fosson (U.V.)
- Vorrei anche chiedere al Consigliere
Tonino se arriva questo ordine del giorno. Va beh, potremmo fare le
ratifiche di Giunta. Allora, qui abbiamo due ordini del giorno,
cominciamo eventualmente a vedere quello sull'ANAS.
Allora:
"Il Consiglio regionale della Valle d'Aosta,
considerando la difficoltà di contatti con la Direzione
Compartimentale dell'ANAS, con sede in Torino, che ha portato e
porta continuamente disfunzioni e ritardi, anche molto gravi, nei
rapporti fra gli Enti pubblici e i privati siti in Valle d'Aosta e
la citata Direzione, sia per le necessarie informazioni che per il
disbrigo di pratiche che ancora per lo studio e la soluzione di
problemi interessanti la viabilità valdostana; auspica la creazione
in Aosta di un ufficio distaccato dell'ANAS, dando mandato alla
Giunta regionale di prendere gli opportuni accordi atti alla
sollecita definizione del problema".
Chi è d'accordo per quest'ordine del giorno alzi la mano.
Savioz (P.C.I.)
- Avevo pregato il presentatore di
aggiungere la questione del taglio delle piante, non possiamo non
dire niente su questo.
Fosson (U.V.)
- Mi pare che, in questo momento, questo
ordine del giorno è per un altro scopo, cioè quello di segnalare
all'ANAS la volontà del Consiglio che sia creato un ufficio
distaccato ad Aosta. Per la questione del taglio degli alberi
secondo il mio consiglio, potreste preparare un altro ordine del
giorno, e porlo in votazione nella prossima riunione, ma conviene
tenerlo staccato da questo. Questo almeno è il mio parere, se il
Consiglio è di parere diverso lo dica.
Allora chi è d'accordo per questo ordine del giorno alzi la
mano. Contrari? - Astenuti? - Il Consiglio approva.
E adesso se aspettiamo un attimo, se è quasi pronto, intanto che
aspettiamo il testo definitivo dell'ordine del giorno del
Consigliere Tonino, vorrei chiedere ai Consiglieri: noi abbiamo la
riunione di mercoledì 16 dicembre, mercoledì 16 c'è lo sciopero
generale in Piemonte e Valle d'Aosta. Qui per la Valle d'Aosta i
sindacati hanno stabilito che lo sciopero si tenga nelle ultime
quattro ore di ogni turno. Quindi, per mantenere, per lasciare la
libertà di sciopero anche ai funzionari dell'Amministrazione
regionale, se, eventualmente, aderiscono allo sciopero, faranno
sciopero nelle ultime quattro ore, cioè nel pomeriggio. Noi
dovremmo quindi fare il Consiglio al mattino, perché, siccome si
pensa di finire questo Consiglio in una mezza giornata, eravamo in
forse per vedere se si doveva fare il mattino o il pomeriggio.
Quindi, il Consiglio resta definitivamente convocato per il mattino
alle 9,30, come da convocazione, e penso che il Consiglio non abbia
eccezioni da fare su questo. Quindi, se non ci sono osservazioni,
siamo d'accordo come tutti.
Aspettiamo l'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK