Consiglio Regionale della Valle d'Aosta - Oggetto del Consiglio n. 64 del 13 marzo 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 64 del 13 marzo 1972 - Resoconto
OGGETTO N. 64/72 - Provvedimenti a favore degli allevatori di
bovini. (Interpellanza)
Bordon (D.C.) -
Io non avrei molto da aggiungere in
quanto che mi sembra che l'interpellanza sia sufficientemente
chiara e, anzi, lunga forse, ma alcune spiegazioni in quanto che
questa interpellanza è stata presentata il 23 febbraio, da allora a
adesso si sono succeduti anche altri eventi e pertanto vorrei
aggiungere solo alcune brevissime considerazioni.
Innanzitutto, avevo già detto in altre occasioni, qui, in questa
stessa sala, che durante i tesseramenti dell'Associazione
Coltivatori Diretti di cui sono indegno Presidente, avevamo
raccolto una lunga serie di richieste di necessità che erano
affiorate e come avevamo fatto in precedenza, anche con altri,
almeno, perché non cerchiamo qui nessuna primogenitura, avevamo
chiesto qui la gratuità dei medicinali, abbiamo richiesto un
contributo "una tantum" per le puerpere che è allo studio, abbiamo
richiesto gli infortuni per questi agricoltori che ne sono
sprovvisti, a differenza degli altri operai lavoratori. A un certo
momento, avevamo in mezzo altre rivendicazioni come i caseifici,
ecc. di cui parleremo in un prosieguo di tempo, anche quella di
vedere di venire fuori almeno in via provvisoria, ma con una certa
decisione, per un contributo da dare agli agricoltori.
Ora, che cosa è accaduto? Sembra strano ma, a un certo momento,
abbiamo visto che un certo gruppo - io li ho chiamati agricoltori
impazienti - e forse avevano anche ragione di essere tali - sono
partiti in quarta per richiedere un contributo di 50.000 lire ogni
bovina per gli allevatori qui in Valle d'Aosta. Ora noi che eravamo
a questo studio, siamo rimasti un po' stupiti in quanto ritenevamo
che sarebbe stato meno politicizzata la questione se si fosse
venuti in Consiglio regionale e si fosse presentata una legge come
si è presentata per tanti altri provvedimenti. Ora, abbiamo saputo
in un primo tempo che questi giovani attivisti di una determinata
corrente, erano partiti con la massima buona intenzione e noi ci
eravamo affiancati a questo come ci affianchiamo tutt'ora, perché
ripeto, questo contributo di 50.000 lire per bovina era già stato
discusso un'altra volta qui e io, siccome non voglio togliere i
meriti a nessuno (una delle prime idee era venuta fuori anche dal
Consigliere Manganoni con gli altri) e pertanto abbiamo seguito con
particolare attenzione questa impostazione che noi condividiamo in
pieno.
Ora, per quel poco di mestiere che ci resta, ci siamo permessi
di interpellare l'Assessore, perché sarebbe stato veramente
doloroso che si raccogliessero tutte queste firme e a un certo
momento ci si sentisse rispondere che sul bilancio non c'era la
disponibilità, perché qui ogni tanto accadono queste cose, sono
accadute in passato, come accadono tuttora, per cui a un certo
momento si presenta una legge e ci si dice: "Non ci sono i... in
bilancio". Quando invece i denari in bilancio ci sono, si dice che
non sono destinati a quell'uso e quindi volevamo evitare questa
lacuna. Pertanto ci siamo permessi di chiedere tre cose, se non
sbaglio, all'Assessore: innanzitutto, di provvedere a fare
stanziare questo miliardo e mezzo che era necessario per poter dare
questo contributo, perché, ripeto, sarebbe semplicemente una presa
in giro se si mandassero in giro degli individui per raccogliere
delle firme e poi a un certo momento non si ottenesse lo
stanziamento: poi chiedevo se per abbreviare i tempi si volesse
portare al più presto, mi sembra al punto 2, una proposta di legge
che, siccome lo ripeto, non abbiamo nessuna priorità da vantare, ma
abbiamo solo dei fatti concreti, una proposta di legge che poteva
anche essere della Giunta, perché sennò la presenteremo noi, per
vedere se si poteva evitare la politicizzazione della raccolta di
questi agricoltori a far firmare, ognuno di questi attivisti vanta
i meriti della propria parte, il che non deve esistere
assolutamente, in quanto che, ripeto, si deve soltanto tendere a
dei fatti concreti perché oggi, con il nuovo riparto, essendoci una
certa disponibilità, è giusto che si possa portare avanti questo
problema.
Il terzo punto: siccome correva voce che si voleva togliere il
premio marchiatura fontina, come corre voce di voler togliere anche
altri premi, altri contributi di cui parleremo poi a tempo
opportuno, io volevo sapere se questa notizia finale, perché mi
sembra che se ciò si facesse, sarebbe un errore. Quindi io
ringrazio l'Assessore per quanto mi vorrà dare come
delucidazioni.
Maquignaz (D.P.) -
Vorrei fare solo una piccola
cronistoria su questo problema.
Mi pare che il mese di maggio o giugno del 1971, la prima volta
che si è parlato di questo problema in Consiglio regionale, è stato
in seguito alla presentazione di una mozione da parte del
Consigliere Chamonin. Il Consigliere Chamonin chiedeva - e noi
abbiamo votato la mozione - alla Giunta di esaminare una proposta,
un qualcosa per venire incontro in modo po' massiccio per gli
agricoltori come si era fatto in Svizzera e in altri paesi.
Successivamente, con un incontro che abbiamo avuto col Comitato
della Programmazione, ha ribadito questa necessità di uno studio
per fare un qualche cosa di più concreto e di più incisivo per
evitare l'abbandono che si era constatato in base agli studi e alle
ricerche fatte dalla équipe di Grenoble. Nel mese di luglio, se non
erro, la Giunta mi pare insieme al Vice Presidente del Consiglio,
avevamo, abbiamo avuto un incontro con gli Amministratori del
Canton Vallese dove si è cercato di sentire come avevano impostato
loro i problemi per evitare l'abbandono e abbiamo visto che con un
provvedimento che già era stato approvato in Svizzera poteva essere
applicato anche in Valle d'Aosta.
La Giunta, pertanto, mi ha dato l'incarico di esaminare in
Assessorato, di studiare una proposta del genere e proposta che,
come ho avuto occasione di rispondere l'altro giorno alla mozione
presentata dai Consiglieri Manganoni, Crétier e Tonino, proposta
che è già pronta e proposta che è già stata esaminata dalla Giunta,
che stiamo in questo momento rivedendo prima di passarla alle
Commissioni. Quindi, non mi pare che si tratti qui di voler
difendere la primogenitura, perché direi che questo, è stata una
volontà del Consiglio nel momento in cui abbiamo votato la mozione
di Chamonin e noi non abbiamo fatto che quello che era stato
demandato dal Consiglio. Oggi, perciò, il provvedimento è pronto e
tra poco passerà alle Commissioni.
Per quanto riguarda, invece, rispondendo cioè all'interpellanza
ai tre punti, qui si dice, si chiede se nel bilancio '72 c'è la
somma di un miliardo e mezzo. Il Consigliere Bordon ha accennato
che tante volte i provvedimenti non vanno avanti perché poi non c'è
il finanziamento. Noi abbiamo previsto di mettere già un congruo
stanziamento nel bilancio '72 per dimostrare che è un provvedimento
da mandare avanti, che c'è la volontà di mandarlo avanti da parte
della Giunta, quindi, il provvedimento approvato, evidentemente,
l'Amministrazione metterà i fondi che saranno necessari perché è
inutile approvare un provvedimento se poi non ci sarà il
finanziamento. Quindi c'è la volontà in questo momento, di mandare
avanti questo provvedimento e c'è uno stanziamento in bilancio '72,
in quanto lo si vedrà a provvedimento approvato. Non dimentichiamo
che il provvedimento deve avere l'approvazione anche di Bruxelles,
quindi per il momento è uno studio, è una cosa che va avanti, non
possiamo nemmeno impegnare un miliardo e mezzo, mentre invece
questo lo vedremo a provvedimento approvato al momento in cui
passerà in Consiglio ed è chiaro che, se vogliamo aiutare e se
approveremo quanto prevede questa legge, dovremo mettere lo
stanziamento che deve far fronte e coprire quanto si intende
costruire.
Venendo al secondo punto, invece, mi pare che abbiamo già
fatto... qui si dice
"per evitare una politicizzazione della
questione"
. Noi non l'abbiamo mica politicizzata, noi abbiamo
fatto, abbiamo cercato di studiare, di vedere e non ci siamo
preoccupati dell'azione politica che si può fare. Mi pare che,
invece, proprio adesso la si stia facendo, cioè da quando la Giunta
ha predisposto un qualche cosa, mi pare che tutti risolvono questo
problema, quindi, semmai non viene da noi questa politicizzazione,
ma caso mai da altre parti.
Per venire, invece, al terzo punto: è vero che si intende
proporre l'abolizione del contributo di marchiatura. Posso dire che
non è vero, tanto si può dire questo: che noi il provvedimento lo
stiamo vedendo ancora in Giunta, non è ancora definitivamente
approvato, però, il provvedimento non prevede questa soppressione e
vorrei dire di più, però, che il Consiglio regionale, nell'ultima
discissione che è stata fatta per quanto riguarda il premio di
marcatura, aveva accennato alla necessità di rivedere tutto il
problema in quanto che si riteneva che il premio di marchiatura non
raggiungesse più lo scopo per cui l'Amministrazione l'aveva
istituito. Quindi, nell'ultima discussione sul premio di
marchiatura, è stato demandato all'Assessorato all'Agricoltura e
alla Commissione agricoltura di esaminare questo provvedimento per
vedere se è possibile migliorarlo, perfezionarlo, fare in modo che
serva effettivamente per migliorare la qualità e non come in questo
momento che serve, è un intervento, un aiuto, ma non raggiunge
certamente le finalità che sono state previste al momento in cui la
Regione ha approvato. Se devo dire un mio pensiero - e questo non è
di Giunta, è personale - devo riconoscere che il premio di
marchiatura non ha raggiunto lo scopo che ci si era prefissi quando
lo si è istituito. Io ho la certezza di questo - parlo a titolo
personale - e penso che dobbiamo avere anche il coraggio di dire
quando un provvedimento non raggiunge lo scopo. Si può esaminare,
dandolo sotto un altro modo, sotto un'altra forma, perché
l'importante è questo, che quando si vuole aiutare non è che si
debba aiutare in un modo o in un altro, l'importante è venire
incontro. Se quel provvedimento non serve a quei fini,
personalmente, non avrei nessuna preoccupazione anche di
sopprimerlo, però, più che parlare oggi di soppressione o meno,
direi che rimane valido quanto è stato demandato all'Assessorato e
alla Commissione Agricoltura di riesaminare il problema e di vedere
se possiamo ancora incanalarlo meglio, in modo che serva
effettivamente per migliorare questa qualità. Quindi, la legge che
noi abbiamo qui non è prevista, non si prevede questa soppressione,
però è chiaro che questo problema va rivisto in Commissione, come è
stato demandato dal Consiglio regionale.
Credo di non aver altro da precisare, perché, in base alle tre
domande, io ho dato una risposta il più precisa possibile.
Ribadisco solo questo concetto, che mi pare che preoccuparsi già
fin d'adesso di non togliere, per me è proprio cercare di
politicizzare il problema, mentre, invece, cercare di esaminare, se
un provvedimento è valido, questo lo capisco, ma invece questo
serve per dimostrare che si vuole aiutare a conservare tutti i
provvedimenti, mentre in Consiglio regionale l'ho sentito per
diverse volte, ad ogni discussione di bilancio e tutti dicono:
"Bisogna togliere i provvedimenti che non servono, bisogna
creare dei provvedimenti nuovi"
, questo è l'orientamento del
Consiglio regionale, quindi questa preoccupazione prima ancora che
un provvedimento venga portato alle Commissioni, prima ancora, mi
stupisce. Io non so, non vedo altro che un tentativo per dimostrare
che si vuole impedire di togliere dei contributi esistenti che,
quindi, contrasta con l'orientamento del Consiglio regionale, che è
quello di vedere quali sono i provvedimenti validi e di mantenerli
e di sopprimere quelli che non hanno più una validità.
Bordon (D.C.)
- Io vorrei semplicemente rispondere
(perché questo regolamento) che nel modo più assoluto io non sono
d'accordo e non sono soddisfatto di quanto mi ha detto l'Assessore,
ma che non sia d'accordo io e non sia soddisfatto, ha una relativa
importanza, io penso che al momento opportuno, sarà molto più
importante vedere se gli interessati agricoltori saranno contenti o
non contenti su quello, però sul fatto che io non sono d'accordo,
mi sia concesso almeno telegraficamente di dire il perché.
Innanzitutto, sulla prima domanda, sulla prima questione dice
l'Assessore di aver ricordato una mozione Chamonin votata qui
dentro all'unanimità che riguardava il problema dell'agricoltura in
generale. Io gli dico che ancora nell'ultima seduta del Consiglio
noi ne abbiamo votata un'altra di queste mozioni presentata dal
Consigliere comunista Manganoni che, a un certo punto, mi chiamò in
causa perché non seguivo con sufficiente attenzione. Secondo lui,
invece, non è vero, perché gli dimostrai il contrario, che questo
era un problema che doveva essere esaminato. È proprio per questo
che non siamo d'accordo, perché qui ogni
tanto, dopo un mese, due mesi, tre mesi, si porta una mozione,
ecco la politicizzazione, che riguarda tutto il problema in
generale, però non si fa mai un cavolo di niente.
Naturalmente, l'Assessore mi dice:
"Ma noi abbiamo una legge
che è allo studio della Giunta"
, ma noi siamo veramente lieti
di apprenderlo, e vedremo questa legge se sarà sufficiente e
vedremo che cosa ne verrà fuori, però noi non andiamo a fare il
processo all'intenzione della Giunta di portarlo, ma, fino ad oggi,
noi questo non lo sapevamo in via ufficiale, quindi, ripeto, che il
problema per noi deve essere esaminato non nel suo quadro generale,
che potrà venire in un secondo tempo, questo studio che va avanti
da tanto tempo e che se prima non si è potuto fare perché mancavano
dei denari, perché per portare o immettere dei miliardi
nell'Assessorato all'Agricoltura bisognava sottrarli a altri
Assessorati. Io penso che, oggi come oggi, questo lo si possa fare
con una certa facilità e lo discuteremo in bilancio, però, ripeto,
noi chiediamo e chiedevamo e chiedono questi agricoltori un
provvedimento... chiamatelo pure "singolo" che potrebbe pure non
essere l'optimum, ma che darebbe un po' di ossigeno adesso perché,
a forza di studiare, è come l'ammalato che sia sul tavolaccio e che
sia lì che lo si aspetti sul tavolo anatomico e che stia per
studiare e fare tutti gli esami possibili e immaginabili e intanto
quello là muore, poi quando è morto, porto fuori la ricetta o le
decisioni che invece non... sono ottime ma non sono più tempestive.
Quindi, sulla prima domanda, questo. Sulla seconda domanda, io non
ho detto che la Giunta lo ha politicizzato, anzi, mi sembra strano
e questo mi fa venire dei dubbi, perché noi abbiamo saputo a un
certo momento che gli attivisti che erano partiti per queste firme
godevano o vantavano delle alte protezioni, cose che poi,
successivamente, attraverso le assemblee degli agricoltori, si è
smorzata perché gli agricoltori certamente hanno detto:
"Qui,
questo provvedimento, non ha da avere un colore politico; questo
provvedimento deve semplicemente andare avanti e concludersi"
e
noi siamo d'accordo su questo punto. Sul terzo punto, è un giudizio
personale che ha espresso l'Assessore Maquignaz e quindi lo
discuteremo poi in Consiglio regionale con la massima tranquillità,
ma noi siamo sempre perfettamente d'accordo quando ci sono dei
contributi o dei provvedimenti che non vanno bene, che siano
migliorati, non abbiamo mai negato questo, però, vede, sono giudizi
personali reciproci che possono contare. Lei, in linea di massima,
dice che ha raggiunto lo scopo. Io potrei dire, invece, che ha
raggiunto lo scopo. Il suo sì, vale, il mio no e pertanto lo
vedremo in Consiglio, dopo aver sentito i tecnici, come lei sta
facendo; pertanto il problema è a questo punto. Io chiedo scusa
della chiacchierata troppo lunga che ho fatto, le ho detto che non
sono assolutamente d'accordo, il mio parere non conta niente, se
anche non sono consenziente, ma lei, Assessore, si accorgerà come
non lo siano anche gli agricoltori interessati. Grazie.
Montesano (P.S.D.I.)
- Passiamo all'oggetto n. 8.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK