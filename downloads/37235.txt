Consiglio Regionale della Valle d'Aosta - Oggetto del Consiglio n. 1067 del 11 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1067 del 11 marzo 2015 - Resoconto
OGGETTO N. 1067/XIV - Interpellanza: "Azioni intraprese per
la verifica della conferibilità dell'incarico di Direttore generale
dell'Azienda USL della Valle d'Aosta".
Presidente
- La parola al collega Laurent Viérin.
Viérin L. (UVP) -
Merci Monsieur le Président.
Seulement deux mots pur remercier toutes les personnes, même
aujourd'hui en ce Conseil, qui se sont manifestées pendant ces
jours et qui ont témoigné leurs condoléances à moi et à ma famille
pour le deuil qui nous a touchés.
Assessore Fosson, Presidente, torniamo su un argomento che in
quest'ultimo anno è stato oggetto di discussione e dibattito in
quest'aula: è la vicenda della nomina, del conferimento
dell'incarico di Direttore generale dell'USL, dell'azienda, che
aveva fatto oggetto di dubbi per quanto concerne la questione della
normativa vigente, in particolare del decreto anticorruzione, che
non dava la possibilità di nominare chi nei due anni precedenti
aveva ricoperto altri incarichi nel settore privato. La vicenda è
nota, quindi non ritorneremo sul merito, ma la questione era, da un
punto di vista tecnico, dubbia e c'erano state delle rassicurazioni
da parte dell'Assessore Fosson sulla piena legittimità della nomina
da parte del Governo e avevamo anche sollevato la questione di
opportunità politica in quanto la questione era a dir poco fumosa.
Le novità sono state l'orientamento della stessa Autorità di fine
anno, che in pratica aveva sollevato ulteriori dubbi, noi avevamo
nuovamente portato la questione in aula, ci era stato detto che
alcuni approfondimenti venivano riformulati, c'era un costante
contatto tra la parte regionale e la parte nazionale di
quest'Autorità e oggi la nostra iniziativa va nell'ottica di fare
un po' il punto della situazione su quest'argomento. È chiaro che a
parole abbiamo avuto delle rassicurazioni, oggi l'abbiamo scritto e
quindi chiediamo per iscritto, nel senso che, codificando
attraverso un'interpellanza, vogliamo che sia così fatta luce su
questa vicenda
in primis
chiedendo quali sono state le
azioni che il Governo ha messo in campo per verificare l'effettiva
conferibilità dell'incarico al dottor Ardissone.
La seconda domanda verte su una questione...noi non mettiamo in
dubbio nulla se non gli atti che sono stati fatti...ma, a fronte di
un atto che è stato messo in campo di nomina, fonte di dubbio e
soprattutto a seguito del fatto che la Giunta, venuta a conoscenza
di una situazione a dir poco fumosa...in attesa di verificare se
questa conferibilità o, meglio, quest'inconferibilità esisteva,
nessun atto è stato preso di sospensione temporanea,
aspettando...anzi molti atti sono stati deliberati sia dalla Giunta
nei confronti dell'azienda (trasferimento di fondi), sia da parte
dell'azienda come se tutto fosse regolare. Allora, la domanda è se
si ritengano legittimi...se poi questo si verificasse come
situazione di inconferibilità, come si configurano questi atti e se
non era magari più prudente sospenderli in attesa di...sapendo che
ci possono essere dei "momenti temporanei" dove queste decisioni
vengono assunte da altri e soprattutto in merito a questo punto se
siano stati valutati eventualmente i danni o le responsabilità
amministrative. Spesso l'Amministrazione agisce per autotutela, nel
senso che ci poteva essere un atto di autotutela che diceva:
"benissimo abbiamo una situazione di dubbio, abbiamo un'Autorità
nazionale che cita il caso valdostano come esempio di
giurisprudenza di caso di inconferibilità, ci può essere un
approfondimento, nell'attesa c'è un atto di autotutela che poi
eventualmente viene revocato". No, nulla di questo è stato fatto,
quindi puntualmente chiediamo anche le responsabilità
amministrative - le politiche chiaramente non spetta ad altre
autorità appurarle, ma neanche agli uffici e alle strutture, è il
Consiglio stesso che discuterà di questo -, e appunto come questa
situazione un po' ingarbugliata, che sicuramente non è di facile
soluzione, ma che noi avremmo auspicato essere gestita in modo
diverso...se sono stati fatti tutti gli approfondimenti che
l'Assessore Fosson ci ha promesso in queste settimane, o comunque
che aveva in qualche modo, in termini di accordo, preso nei
confronti dell'aula per agire puntualmente su questa vicenda.
Grazie.
Presidente -
Grazie collega Laurent Viérin. La parola al
Presidente della Regione.
Rollandin (UV) -
Grazie Presidente.
Dopo aver appreso lo scorso 13 gennaio dell'orientamento
dell'ANAC n. 107 del 4 novembre 2014 in tema di inconferibilità di
incarico di Direttore generale presso l'Azienda USL, il Segretario
generale della Regione, in qualità di responsabile della
prevenzione della corruzione, si è immediatamente attivato presso
la stessa Autorità e, con nota del 14 gennaio 2015, quindi il
giorno dopo, ha trasmesso copia di tutta la documentazione
istruttoria acquisita e esaminata preliminarmente di conferimento
di detto incarico, ha confermato gli esiti di tale istruttoria,
condotta in modo rigoroso ed esaustivo, che ha consentito di
escludere la sussistenza di cause di inconferibilità di cui
all'articolo 5 del decreto legislativo n. 39 del 2013 e ha chiesto
all'Autorità in questo caso di esaminare la fattispecie e di
valutare quelle che possono essere le note in merito. Al momento
l'Autorità non si è ancora pronunciata benché si sia appreso in via
informale che il dossier è stato istruito e sarà sottoposto
all'esame del Consiglio dell'Autorità in una delle prossime
sedute.
Per quanto riguarda il secondo punto:
"se si ritengano
legittimi, vista la più che dubbiosa conferibilità..."
i
provvedimenti adottati dal Direttore, con un recente provvedimento
del 14 gennaio di quest'anno - di cui si è appreso a seguito del
comunicato della Presidenza dell'Autorità in data 24 febbraio 2015,
successivamente pubblicato sul sito istituzionale dell'ANAC -
l'ANAC ha individuato le modalità operative per l'esercizio,
nell'ambito della propria attività istituzionale, di funzioni
consuntive su varie materie, tra le quali la prevenzione della
corruzione, l'inconferibilità e incompatibilità degli incarichi, i
codici di comportamento e la trasparenza. L'Autorità svolge in
particolare attività consultiva riguardo a problemi interpretativi
e applicativi originati dalla legge n. 190 del 2012 e dei relativi
decreti di attuazione, tra cui il n. 39 del 2013, che disciplina
appunto l'inconferibilità e l'incompatibilità degli incarichi
presso le pubbliche istituzioni. Il citato provvedimento richiama
la nota del Dipartimento della funzione pubblica del 7 ottobre
2013, con la quale era stato espresso un principio di carattere
generale secondo cui la funzione consultiva è da intendersi quale
attività prodromica all'esercizio del potere di vigilanza. Da ciò
deriva che, in esito all'istruttoria condotta in tale sede,
l'Autorità potrà limitarsi a formulare pareri e orientamenti che,
sebbene originino da un esame di una singola fattispecie, hanno
portata interpretativa generale e non carattere precettivo, oppure
potrà attivare anche la funzione di vigilanza, che è volta ad
accertare il rispetto delle disposizioni normative in singole
fattispecie, ad esempio, il conferimento, com'è il caso di
incarichi e che può concludersi in caso di riscontrata violazione
con l'adozione di provvedimenti precettivi, ad esempio, la
sospensione della procedura del conferimento, o con segnalazione
all'Autorità giudiziaria per le valutazioni di eventuali profili di
responsabilità.
Alla luce di quanto detto, sono evidenti le differenze
intercorrenti tra la funzione consultiva e la funzione precettiva e
la funzione di vigilanza sia per quanto attiene alle finalità,
infatti, per la prima, la funzione consultiva, orientare i soggetti
destinatari delle disposizioni normative nell'applicazione omogenea
delle stesse; per la seconda, accertare eventuali violazioni delle
disposizioni normative e applicare le relative sanzioni sia per
quanto attiene alla formalità di conclusione delle relative
procedure, sia per quanto...quindi pareri e orientamenti pubblicati
dal sito dato il loro valore meramente interpretativo, per la
seconda invece provvedimenti vincolanti, cioè quelli che sono di
vigilanza. Considerato che nel caso di specie l'Autorità si è
espressa in sede consultiva pronunciando un orientamento peraltro
neppure comunicato all'Amministrazione, che in quanto tale è privo
di effetti vincolanti nei confronti della Regione, si ritiene che
non vi siano elementi dai quali poter desumere la necessità o
l'opportunità di mettere in discussione il conferimento
dell'incarico di Direttore generale dell'Azienda USL della Valle
d'Aosta a suo tempo affidato dalla Giunta regionale, né possono
sorgere dubbi in merito alla legittimità dei provvedimenti adottati
dallo stesso Direttore nell'esercizio delle proprie competenze
istituzionali.
Terzo punto:
"in merito al punto se siano stati valutati gli
eventuali danni e responsabilità..."
, richiamando quanto già
dichiarato nei due precedenti punti, si conferma che non è stato
finora configurato alcuno scenario alternativo rispetto a quello
discendente dalla piena legittimità dell'incarico conferito al
Direttore generale dell'USL non essendo emerso alcun elemento
contrario a tale piena legittimità. Si ritiene utile informare che
le Regioni stanno predisponendo un documento con proposte per la
revisione della disciplina recata dalla legge n. 190 e dai suoi
decreti attuativi; per quanto concerne in particolare il decreto
legislativo n. 39/2013, una delle disposizioni per le quali è stata
formulata proposta di modifica è all'articolo 17, che commina le
sanzioni della nullità per gli incarichi in violazione a quanto
prescritto dallo stesso decreto. Questo regime sanzionatorio pare
infatti penalizzante e non tiene in alcuna considerazione principi
quali la buona fede e il legittimo affidamento del terzo...la
conservazione degli atti, la continuità dell'azione amministrativa,
che meglio sarebbero ottemperati laddove la nullità chiaramente
fosse sostituita con un diverso rimedio. Ho detto questo
ad
abundantiam
, non è direttamente collegato a quello che diceva
lei.
Credo che le risposte siano conseguenti all'interpretazione che
è stata data, ai pareri che sono stati a suo tempo forniti e
all'attuazione delle norme così come oggi sono vigenti e tenendo
conto di quello che è stato l'iter fino ad oggi portato,
nell'attesa, come dicevo, del pronunciamento dell'Autorità, che in
qualche modo metterà fine a questa difficoltà che si è posta a
seguito di quella nota pervenuta.
Presidente -
Grazie Presidente. La parola al collega
Laurent Viérin.
Viérin L. (UVP)
- Sì, grazie Presidente.
Beh, prendiamo atto intanto che i tempi dell'acquisizione del
parere sono più o meno simili a quelli dell'elezione del Presidente
del Consiglio, c'è uno stallo anche lì, non riusciamo ad eleggere
un Presidente del Consiglio, cioè voi non riuscite ad eleggere un
Presidente del Consiglio; non riusciamo, come Amministrazione, ad
acquisire un parere che peraltro c'è già, è un orientamento. Lei,
Presidente, ha detto benissimo, per carità, è una funzione solo
consultiva, ma dalla sua risposta emerge molto chiaramente che
delle regole e soprattutto anche degli orientamenti di un'Autorità
che è stata creata ad hoc per evitare che ci siano commistioni.
L'Amministrazione da un punto di vista politico...noi non mettiamo
in dubbio il lavoro dei funzionari, il lavoro del Segretario
generale che in modo molto puntuale, il 14, il giorno successivo ha
trasmesso: noi mettiamo in discussione una questione di opportunità
politica. In attesa, come ho detto nelle premesse, quindi di un
orientamento che già c'è, è codificato...perché se l'anno scorso
noi eravamo solo in presenza di una norma generale...e noi avevamo
detto: ci pare quasi che quella norma vada nell'ottica di non poter
nominare quel soggetto, che peraltro partecipava ad un bando con
altri candidati, che sono stati esclusi perché è stato scelto
qualcuno che aveva dei requisiti molto dubbi rispetto alla
normativa...
Al mese di novembre addirittura questo caso valdostano, senza
che nessuno lo chieda, perché, senza che nessuno lo trasmetta, come
dice lei, Presidente, alla Regione...ma sul sito cita il caso della
Valle d'Aosta come uno degli esempi che fa giurisprudenza per
l'inconferibilità e il Governo decide di tenere duro, un po' come
ricordava il collega Ferrero sull'Amministratore unico del Casinò.
Voi alle persone e a certe figure ci tenete veramente tanto
malgrado le norme, malgrado le cose che possono succedere e bisogna
resistere, ma noi non ne facciamo una questione di persone, perché
le persone...e soprattutto l'abbiamo detto tante volte: in questo
caso non mettiamo in discussione le persone, ma se c'è un bando, se
ci sono altri candidati, se ci sono delle norme che esistono e, se
si continua a voler procedere malgrado i dubbi, noi, dal punto di
vista della linearità amministrativa, ci poniamo dei dubbi, perché
era sufficiente sospendere in attesa di...
Dopodiché, quando questo famoso parere, che, tra l'altro, se si
dice che è consultivo, sarà consultivo anche quando arriverà...una
parte è l'orientamento, una parte sarà il merito, ma, da quanto
abbiamo capito, addirittura vi siete mossi come Regioni per
modificare la norma, quindi è un attimo..."uno non ha i requisiti,
ma modifichiamo la norma e facciamolo tornare a norma", così
funziona. Allora io mi auguro che non sia stata la Valle d'Aosta a
sollecitare nella Conferenza dei Presidenti di Regione la modifica
di questa norma; cercheremo di andare ad acquisire tutta la
documentazione, perché sarebbe veramente un paradosso, poi nessuno
entra nel merito di disposizioni che devono venire.
Si può anche discutere sul fatto dell'incarico negli ultimi due
anni, quello è stato fatto soprattutto per i cosiddetti "trombati
politici", che non potevano più avere incarichi e, sull'ottica di
questa cosa, sono state create altre norme e in particolare anche
le norme anticorruzione. Allora sono disposizioni nazionali, non
entriamo nel merito di queste cose, noi ci poniamo solo il dubbio
di un'azienda importante come l'Azienda sanitaria valdostana che
continua a deliberare, continua così ad agire con ingenti somme e
decisioni importanti quando esistono questi dubbi, poi giustamente
nella vostra logica dite che siete tranquilli, che questo parere
arriverà e non vi ponete invece un problema di opportunità politica
in attesa di questo parere. Questo parere è un po' appunto a data
da destinarsi come altri dossier e queste cose che da un anno
vengono spesso determinate dal Consiglio, una volta una risoluzione
viene approvata, ma poi non viene applicata, la volta dopo si vota
qualcosa, ma è al di sopra di ogni regola e al di sopra di ogni
decisione di questo Consiglio, si va avanti lo stesso. Un mese fa
si sono prese...si è sollevato questo caso e, dopo un anno e
qualche mese, siamo ancora qui a discutere di questa questione. È
chiaro che poi lo scoramento non tanto nelle persone che incarnano
qui l'Amministrazione, ma nei cittadini comuni che seguono il
Consiglio Valle è quello che poi fa allontanare la gente dalla
politica. Continuiamo ad agire così confondendo spesso le questioni
personali con altre, perché, lo ripetiamo, noi abbiamo fatto una
questione al di là di chi è andato a ricoprire questo ruolo, ci
poniamo però nei panni di chi i titoli ce li aveva e soprattutto di
una linearità amministrativa che in questi mesi non è stata
garantita, sebbene voi...quindi con le responsabilità che voi
avrete in caso di ricorso sia di un candidato escluso, sia di
qualsiasi persona che impugna gli atti che sono stati deliberati
sia dal Governo regionale che dall'azienda, che sono a rischio di
essere inficiati...e soprattutto, per quanto ci riguarda, non è un
esempio di amministrazione trasparente. Grazie.
Presidente -
Punto 18 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK