Consiglio Regionale della Valle d'Aosta - Oggetto del Consiglio n. 2413 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2413 del 26 novembre 1986 - Resoconto
OGGETTO N. 2413/VIII - VALUTAZIONI SULLO STUDIO SULLA
CAPACITA' FAUNISTICA DELLA VALLE D'AOSTA PER QUATTRO SPECIE DI
UNGULATI, CON RIFERIMENTO ALL'ATTIVITA' VENATORIA -
(Interpellanza).
PRESIDENTE
: Do lettura dell'interpellanza presentata dal
Consigliere Torrione:
Interpellanza
Con deliberazione della Giunta n. 3010 in data 13.5.1983 veniva
affidato a due studiosi - e più precisamente alla Dottoressa Ivana
GRIMOD di Excenex e al dottor Mario APOLLONIO di S. Donato Milanese
- l'incarico di procedere ad uno studio sistematico ed accurato per
conoscere la capacità biotica della Regione riferita a quattro
specie di ungulati (stambecco, camoscio, cervo e capriolo).
Tale studio era specificatamente finalizzato a conseguire, sulla
base di dati scientifici certi, una più oculata gestione della
caccia per evitare sia l'ammassamento di animali all'interno delle
zone protette sia la totale assenza di ungulati nei terreni aperti
alla caccia.
Ora proprio alla luce di quest'ultima considerazione non possono
essere considerati due elementi di fondamentale importanza di cui
il primo ricavato dallo studio dei due ricercatori e il secondo dal
numero elevato di camosci abbattuti nel corso dell'ultima stagione
venatoria.
Ebbene secondo i risultati delle indagini effettuate dalla
Dottoressa GRIMOD e dal Dottor APOLLONIO il territorio della Valle
d'Aosta ad esclusione del comprensorio del Parco del Gran Paradiso,
ha una potenzialità di 12.647 camosci contro una popolazione
animale attualmente esistente di circa 4.000 capi.
Ora viene spontanea una domanda: come si può conseguire il
numero massimo di capi in rapporto al territorio se ogni anno
vengono abbattuti, durante la stagione venatoria, oltre 500
camosci?
Per questo motivo il sottoscritto Consigliere regionale
Interpella
l'Assessore competente per conoscere:
a) quale è la valutazione complessiva della Giunta regionale in
merito ai risultati dello studio dei ricercatori GRIMOD e APOLLONIO
e riportati nella pregevole pubblicazione edita
dall'Amministrazione regionale e dal titolo "Indagine preliminare
sulla capacità faunistica della Valle d'Aosta per quattro specie di
ungulati";
b) attraverso quali mezzi la Giunta regionale intende procedere
per conseguire nei territori della Valle d'Aosta non compresi nel
Parco del Gran Paradiso, la massima potenzialità faunistica;
c) se non ritiene di dover rivedere alla luce del citato studio
le possibilità venatorie nei prossimi anni per quanto riguarda la
caccia al camoscio;
d) se si ritiene che una limitazione nell'abbattimento di certi
ungulati si possa conseguire anche attraverso l'istituzione dei
cosiddetti distretti venatori ed in caso affermativo se una simile
impostazione trova rispondenza nel progetto di legge sulla
disciplina della caccia che da anni attende una sempre più
probabile approvazione.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Questa mia interpellanza nasce dalla
constatazione di un atteggiamento della Giunta che mi è sembrato un
po' contraddittorio, e riassumo brevemente i fatti. Con
deliberazione del 13.5.1983 l'allora Giunta regionale (eravamo poco
prima delle elezioni per il rinnovo del Consiglio regionale)
ritenne opportuno di affidare a due studiosi, e più precisamente
alla dott.ssa Ivana Grimod di Excenex e al dott. Marco Apollonio di
San Donato Milanese, uno studio di un grosso interesse. Dice la
delibera stessa:
"Fa presente che conoscere il numero potenziale
di ungulati che il territorio della Regione può contenere, può
costituire una razionale base di partenza per una oculata gestione
della caccia, evitando da un lato l'ammassamento di animali
all'interno delle zone protette, con conseguente instaurarsi di
possibili gravi malattie;dall'altro lato la situazione di pressochè
assenza di ungulati nei territori aperti alla caccia".
In effetti lo studio, di un grosso rigore scientifico, che non
sarebbe opportuno illustrare anche perchè è denso di dati tecnici,
dà alcuni risultati, tra i quali il più evidente è quello riferito
al camoscio. Dico subito, perchè diversamente è di difficile
comprensione lo spirito della mia interpellanza, che lo studio
conclude che il territorio complessivo della Valle d'Aosta può
ospitare, fra virgolette, oltre 12.647 camosci, ad esclusione del
comprensorio del Parco del Gran Paradiso. Questo studio era fatto
perchè, partendo dalla premessa che c'era una scarsa presenza di
ungulati per i cacciatori, bisognava vedere di mettere in atto una
serie di accorgimenti, direi quasi una politica, per favorire il
discorso del ripopolamento delle zone territoriali della nostra
Regione, cioè quella che in termini tecnici si chiama la capacità
biotica del territorio regionale di ospitare un certo numero di
animali selvatici, in questo caso lo stambecco, il camoscio, il
cervo e il capriolo.
La domanda che viene spontanea è la seguente: la Giunta
commissiona questo studio, lo pubblica, dice alcune cose, ad
esempio che la potenzialità del nostro territorio è pari a 12.647
capi; scopriamo d'altra parte che le attuali presenze di camosci
sul nostro territorio si possono considerare sulle 4000 unità, e
con questo quadro di riferimento scopriamo che questo anno, durante
la stagione venatoria, si sono abbattuti 521 camosci.
La domanda che pongo all'Assessore è: se il limite massimo è di
12 mila e rotti, se attualmente abbiamo 4000 capi presenti sul
territorio, se ogni anno ne abbattiamo 500, come mai faremo a
raggiungere la potenzialità del nostro territorio, se stagione
venatoria dopo stagione venatoria abbattiamo una cifra così
consistente di camosci? Questa è la prima domanda, perchè i due
studiosi hanno detto delle cose molto interessanti, ma non abbiamo
assolutamente tenuto in considerazione le loro indicazioni. Tra
l'altro l'introduzione nel calendario venatorio di alcuni elementi
di novità, l'uso per esempio di certi calibri nella caccia alla
marmotta, hanno in effetti fatto considerare che tutto sommato
questo discorso viene da una parte sollecitato con degli studi,
dall'altra viene smentito dai fatti.
Bisognerà che l'Assessore mi chiarisca questi aspetti, anche
perchè le domande che pongo nella interpellanza sono molto precise
e specifiche. Credo che non sia un fatto da poco, questo, ma sia un
fatto che ci deve fare meditare, anche perchè si inserisce
nell'ambito più complessivo della caccia in Valle d'Aosta. A tale
proposito sembrava che per smentire il discorso dell'abbattimento
massiccio specie di ungulati, si fosse arrivati a considerare come
un nuovo modo di fare della caccia il cosiddetto problema dei
distretti, in merito ai quali invece in quest'aula lo stesso
Assessore mi ha detto: "Abbiamo concesso qualcosa di più nel
calendario venatorio per ottenere in cambio il discorso dei
distretti". I distretti sono stati barbaramente eliminati da ogni
possibilità di realizzazione; anche quel ragionamento che si era
fatto per l'unico distretto, quello di Saint-Rhémy, è stato reso
nullo dai fatti perchè non si è poi creato quel distretto
venatorio.
Ecco, l'interpellanza ha il significato di fare il punto sulla
situazione di questa benedetta legge sulla caccia, che a detta
delle solite voci di corridoio parrebbe (ed uso il doppio
condizionale, cioè parrebbe-parrebbe) essere sul punto di
decollare, avendo avuto l'assenso della maggioranza. Aspetto le
risposte dell'Assessore sugli argomenti che ho illustrato.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
M. le Conseiller Torrione est toujours
très attentif à tous les problèmes qui concernent certains aspects
tels que l'environnement, la chasse, etc. et donc je lui donne acte
d'avoir approfondi aussi ce problème.
Je dis de l'autre part que le jugement que l'on donne de l'étude
Grimod-Apollonio est positif, même s'il n'est pas un jugement
définitif puisque, comme le dit le titre même de l'enquête, il
s'agit de "una indagine preliminare sulla capacità faunistica".
Donc une enquête qui doit être poursuivie, approfondie et qui nous
est présenté à travers le recensement des ongulés qu'avec l'aide
aussi des chasseurs on a fait charge chaque année en ce qui
concerne aussi certaines espèces d'oiseaux. Il faut dire, par
exemple, que la collaboration a permis d'arriver à une bonne
individuation de la présence du Petit tétras.
Donc il est uniquement à travers une étude approfondie que l'on
pourra déterminer avec exactitude les possibilités de présence
d'ongulés sur notre territoire, localité par localité, et donc
d'arriver à un plan d'abattage pour ces 4 espèces d'ongulés,
lorsqu'il y aura la nécessité d'ouvrir la chasse aux cerfs.
Il n'y a pas une contradiction entre l'étude et ce qui est
pratiqué, parce que la première ne prévoyait pas d'arriver à "la
massima capacità faunistica" dans la période d'une année, mais d'y
arriver progressivement. Une des données, la plus importante de
cette étude, et qui est d'ailleurs une donnée scientifique, c'est
de ne pas prélever plus de l'intérêt et donc en ce moment les têtes
de chamois abattues qui étaient fixées par calendrier à 500, cette
année ont été 520 puisque le dernier jour on a dépassé le nombre.
Cela n'a aucune incidence sur les nouveaux-nés (autrement la chasse
aurait été déjà fermée avant, tant il est vrai que il
y
a
une progression lente, mais constante, de la présence aussi des
chamois).
En effet, si l'on compare les différents recensements de ces
dernières années, on peut noter que dans le recensement de 1985 il
y a eu une augmentation, modeste si nous voulons, mais quand même
une augmentation de la présence de chamois par rapport à l'année
précédente, ce qui signifie qui justement on n'a pas abattu tout
l'intérêt, ce qui serait une mauvaise politique d'abattage.
Ce que nous voulons c'est de ne pas influer sur l'ensemble des
nouvelles naissances annuelles, donc rester au-dessous de tour de
croissance naturelle annuelle, et d'arriver petit à petit à travers
des plans d'abattage à progresser constamment. A ce propos il faut
souligner ceci: une croissance trop rapide ce serait peut-être
nuisible, parce qu'il y aurait là des problèmes par exemple de
consanguinité qui sont dangereux. C'est d'ailleurs la mauvaise
politique qui est pratiquée à l'intérieur du parc et (il faut bien
le dire) aussi à l'intérieur de certaines resserves, où la présence
d'ongulés est trop massive et on commence donc à avoir des
problèmes de consanguinité.
De quelle façon remédier cela? Je le dis: à travers des plans
d'abattage qui sont prévus dans le texte de loi qui sera porté à
l'attention du Conseil. M. Torrione parle de districts; cette loi
n'abandonne pas complètement cette idée, mais elle parle de plans
d'abattage, qui pourront être faits soit à travers des districts,
soit à travers d'autres formules comme par exemple la création de
zones communales ou intercommunales.
Je dis entre parenthèse que si le district prévu par le
calendrier de chasse pour l'année 1985 n'a pas été crée, ce n'est
pas faute de l'Administration régionale, c'est faute du manque de
nombre de chasseurs qui ont voulu adhérer à ce district. En effet
si le nombre fixé, qui était un nombre relativement bas, avait été
rejoint, le district de Saint-Rhémy aurait été créé et nous aurions
eu là une expérience, puisque c'est vraiment sur cette forme
d'expérimentation que nous avions demandé au Comité de la Chasse
d'accepter la création de ce district.
Nous oeuvrons aussi dans le territoire ainsi dit libre, à
travers un système qui, je crois, est un bon système, c'est-à-dire
en prélevant dans les réserves ou dans le parc national du Grand
Paradis, pour repeupler cette zone libre, avec deux buts: d'un côté
amoindrir la masse de chamois présents dans le parc et dans les
réserves, très souvent supérieure à la capacité même du territoire,
et en même temps mettre d'éléments nouveaux à l'intérieur du
territoire libre, et donc permettre une amélioration de la race
même.
Pour répondre donc brièvement, ces deux adresses: ne pas
prélever au-delà de la croissance naturelle; arriver, à travers des
plans d'abattage plus perfectionnés et à travers le repeuplement du
territoire libre en prélevant des réserves et du parc, à une
meilleure distribution des ongulés sur tout le territoire
valdôtain.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Devo dare atto all'Assessore Perrin di
essere sempre puntuale e preciso nelle risposte, anche se
l'argomento non sempre è facile, come è il caso in esame.
Devo anche aggiungere che non riesco mai ad essere polemico con
lui, glielo ho già detto anche a titolo personale, perchè il suo
tono conciliante non invita sicuramente a scatenare delle polemiche
e questo è senz'altro un titolo di merito che ha l'Assessore
Perrin, anche se su questo argomento devo riconoscere che le
risposte puntuali e precise mi lasciano un po' perplesso, e
cercherò di spiegare perchè.
In effetti, dice l'Assessore che per conseguire gli obiettivi
che questo studio, che è pur sempre preliminare, pone, abbiamo una
serie di possibilità, fra cui quella di una migliore distribuzione
degli ungulati sul territorio. Quindi per conseguire l'obiettivo
prefissato nello studio, da perseguire costantemente ma lentamente
(questo credo sia giusto), andiamo a trasferire una serie di capi,
prendendoli dal parco nazionale del Gran Paradiso dove paiono
essere in eccedenza, e da altre parti.
Può essere senz'altro una operazione valida, però non risponde a
mio avviso a quelli che sono gli indirizzi che lo studio dà, perchè
esso, a prescindere da questa operazione di trasferimento
soprattutto di camosci, dice che per la Valle d'Aosta il nostro
territorio complessivamente, ad esclusione di quello del parco, può
contenere 12.647 capi. E questo sta a significare che la capacità
biotica della Valle d'Aosta è notevolissima.
E' chiaro, il mio discorso si accentra anche sul problema della
caccia, perchè se è vero come dice l'Assessore che la crescita
naturale del camoscio è stata lenta, ma non si è mai superato
nell'abbattimento quello che è stato il prodotto (fra virgolette)
della natura, ha ragione l'Assessore, però lo scompenso esiste lo
stesso; se il ragionamento si basa solo sulla crescita naturale a
12.647 capi non ci arriveremo mai, e quindi bisogna fare una
riflessione su quella che è la caccia al camoscio.
Trovo, lo dico con senso critico, che l'aver abbattuto anche se
pochi capi in più rispetto a quella che era la previsione iniziale,
è un dato di fatto.... è passato vicino il mio collega Maquignaz
che ha delle idee completamente diverse dalle mie, che rispetto, ma
proprio non fanno parte del mio patrimonio. E' lodevole che la
Regione, e chiudo questo argomento, faccia fare degli studi, ma poi
a questi studi deve anche essere conseguente, perchè l'attua le
censimento dei camosci dà 4000 capi e rotti sul nostro territorio;
per arrivare a 12 mila e rotti, anche qui, questa equazione la
devono risolvere i cacciatori, perchè se abbattiamo costantemente
ogni anno 500 capi, a 12 mila non ci arriveremo mai.
Non dico che sia opportuno, e qui do ragione all'Assessore,
andare ad una saturazione del nostro territorio in questo senso,
però un ripensamento anche per quanto riguarda il discorso della
caccia più in generale va fatto. Altrimenti è contraddittorio
quanto è citato nelle premesse della deliberazione che fra l'altro
fa un riferimento alla caccia, dicendo che può costituire una
razionale base di partenza per una oculata gestione di tale
disciplina. Sono d'accordo sulle premesse di questa deliberazione,
però quando si ha lo studio bisogna essere conseguenti
all'atteggiamento che si è prefissa la Giunta stessa nel dare
questo incarico ai due ricercatori che peraltro devo lodare per lo
studio egregio che hanno redatto, anche se è estremamente tecnico e
di difficile lettura per uno come me che ha delle nozioni molto
ridotte in materia.
Per quanto riguarda il problema dei distretti, so che
l'Assessore è profondamente convinto della validità di questa
possibilità; aspetto con ansia questa nuova legge, non per
"impallinarla", ma per poterla discutere con estrema serenità per
eliminare alcune incomprensioni che credo siano frutto più di
malafede che non di altro, fra cacciatori e protezionisti.
Mi fa piacere che questo disegno di legge sia uscito finalmente
da quel famoso cassetto dell'Assessore, dove ci sono due o tre cose
che cominciano a pesare; questo è un elemento che mi fa sperare
che, essendo uscito dal cassetto non buono, possa approdare in
Consiglio insieme alla legge sulla tutela ambientale in termini
temporali molto ravvicinati.
Pur non dichiarandomi completamente soddisfatto, ringrazio
ugualmente l'Assessore per la sua risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK