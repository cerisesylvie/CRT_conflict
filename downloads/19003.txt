Consiglio Regionale della Valle d'Aosta - Oggetto del Consiglio n. 2142 del 25 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
LINGUA FRANCESE
Precedente
Successivo
Resoconto integrale del dibattito dell'aula
Oggetto del Consiglio n. 2142 del 25 luglio 2001 - Resoconto
OGGETTO N. 2142/XI Notizie in merito alla ventilata chiusura
della "Librairie valdôtaine" di Aosta. (Interpellanza)
Interpellanza Preso atto delle notizie apparse sugli organi
di informazione circa l'eventuale probabile chiusura della
"Librairie valdôtaine", attuale centro di diffusione e vendita di
prodotti editoriali francofoni in Valle
d’Aosta;
Ritenuto che la presenza di una libreria francese sia un fattore
positivo per favorire tra i cittadini la conoscenza della lingua e
della cultura francese;
Considerato che la "Librairie valdôtaine", gestita da una
società cooperativa, ha chiesto per l’anno 2001, ai
sensi dell’articolo 7 della legge regionale n. 69
del 20.8.93, contributi "pour la promotion et la participation à
des activités sociales, culturelles, de loisirs ainsi que pour les
activités de diffusion du bilinguisme et de publication et
diffusion d’ouvrages nouveaux et de nouvelles
éditions en langue française";
la sottoscritta Consigliera regionale
Interpella
l’Assessore competente per conoscere:
1) se corrispondono al vero le notizie circolate circa la
chiusura prossima della Librairie Valdôtaine, che priverebbe i
cittadini valdostani di prendere contatto con testi dell'editoria
di lingua francese;
2) in caso affermativo, come intende rispondere alla richiesta
di contributi per l’anno 2001 e come intende operare
per rimediare a questa grave perdita per la cultura in
generale;
3) quanti sono stati, negli anni 1995-2001, i cittadini
valdostani che hanno usufruito di detto servizio acquistando
pubblicazioni in lingua francese;
4) la dettagliata situazione finanziaria della Librairie
valdôtaine dal 1995 al 2001.
F.to: Squarzino Secondina
Presidente
La parola alla Consigliera Squarzino
Secondina.
Squarzino (PVA-cU)
Anche rispetto a questo argomento si fa
riferimento ad una legge esistente, la legge n. 69/1993, in cui
sono previsti, all’articolo 7, dei contributi alla
società cooperativa Librairie valdôtaine per le spese per "attivare
la promozione, la partecipazione ad attività sociali, culturali,
ricreative e mutualistiche nonché per attività relative alla
diffusione del bilinguismo e per la pubblicazione e diffusione di
opere nuove e riedizioni in lingua francese".
A fronte di questa legge e a fronte della richiesta che la
stessa cooperativa che gestisce la Librairie valdôtaine ha fatto, a
fronte delle notizie che sono apparse circa un'eventuale probabile
chiusura di questa libreria, a fronte anche della sospensione che
nel passato Consiglio è stata chiesta
dall’Assessore, sospensione della delibera che
erogava i contributi per l'anno 2001 a questa cooperativa, a fronte
di tutti questi fatti, credo sia importante avere delle
informazioni in modo da poter fare delle valutazioni al
riguardo.
Presidente
La parola all’Assessore
all’istruzione e cultura, Pastoret.
Pastoret (UV)
La Librairie valdôtaine est une coopérative
qui s’assimile à n’importe quelle
autre activité commerciale privée et en tant que telle personne ne
rêverait demander des informations liées à son activité qui ne
relève aucunement de l’administration publique et
peu importe que l’Administration régionale, par le
biais de l’Assessorat de l’éducation
et de la culture, octroie à la coopérative un financement de 30
millions de lires chaque année pour les frais de promotion de
participation à des activités culturelles de loisir ainsi que pour
des activités de diffusion du bilinguisme, de publication et de
diffusion d’ouvrages inédits ou de rééditions en
langue française.
Pour ce genre de contributions la librairie doit fournir, comme
il est prévu par la loi, à l’Administration
régionale des comptes, dont je parlerai tout à
l’heure, toutes les autres activités de la
librairie, n’ayant aucun trait avec les rapports
qu’elle entretient avec la Région, ne sont pas
requérables à la librairie qui en tout état de cause ne serait
nullement tenue à les fournir, mais je suis certain
qu’elle le fera sur requête de Mme Squarzino,
certainement non pas de l’Assesseur, qui
n’est pas, Madame, votre "passe documents" et qui
donc n’a pas demandé à la Librairie valdôtaine des
documents ou des comptes-rendus que celle-ci n’est
nullement tenue à fournir même à l’Assesseur en
dehors des comptes qu’elle est obligée à nous
fournir pour toucher les contributions prévues par la loi régionale
n° 69/1993.
A ce propos je voudrais inviter le Président de
l’Assemblée à vérifier quelles sont les requêtes que
les collègues peuvent adresser aux Assesseurs,
c’est-à-dire celles qui peuvent être raisonnablement
satisfaites. Je ne veux pas demander à des sujets extérieurs à
l’Administration, n’ayant aucun
rapport de subordination fonctionnelle avec la Région, des données
qui peuvent être fournies seulement sur volonté expresse des
intéressés sans qu’il y ait aucune obligation
formelle de loi. Ces requêtes, je le répète, peuvent être avancées
par les intéressés, sans passer par l’Assesseur.
Cela, bien entendu, à l’exclusion des documents qui
doivent être obligatoirement fournis à
l’Administration en fonction des rapports entretenus
pour ce qui est des financements octroyés.
Je rappelle enfin que la librairie est retenue un sujet privé
aussi pour ce qui concerne la partie relative aux financements. En
effet l’octroi de la subvention de 30 millions de
lires, prévue par la loi n° 69/1993 pour la librairie française,
est, comme toutes les aides fournies aux entreprises, soumise au
règlement de la Communauté européenne n° 69/2001 de la commission
du 12 janvier, concernant l’application des articles
47 et 48 du Traité de la Communauté européenne aux aides "de
minimis", et publié au journal officiel de la Communauté n°
10/2001.
Mais, pour revenir aux demandes spécifiques de Mme Squarzino,
l’Administration n’a eu aucune
information officielle au sujet de la fermeture de la coopérative.
Elle a appris cela, comme tout le monde, par la presse; ce
n’est que par la suite que nous avons appris que les
membres de la coopérative avaient été convoqués pour discuter de
l’éventuelle mise en liquidation de la coopérative.
La réunion du 20 juillet n’a pas eu lieu faute du
nombre légal des associés.
La demande de financement pour 2001 est parvenue à
l’Assessorat le 21 mars 2001. Après
l’examen des organes compétents le Gouvernement
régional par sa délibération du 28 juin 2001 a approuvé la
proposition de contribution à soumettre au Conseil régional. La
proposition a été mise à l’ordre du jour de la
séance du Conseil des 11 et 12 juillet derniers;
j’ai demandé de renvoyer ce point vu les
considérations du premier point concernant
l’éventuelle fermeture et dans
l’attente d’informations
complémentaires liées aux conditions actuelles
d’incertitude de la librairie. Pour répondre à la
question: si la librairie aura exercé les fonctions sur la base
desquelles le financement peut être octroyé, cela sera sans doute
fait.
Troisième point: l’Administration
n’est pas en mesure de déterminer le nombre exact
des Valdôtains qui ont bénéficie et qui bénéficient des services
offerts par la librairie. Cette donnée n’est pas
facile à déterminer pour la coopérative non plus, tout de même, je
le répète, ni l’Assesseur ni
l’Administration ont aucune raison de demander ces
données qui peuvent d’ailleurs être requises par la
Conseillère elle-même comme j’ai déjà spécifié.
Quatrième question: l’Assessorat ne possède pas
les documents comptables, il ne dispose que du relevé des comptes
et des pièces justificatives des comptables aux sens de la loi
régionale n° 69/1993. Ces frais concernent les dépenses, notamment
l’achat et l’impression des livres,
les frais de gestion, rétributions, contributions et cetera.
Ces documents sont directement consultables auprès des bureaux
et peuvent être fournis en n’importe quel moment à
la collègue et je le ferai bien volontiers. Je pourrais considérer
mon exposition terminée.
Ma detto e premesso tutto questo, mi sia consentito di esprimere
il mio stupore nel vedere la Consigliera Squarzino ergersi a
paladina non tanto della Librairie française quanto di questo
gentile idioma francese che la rappresenta. Mi permetta intanto la
Consigliera di manifestare un certo sconcerto nel vedere una
contraddizione fra la teoria e la prassi: mi aspettavo,
Consigliera, su questo punto vederla utilizzare la tanto amata
lingua di Molière, almeno in questa occasione, un'occasione storica
in cui lei corre in difesa della lingua francese che ha dimostrato
così sovente di non amare all’interno di questa
Assemblea.
Nel corso di questi ultimi anni, cara collega, lei ha cercato di
fare di questa sala il teatro di battaglia di una campagna
incessante proprio nei confronti di quella lingua e di quella
cultura che oggi lei desidera difendere. Non ho motivo di non
credere, collega, alle conversioni per quanto tardive; solo, devo
dirlo, la sua mi sembra un po' troppo affrettata per non essere
sospetta, tanto più, lo dicevo prima, che lei ci ha dimostrato in
modo esemplare in tutti questi anni quale fosse il suo grado - mi
permetto di usare un eufemismo - di intolleranza nello scagliarsi
molte volte contro il francese.
Potrei citare i numerosi casi in cui ciò si è verificato, ma
risparmio tutto ciò. I verbali del Consiglio regionale, che
personalmente per i ricordi della mia vecchiaia colleziono con
particolare cura e sui quali potrei rinfrescarle in qualche momento
la memoria, sono lì per essere consultati e un giorno lo saranno da
ricercatori e studiosi che pure non potranno non stupire dinanzi a
un così repentino cambiamento di umore intellettuale, collega.
Sono contento di renderla allegra su questo punto però, tornando
alle cose più pregnanti, credo che vada fatta un po' di chiarezza
su quelle che sono le competenze di questo Consiglio e
dell’Amministrazione regionale in genere. Ribadisco
che questa interpellanza non avrebbe dovuto essere ammessa alla
discussione se non eventualmente per i primi due punti. Dico questo
perché la Librairie valdôtaine non è un ente di proprietà della
Regione, né un suo servizio, né un'associazione culturale di
emanazione regionale, né tantomeno un ente strumentale della
Regione.
La Librairie è una cooperativa avente come obiettivo la
diffusione e la salvaguardia della lingua francese in Valle
d’Aosta e con queste finalità offre al pubblico i
suoi prodotti.
Pubblico all’interno del quale spero che sia
stata presente con lo stesso interesse e la stessa costanza che ci
dimostra oggi anche la Consigliera Squarzino perché, se così non
fosse, lei di nuovo rafforzerebbe il sospetto dei colleghi e la mia
certezza che la sua posizione di oggi è perlomeno interessata sulla
base di fini non proprio tutti nobili.
La Librairie ha un suo status in base al quale non intrattiene
con la Regione alcun tipo di rapporto funzionale, di controllo o di
sostegno. La Librairie paga regolarmente alla Regione, che ne è
proprietaria, l’affitto dei locali così come avviene
per tutti i soggetti che utilizzano beni di proprietà regionale. La
Regione concede annualmente alla cooperativa, ai sensi della legge
n. 69, un contributo di importo massimo di 30 milioni a sostegno
delle spese per le iniziative di cui dicevo prima e in assenza di
questi requisiti il contributo non può essere erogato.
Per tutto il resto la Regione è un qualsiasi cliente della
Librairie presso la quale ha acquistato e acquista libri in
francese da destinare al servizio bibliotecario essendo la
Librairie l’unico negozio specializzato in grado di
reperire e fornire i libri necessari al servizio bibliotecario.
Qui, cara collega, finiscono i rapporti della Regione con la
Librairie.
Non so se lei auspichi altre situazioni o non le abbia
addirittura individuate. Se così fosse, certamente nella replica ce
lo dirà. Non so se lei intende richiedere alla Regione di
intervenire con finanziamenti ulteriori o straordinari per la
Librairie: sarei felice di sentirglielo dire. Devo però ricordarle
che tutto questo sarebbe possibile solo a seguito di modifiche
delle attuali disposizioni legislative in vigore.
Mi permetto però di ricordare a lei, che forse lo ha
dimenticato, e ai colleghi, che forse non lo hanno presente, che su
questo terreno difficilmente lei ci potrà dare un aiuto perché ho
qui presente i verbali del 1999 e del 2000 quando si discuteva di
attribuire il finanziamento di 30 milioni alla Librairie valdôtaine
e la trovo nell'elenco degli astenuti. Ecco perché questo suo
interessamento odierno mi sembra quanto meno sospetto, ma
certamente forse lei in futuro sarà disponibile a votare certe
misure.
Non dimentico, lo voglio ricordare ancora, il caso
dell’Istituto musicale: lei sollevò molto chiasso
attorno all'Istituto musicale che si trova in posizione ben diversa
rispetto alla Librairie valdôtaine. Anche in quel tema il suo
interessamento sul finanziamento straordinario
all’Istituto musicale si risolse con un voto
contrario da parte sua rispetto alle misure che prevedevano un
finanziamento di 570 milioni necessari a coprire il deficit
accumulato. Lì, Consigliera, come per questo tema misuriamo la sua
coerenza. Vede, anche qui ho il sospetto che il sasso che lei cerca
di lanciare veda già la sua mano intenta a nascondersi quando verrà
il momento di assumersi delle responsabilità.
Ho anche visto in questa sua iniziativa - e lei mi correggerà se
sbaglio, sono peraltro pronto a fare ammenda se affermerò cose che
nei fatti non si verificano - anche un tentativo di accollare ad
una parte politica presunte responsabilità di sopravvivenza della
Librairie française. Io vorrei di nuovo ricordare che in questa
sala si riempiono delle funzioni che riguardano
l’amministrazione della Regione e non gli affari
commerciali di uno o di un altro soggetto. Ricordo che negli ultimi
anni due altre librerie hanno chiuso nella città di Aosta senza che
il Consiglio Valle fosse investito di tale problema. Certo non si
trattava della Librairie française e, trattando queste due librerie
di libri non in lingua francese, certamente lei non ha trovato
opportuno sprecarsi per questi casi.
Sappiamo d’altronde che lei difende il francese
sopra ogni altra cosa, ce lo ha dimostrato in questi anni. Trovo
però singolare che con tutti i casi di fallimento che si verificano
annualmente in Valle d’Aosta, sia stato scelto
questo, peraltro al momento del tutto ipotetico, della Librairie.
Mi permetto ancora una volta di essere stupito per questo slancio
di generosità a meno che, piuttosto che uno slancio di generosità,
non si tratti di una manovra per giungere ad una sorta di messa in
accusa di chi passa come difensore del francese in questa Valle
cercando di montare con questo fatto della Librairie française un
caso politico, un vero e proprio processo al grido di: "Guardate
come sono in malafede coloro che a parole sostengono e utilizzano
il francese e poi nei fatti non intervengono"?
(Interruzione del Consigliere Curtaz, fuori
microfono)
? dirò poi, Consigliere Curtaz. Naturalmente, se così fosse,
questo suo dire sarebbe rivolto a una parte politica ben precisa e
certamente non la sua, una parte politica che secondo lei sarebbe
colpevole di non operare per consentire a questo attuale centro di
diffusione e di vendita di prodotti editoriali francofoni in Valle
d’Aosta di rimanere in vita.
Ebbene, raccolgo l’invito del Consigliere Curtaz,
le buone volontà si misurano dai fatti; i fatti non possono avere
costo zero ed essere scaricati però sulle spalle dei contribuenti.
Ecco perché credo anzitutto che non si debba andare, al di là di
quanto si riconosce annualmente alla Librairie française, verso un
ulteriore intervento di salvataggio.
Se essa è una cooperativa in grado di funzionare e di produrre
benefici, lo può fare tranquillamente, se per contro ha necessità
di aiuto in una particolare fase di difficoltà, sono il primo a
dire che bisogna intervenire, ma dico che in questo caso non deve
essere ulteriormente la mano pubblica a farlo. La Regione elargisce
un contributo di 30 milioni annui, il resto tocca ad altri
soggetti. La Librairie è un’attività commerciale che
probabilmente in futuro definirà meglio la sua organizzazione
funzionale e finanziaria, non tocca alla Regione farlo o farglielo
fare perché la Regione non ne ha alcun titolo.
Per contro, tutti quelli che amano, come si lascia intendere, la
Librairie possono, e raccolgo l’invito del
Consigliere Curtaz, sostenerla e contribuire a mantenerla in vita
secondo alcune strade che sottopongo all’attenzione
della collega. La prima è quella di divenirne affezionati clienti e
invito la collega a divenirne affezionata cliente. Clienti
affezionati intendo e non occasionali, sono certo che la collega
raccoglierà il mio invito, le consiglierei però a lasciar passare
qualche settimana prima di andare in pellegrinaggio alla Librairie,
magari con la scusa di cercare dei testi e portare così una
solidarietà dell’ultima ora che potrebbe apparire un
po' sospetta. La seconda strada, Signori, è quella di sottoscrivere
un'elargizione personale nei confronti della Librairie, cosa che io
e i miei colleghi dell'Union Valdôtaine abbiamo già fatto
l’anno scorso.
Dalle ultime notizie che ho?
Presidente
? Assessore, non vorrei che
quest’aula diventasse uno spot televisivo?
Pastoret (UV)
? no, certo, chiedo scusa, Presidente, sto
fornendo delle informazioni.
Dalle ultime notizie che ho, per completare
l’informazione che devo fornire alla Consigliera
Squarzino, dovrebbe esserci l’intenzione di lanciare
una campagna di raccolta fondi presso i Valdostani per sostenere la
Librairie. In questo modo probabilmente saranno reperite delle
somme necessarie a questo scopo.
È improprio farlo e quindi io non lo farò, mi attengo al
richiamo del Presidente e non inviterò nessuno a seguire questa
strada convinto che la coscienza di tutti sia in grado di
rispondere adeguatamente. Un invito lo voglio però fare alla
collega Squarzino: quello di farsi promotrice presso il suo
movimento politico di una raccolta appropriata e non troppo
taccagna di fondi per finanziare quella struttura che dalle
premesse della sua iniziativa lei sembrerebbe voler dimostrare di
difendere a tutti i costi. Ebbene, collega, la difenda nei fatti,
con interventi concreti.
Presidente
La parola alla Consigliera Squarzino
Secondina.
Squarzino (PVA-cU)
Credo che chi analizzerà poi i verbali
di questi Consigli rispetto a questa discussione dirà che
c’è qualcuno, l'Assessore, che ha avuto la
possibilità di parlare per più di dieci minuti, che non sa
distinguere il piano istituzionale dal piano personale, che non sa
distinguere i dati oggettivi dai dati soggettivi, forse per un dato
caratteriale, Assessore.
Ma soprattutto apparirà chiaramente che ancora oggi, come ogni
volta, se la sottoscritta o altri rappresentanti del nostro
movimento parlano del francese, osano parlare del francese, sono
subito tacciati di strumentalizzazione, di demagogia.
L’Assessore oggi ha trattato questo problema come se
il francese dovesse essere oggetto di analisi e di attenzioni
soltanto da parte dell’Assessorato, del suo
movimento, della forza politica di maggioranza che sola può dettare
quale è la posizione vera, giusta, che sul francese in questa Valle
si può avere.
Ogni volta che qualcuno accenna ad un approccio culturale al
problema del francese e del bilinguismo viene tacciato di
strumentalizzazione, di demagogia, di supposte conversioni o cose
del genere. Trovo questo molto grave.
Nell’interpellanza era posta una domanda ben
precisa che era un fatto di tipo culturale, che lei naturalmente
non è riuscito a mettere in luce perché non ha, secondo me, lo
sguardo sgombro da pregiudizi per vederlo, mi scusi.
Nell'interpellanza si chiede come intende operare
l’Assessore per rimediare a questa "perdita per la
cultura". Vorrei che fosse chiara la cosa: è vero che questa è
un'attività commerciale privata, però c’è una legge
che rende questa attività privata diversa dalle altre.
C’è una legge che ha la finalità ben precisa di
prevedere dei contributi per valorizzare il bilinguismo e che
individua questa libreria come uno dei centri diffusori della
cultura francese. Su questa impostazione, cioè la scelta di
strumenti culturali per diffondere il bilinguismo, il
plurilinguismo, siamo sempre d’accordo.
Siamo d’accordo che ci siano centri in cui il
francese come anche l’inglese, il tedesco, lo
spagnolo, diventi un'attrazione, centri in cui i cittadini siano
favoriti ad approcciarsi alle lingue comunitarie. Quello che non
accettiamo è l’uso demagogico, strumentale che viene
fatto della lingua francese, un uso ideologico e non culturale. È
questa distinzione fondamentale, Assessore, che ci separa per cui
parliamo effettivamente due lingue diverse perché ci poniamo su due
piani totalmente diversi. Lei interpreta con la sua ottica quello
che io dico e probabilmente io interpreto quello che lei dice con
la mia ottica, ma la posizione mia e del mio movimento ha uguale
dignità culturale della sua.
Lei mi può dire che la sua è più forte per il numero di persone
che la sostiene; certo, ma non è sempre detto che la verità sia
dalla parte del più forte in quel momento. La storia insegna tante
cose. Ora io credo che la storia ci insegni che ogni approccio
ideologico uccide la cultura ed uccide proprio quei valori
culturali che si vorrebbero sostenere.
Di fronte al fatto che la Librairie valdôtaine chiuda, qual era
la domanda da porsi? Anch'io ho votato quella legge del 1993, nel
senso che io credo che uno dei tanti strumenti di diffusione della
cultura poteva essere anche quello. Allora il problema da porsi è
perché non ha funzionato? Come mai la gente non va a comperare lì i
libri e non legge? Perché è questo il problema.
Che poi la sottoscritta usi altre librerie, la libreria La Huche
tanto per essere chiari, che ha un nome francese anche quella,
guarda caso?
Presidente
? Consigliera Squarzino, non facciamo
pubblicità, per cortesia?
Squarzino (PVA-cU)
? è chiusa, Signor Presidente, ma è
chiusa da pochi mesi? senta, Signor Presidente, credo che non sia
compito dell’Assessore, ma neanche del Presidente
interloquire con chi parla e ci vuole un rispetto anche su questo
piano.
Dicevo, il problema è di tipo politico e bisogna chiedersi
perché la gente non va a leggere. Qui veramente fossi stato al
posto dell’Assessore mi sarei posto un problema di
tipo culturale: come mai questo strumento che abbiamo individuato
come elemento di diffusione non funziona?
Cos’è che non va bene? Non va bene questa
cooperativa che non è attiva oppure è il fatto che effettivamente,
se dal punto di vista commerciale non regge, la richiesta e
l’utilizzo di libri in francese qui in questa
Regione è molto basso? Lei probabilmente conoscerà anche i dati
della Biblioteca regionale relativi alla lettura di libri
francesi.
Ora, questo pone un problema: se a me interessa il francese, se
voglio che questa lingua sia considerata una lingua amata e non
imposta, c’è da chiedersi, e questo è un
interrogativo che io pongo all’Assessore e alla sua
forza politica: non pensa lei che il tipo di politica culturale
fatta in questa Regione, che è più impositiva che propositiva, che
impone il francese come uno sbarramento e come un ostacolo per il
lavoro, non ingeneri proprio nelle persone che qui sono cresciute e
qui hanno studiato, un senso di rifiuto?
Perché non so trovare altre ipotesi di interpretazione o i
nostri giovani, la gente che frequenta le scuole in Valle
d’Aosta non padroneggiano abbastanza il francese da
andare a leggere libri in francese, ma questo non credo sia vero,
oppure ci deve essere un’altra motivazione.
Lei sa bene, Assessore, che c’è
l’1 percento di persone che in famiglia parlano
normalmente il francese come lingua maternelle.
Allora come mai tutto il lavoro fatto nella scuola non riesce ad
alzare questa percentuale? Questo è il problema politico da
affrontare, Assessore, questo e non la risposta tecnica e anche un
po' meschina, che ha voluto dare. Lei ha usato tonalità un po'
meschine, che sono andate un po’ sopra le righe.
Lei, ripeto, invece di porsi il problema politico, è scivolato sul
piano personale e ? si è preoccupato di me. Assessore, ci sono già
io che mi preoccupo di me, non ho bisogno che anche lei si prenda
cura di me, della mia cultura e del mio movimento. Grazie,
Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK