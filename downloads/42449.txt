Consiglio Regionale della Valle d'Aosta - Oggetto del Consiglio n. 23 del 4 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 23 del 4 novembre 2020 - Resoconto
OGGETTO N. 23/XVI - Interrogazione: "Definizione della nuova
struttura organizzativa dell'Amministrazione regionale, con
riferimento alle competenze in materia di rapporti e controllo
delle attività di gioco svolte all'interno della Casino de la
Vallée".
Bertin (Presidente) -
Punto 7 all'ordine del giorno. Per
il Governo risponde l'assessore Caveri, ne ha facoltà.
Caveri (VDA UNIE) -
Io mi rifarò, caro collega Aggravi,
al detto, non al non detto che oggi pubblica La Stampa e che dice:
"atmosfera di conflitto ai massimi livelli dell'apparato".
Rifacendomi al detto, mi permetto solo di ricostruire brevemente il
ruolo del Segretario generale, anche se lei essendo esperto
dell'Amministrazione lo conosce bene.
Il Segretario generale è una figura storica nell'istituzione
della nostra Regione. Ricordo con affetto Renato Barbagallo che è
stato figura che per moltissimi anni ha regolato molti
affaire
all'interno del nostro Palazzo. In realtà la figura
del Segretario generale rinasce all'epoca in cui ero Presidente e
poi viene normata ancora meglio nel 2010. Il Segretario generale
dipende dal Presidente della Regione ed è sovraordinato rispetto
agli altri dirigenti di primo livello, eccezion fatta per il Capo
di gabinetto e per l'avvocato dirigente dell'Avvocatura
regionale.
Ebbene, il Segretario generale - naturalmente io ricostruisco
degli eventi in cui non c'ero - non ha intrattenuto i rapporti con
la società Casino de la Vallée ma ha provveduto, come da richiesta
degli allora presidenti della Regione, ad affidare due incarichi di
consulenza giuridico-legale, tenendo conto ovviamente della
complessità di tutte le vicende, dapprima per valutare bilanci
della società del 2018 e del 2019 in esito all'omologa del
concordato preventivo in continuità e poi per valutare le
conseguenze della revoca della predetta omologa da parte della
Corte d'Appello di Torino, intrattenendo tutti questi rapporti
assieme all'Avvocatura regionale.
Tanto il contenuto degli incarichi affidati attraverso una
valutazione comparativa allo studio Weigmann di Torino quanto gli
esiti degli stessi sono stati trasmessi successivamente al
Presidente della Regione e alle strutture competenti come da
carteggio agli atti degli uffici.
Sulla seconda questione, cioè come verrà organizzato il traffico
fra uffici, noi abbiamo già definito alcune questioni nella macro
struttura e questo significa che l'attribuzione sul patrimonio
espropriazione, usi civici e gestione di sistemi ispettivi, di
controllo e di attuazione delle convenzioni inerenti la casa del
gioco si manterrà presso l'Assessorato alle finanze, innovazione
opere pubbliche e territorio, mentre quella relativa al
coordinamento e al governo delle partecipate regionali, gli enti,
società e partecipazioni, è stata assegnata al mio assessorato, in
raccordo con la Presidenza della Regione e con gli assessorati di
volta in volta competenti.
A partire dal primo gennaio ci sarà una riorganizzazione di
quella che viene chiamata la microstruttura e da questo punto di
vista noi vedremo quali scelte operare, ma saranno certamente in
coerenza con le decisioni già assunte per quel che riguarda la
macro-organizzazione.
Presidente -
Per la replica il consigliere Aggravi, ne ha
facoltà.
Aggravi (LEGA VDA) -
Grazie Assessore della risposta.
Vede, a volte la stampa fa grandi certe notizie e certe situazioni,
però resta un fatto: per me i conflitti di interesse, sarà che
vengo da un mestiere molto regolamentato, sono particolarmente
importanti e sono soprattutto importanti per chi rischia di
ricadere in queste fattispecie, ma avremo occasione di
approfondirle.
Per quanto riguarda invece la risposta, visto che il tempo è
contingentato e potremmo sicuramente parlarne moltissimo, io non
vorrei avere magari travisato, e chiedo copia anche di questa
interessantissima risposta, perché mi sembra che il Segretario
generale, al di là dell'
excursus
storico, sia un po'
rappresentato come un soggetto che non ha intrattenuto rapporti con
la società partecipata, ma sostanzialmente si è occupato, di
concerto con l'Avvocatura, della richiesta degli incarichi. Ora, io
non capisco perché l'Avvocatura non poteva richiedere gli incarichi
da sua parte, oppure forse mi sono perso all'interno della macro il
fatto che tra i diciassette punti delle deleghe o comunque delle
funzioni che ha il Segretario generale vi è anche quello di
richiedere della parieristica. E sulla parieristica potremmo dirne,
perché abbiamo già vissuto, visto che abbiamo parlato di legge 8, e
lì sì che c'era stato un conflitto tra parti e tra strutture
dell'Amministrazione dove chi era deputato a fornire il supporto
tecnico giuridico non è stato coinvolto nella stesura di una legge
e questo è agli atti delle attività di questo Consiglio e
soprattutto delle Commissioni.
Detto sta che non capisco cosa voglia dire non intrattenere
rapporti, se poi comunque, se non erro il 29 giugno, il Segretario
generale ha rappresentato la Regione in assemblea per
l'approvazione del bilancio, sicuramente con delega del
vicepresidente facente funzioni di presidente, ma comunque era
presente, e sono delle situazioni nelle quali, proprio tornando
alla mia introduzione, a volte è meglio non esserci, è meglio
mandare qualcun altro. C'era sicuramente un altro dirigente che
poteva assolvere quel compito e che si occupa di quel compito.
C'è un altro aspetto. Sempre nel
sillon
di quello che
stavo dicendo, volevo dare un aiuto sia a lei ma soprattutto al
Presidente, visto che il passaggio successivo del vostro Governo
sarà quello di definire la cosiddetta micro. Occhio alla penna, nel
senso che nella delibera di nomina del Segretario generale si disse
che bisognava cercare di evitare il fatto che due funzioni
fondamentali, quella dell'anticorruzione e quella della gestione
dei dati, il famoso DPO, non fossero in capo allo stesso soggetto.
Voi vedete che inserire su uno stesso soggetto tutta una serie di
funzioni di controllo è un problema per il soggetto stesso, perché
deve saper gestire bene e avere comunque contezza di queste
situazioni. Pensate se in più è occupato a fare, e qui sì che cito
quello che Martinet mi ha affibbiato questa mattina: chi controlla
non fa! È bene che ciò avvenga. Ma non fa anche dal punto di vista
della semplice forma, perché anche richiedere un incarico legale
per qualcun altro, perché quegli incarichi poi dovremo capire
perché sono stati chiesti, non nella finalità, perché capisco
benissimo che chi andava ad approvare determinati bilanci, e sono
su questo solidale con chi lo è stato, aveva bisogno di un parere,
ma mi chiedo perché siano stati chiesti dal Segretario generale e
non da funzioni che dovevano supportare e che hanno in parte
supportato mi risulta il Presidente, prima Fosson e poi
successivamente il facente funzioni Renzo Testolin.
Non banalizziamo il fatto dicendo che queste siano delle
questioni di lana caprina o di pignoleria; sono pignolo, lo so, e
sono anche molto noioso, ma credo che in una Amministrazione degna
di tale nome i ruoli, i conflitti e soprattutto quei confini, quei
recinti che devono contraddistinguere l'azione non soltanto
politica ma soprattutto degli uomini di Amministrazione, siano
molto importanti.
Io mi auguro che nella prossima delibera della microstruttura ci
siano delle specificazioni che evitino il superamento di tali
recinti e spero soprattutto che una prassi, lo so che noi
valdostani siamo molto legati agli usi e costumi, ma del fatto che
io - lo dico in termini generici - abbia fiducia in una determinata
persona e voglia coinvolgere quella persona in una determinata
azione politico-amministrativa, non vada a coinvolgere qualcuno che
non ha la delega di poter fare questo. È importante rispettare
ruoli, deleghe e soprattutto limitare i conflitti di interesse a
qualsiasi livello.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK