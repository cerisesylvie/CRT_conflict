Consiglio Regionale della Valle d'Aosta - Oggetto del Consiglio n. 3287 del 26 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3287 del 26 novembre 1987 - Resoconto
OGGETTO N. 3287/VIII - RINVIO OGGETTI.
PRESIDENTE
: La Presidenza propone di rinviare alla
prossima adunanza consiliare la trattazione dell'interpellanza e
della mozione iscritte ai punti 12 e 58 dell'ordine del giorno,
entrambe presentate dal Consigliere Aloisi, e dell'ordine del
giorno presentato dal Consigliere Cout, iscritto in via d'urgenza
con presa d'atto n. 3248/VIII in data 25 novembre 1987.
Ha chiesto di parlare il Consigliere Cout, ne ha facoltà.
COUT - (P.C.I.):
L'ordine del giorno che ho presentato
ieri lo abbiamo voluto presentare proprio perchè su questo
argomento ci sono, nei vari Consigli, delle interpellanze, delle
mozioni, che vanno a discutere il contenuto di aspetti particolari
della questione e dell'applicazione del bilinguismo. Il fatto che
il presidente della Giunta parli di questo argomento alla
Conferenza dei Capigruppo può essere un passo avanti che va verso
quello che noi chiediamo nell'ordine del giorno.
L'ordine del giorno chiede la istituzione di un gruppo di lavoro
che stenda questo protocollo di intenti: se la Conferenza dei
Capigruppo dovesse decidere in questo senso, la cosa ci va
abbastanza bene e in questo caso potremmo accettare che l'oggetto
venga discusso nella Conferenza dei Capigruppo; se però la
Conferenza dei Capigruppo dovesse solo essere chiamata ad esprimere
la sua opinione su un documento che è già stato preparato dalla
maggioranza, la cosa verrebbe posta in modo molto diverso.
Siamo del parere che debba esserci un gruppo di lavoro, o
comunque la Conferenza dei Capigruppo, che senta i sindacati e la
amministrazioni pubbliche interessate. Il punto è che di questi
problemi bisogna discuterne tutti quanti assieme; le forze di
minoranza, ma anche quelle di maggioranza, non hanno nessun
interesse a non sentire o a delegare la stesura di questo
protocollo d'intenti a qualcuno. Siccome si tratta di applicare
l'indennità per i dipendenti regionali, e non solo, ma in tutte le
amministrazioni del pubblico impiego, questo argomento deve
interessare tutte le forze politiche; quindi, questo ordine del
giorno chiede una discussione ed un impegno perchè ciò avvenga.
Se questo può avvenire nella Conferenza dei Capigruppo e se c'è
un impegno da parte del presidente della Giunta di esaminare
insieme ai Capigruppo la possibilità di stendere un protocollo di
intenti, sentite le organizzazioni sindacali, sentite le
amministrazioni, la cosa ci può andare bene e in questo caso
accettiamo che questo ordine del giorno venga rinviato al prossimo
Consiglio, di modo che la questione, se non è risolta, possa essere
discussa in quella sede.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Siccome sono anche io presentatore di
una mozione sul bilinguismo, condivido l'impostazione del rinvio,
perché è opportuno che tutte le forze politiche si incontrino e
discutano questo problema che investe tutti i dipendenti degli enti
locali e dipendenti regionali.
Sono problemi che vanno analizzati a fondo, perchè è opportuno
che si trovi una unità operativa in tutta questa problematica.
Condivido la richiesta del rinvio al prossimo Consiglio.
PRESIDENTE:
Ha chiesto di parlare il presidente della
Giunta, ne ha facoltà.
ROLLANDIN - (U.V.):
Dans les communications du Président
de la Junte, j'avais annoncé qu'il y avait l'intention de faire une
rencontre avec les Chefs de groupe pour arriver de façon unanime à
présenter un document qui puisse résumer les différentes positions
dans un protocole d'entente.
Donc, il y a toute la disponibilité de trouver un accord, même
sur la méthode de travail. On est d'accord de discuter à ce
moment-là la façon d'y arriver.
IL CONSIGLIO
prende atto, concordando sul rinvio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK