Consiglio Regionale della Valle d'Aosta - Oggetto del Consiglio n. 331 del 23 gennaio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 331 del 23 gennaio 2019 - Resoconto
OGGETTO N. 331/XV - Interrogazione: "Notizie sulla copertura
dei posti vacanti nell'ambito del Corpo valdostano dei Vigili del
fuoco".
Rini (Présidente) -
Point n° 4 à l'ordre du jour. La
parole au Président Fosson pour la réponse.
Fosson (GM)
- Consigliere Gerandin, ho difficoltà a
rispondere a tale questione ad uno che conosce l'argomento molto
meglio di quanto lo conosca io essendosene occupato.
Il senso della
question
è sicuramente quello di prendere
un impegno per questo settore; ci sta molto a cuore, ed ho anche
evidenziato al collega Ferrero l'importanza dei Vigili del fuoco
nell'ambito del Soccorso alpino. Come lei sa, ad oggi nell'organico
del Corpo dei Vigili del fuoco vi sono 27,81 posti vacanti, di cui
5,81 riferiti a ruoli amministrativi; dei 22 posti vacanti per i
ruoli tecnici, 7 operatori specializzati ed 1 collaboratore tecnico
antincendi sono già stati assunti a tempo determinato ed avviati ad
un corso di formazione che dura molti mesi, per poi essere assunti
nell'anno 2019 a tempo indeterminato sulla base della
programmazione delle assunzioni del 2018. Ad oggi restano vacanti 9
posti di caposquadra, 3 posti di caporeparto e 2 posti di
collaboratore tecnico antincendi. Nel corso del 2019 è inoltre
previsto che vadano in quiescenza: 1 caposquadra, 4 capireparto e 1
collaboratore tecnico antincendi.
Per quanto riguarda gli impegni, in questo momento siamo in fase
di riorganizzazione dell'Amministrazione regionale con
l'assegnazione del relativo personale, con quella che si chiama
"approvazione della microstruttura", che noi pensiamo di terminare
per fine febbraio. È in corso chiaramente una ricognizione dei
fabbisogni e per fine febbraio dovremmo arrivare - sono i tempi di
tutte le nuove amministrazioni - alla definizione della
programmazione delle assunzioni sulla base dei fabbisogni
rappresentati dalle strutture, delle priorità che saranno condivise
dal Governo regionale e soprattutto delle risorse complessivamente
disponibili. In tale ambito - è questo l'impegno - saranno prese in
considerazione anche le esigenze del Corpo dei Vigili del fuoco
relativamente ai posti vacanti e saranno assunte le eventuali
determinazioni, in attesa di fare un concorso per i capisquadra dei
quali in questo momento non esiste una graduatoria. I posti nei
Vigili del fuoco - lo notiamo sempre più dagli incontri che
facciamo - da una parte sono molto utili alla Valle d'Aosta e,
dall'altra parte, sono molto ricercati da tutti coloro che sono in
graduatoria e che vogliono far parte di questo Corpo.
Présidente -
La parole au collègue Gerandin pour la
réplique.
Gerandin (MOUV')
- Ho ascoltato attentamente. In tutta
sincerità pensavo che, oltre alla condivisione, alla volontà di
prendersi l'impegno e allo stare a cuore, ci fosse qualche elemento
in più. Le spiego molto brevemente, visto che ha detto che conosco
la situazione; ho avuto la fortuna di lavorare lì per tanti anni e
sicuramente è per me un ambiente conosciuto. Lei mi dice che tutto
verrà valutato quando ci sarà la riorganizzazione delle
microstrutture, ma c'è poco da riorganizzare lì dentro, abbia
pazienza! L'organico non c'è mai stato, anche nel periodo in cui,
riguardo al personale valdostano del pubblico impiego, c'era il
rapporto di 1 ogni 10 per la sostituzione, lì non c'è mai stato,
come non c'è mai stato per il Corpo forestale. Non voleva essere
una polemica questa, ma solo una visione di prospettiva, anche
perché abbiamo condiviso un percorso. Abbia pazienza, quando si
prorogano le graduatorie bisognerebbe almeno sostituire il
personale che va in quiescenza, questo le sto chiedendo. Se voi vi
impegnate con un impegno preciso come mi era parso di capire dalla
sua risposta, voi avrete la possibilità di avere ancora una
graduatoria in essere per i capireparto che vi permette di coprire
solo chi va in quiescenza, senza prendere personale in più. C'è la
possibilità e poi ci sarà sicuramente la necessità di indire un
concorso da caposquadra, perché non c'è più graduatoria. Lei sa che
dall'indizione di un concorso al portare il personale a fare il
corso se va bene passa un anno, con il rischio di avere di nuovo la
graduatoria in scadenza e di non aver fatto nulla. Era solo questo
l'impegno che le chiedevo, nulla di più, non volevo essere per
nulla polemico, soprattutto se teniamo conto del fatto che con la
delibera n. 519 sono stati soppressi sei posti di caposquadra. In
questo momento c'è carenza di tali posti, penso gliel'avranno
detto, lei ha avuto dei colloqui con i vertici del Comando: ci sono
problemi di caposquadra. È adesso che bisogna mettere in piedi
qualcosa. Riguardo ai tempi, sappiamo che poi probabilmente ci
andranno uno o due mesi, ma coprire i posti da caporeparto e
bandire il concorso da caposquadra, che non esiste, penso sia
semplicemente una manifestazione di buonsenso.
Ho ancora un paio di minuti, quindi ne approfitto per fare
alcune considerazioni. Ho ascoltato quello che ha risposto il
collega Borrello: il vero problema di quella caserma non è aver
speso 5,8 milioni in 18 anni, è è nata male e morirà male, e lei lo
sa meglio di me. I problemi strutturali e manutentivi sono
infiniti. Quando facevo il Vigile del fuoco o lo faceva lei
purtroppo in quella caserma facevamo la doccia sulle turche, era
questo il quadro di una volta; è leggermente migliorato, ma il vero
problema è che bisogna prendere decisioni definitive.
Abbia pazienza, ma la proposta di delocalizzare a Pollein è
stata una proposta infelice, perché saremmo andati a fare una
caserma in zona rossa. Probabilmente qualche errore di valutazione
c'è stato. Bisogna decidere cosa vogliamo fare, perché andare
avanti con rappezzi e piccoli interventi non succede nulla. Sa
meglio di me che abbiamo la fortuna di avere dei colleghi che
entrano per mestiere, per cui il lavoro lo sanno fare, a volte
basterebbe dar loro il materiale per farlo, perché lo fanno anche
con dei lavori interni. Questa probabilmente è una risposta più
chiara e immediata.
Approfitto ancora per dire che, al di là dei problemi logistici,
ci sono questioni che vanno oltre, ci sono problemi organizzativi
all'interno di questo Corpo, per cui occorre intervenire, perché
c'è un momento di grande sbandamento. Mi sono preso la briga di
andare a leggere il verbale dell'audizione svoltasi in II
Commissione il 14 dicembre 2018 e penso che una serie di
dichiarazioni fatte in quella commissione sono al limite
dell'offesa per il Corpo valdostano dei Vigili del fuoco, e non
parlo solo dei permanenti, ma anche dei Vigili volontari, perché
questa continua volontà di mettere in contrapposizione coloro che
lo fanno per professione ed i volontari porterà ad un discorso di
poca considerazione per un fiore all'occhiello del servizio di
Soccorso valdostano.
Presidente -
Vi ricordo solo di attenerci sempre al
merito delle iniziative proposte, grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK