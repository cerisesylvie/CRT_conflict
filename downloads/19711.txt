Consiglio Regionale della Valle d'Aosta - Oggetto del Consiglio n. 2870 del 21 novembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula
Oggetto del Consiglio n. 2870 del 21 novembre 2002 - Resoconto
OGGETTO N. 2870/XI Ritiro della mozione: "Intervento nei
confronti del Ministero dell'ambiente per il rispetto delle intese
a suo tempo siglate con la Regione in ordine al Parco nazionale del
Gran Paradiso".
Mozione A conoscenza delle dichiarazioni del Direttore del Parco
Nazionale del Gran Paradiso, rilasciata a margine della II
Conferenza Nazionale delle aree naturali e protette concernenti la
situazione attuale e futura dell'Ente Parco stesso a seguito della
riduzione dei finanziamenti ordinari prevista dal Governo con la
nuova finanziaria;
Preso atto della rimessa in discussione da parte del Governo e
del Ministero dell'Ambiente competente di quanto previsto dalla
legge n. 426 del 1998 e dalle intese raggiunte con la ratifica
della legge quadro sui parchi del 1997 per quanto riguarda il Corpo
di sorveglianza;
A conoscenza della volontà politica del governo di presentare
una nuova legge delega che rimetterebbe in discussione l'attuale
sistema di protezione ambientale italiano;
Vista l'adesione favorevole della Regione Valle d'Aosta alla
costituzione della "Fondazione Gran Paradiso" che si dovrebbe
formalizzare;
Il Consiglio regionale
Chiede
- al Governo nazionale che non siano rimesse in discussione le
attuali intese fra Ministero, Ente Parco e Regioni, sia per quanto
riguarda la conservazione e valorizzazione del patrimonio naturale,
sia per quanto riguarda l'attuale assetto organizzativo di
sorveglianza che deve essere esercitato dall'attuale corpo dei
guardiaparco, senza alcun affiancamento da parte del Corpo
forestale dello Stato;
- che ogni modifica legislativa e decisione inerente l'Ente
Parco Gran Paradiso, debba essere oggetto di dialogo e confronto
con la Regione e presa d'intesa con la stessa;
Impegna la Giunta della Regione
ed invita i Parlamentari della Valle d'Aosta
- ad intervenire nei confronti del competente Ministero
dell'Ambiente e nelle sedi istituzionali competenti, per ottenere
il rispetto di quanto a suo tempo concordato fra le parti e delle
prerogative statutarie di autonomia della Regione Valle d'Aosta
previste dalla legge costituzionale;
Chiede, altresì, alla Giunta regionale ed ai parlamentari di
riferire in merito al Consiglio regionale.
F.to: Beneforti - Curtaz - Squarzino Secondina
Président
Je vous informe que la motion inscrite au n° 23
est retirée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK