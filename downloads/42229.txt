Consiglio Regionale della Valle d'Aosta - Oggetto del Consiglio n. 1143 del 2 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1143 del 2 dicembre 2019 - Resoconto
OGGETTO N. 1143/XV - Interrogazione a risposta immediata:
"Individuazione del dipendente regionale responsabile del commento
apparso su Facebook a firma dell'Ufficio relazioni pubbliche della
Regione".
Rini (Presidente) -
Punto 6.04 all'ordine del giorno. Per
l'illustrazione, la parola al collega Manfrin.
Manfrin (LEGA VDA)
- Quest'iniziativa arriva a fagiolo.
Abbiamo avuto modo di parlarne questa mattina e quindi ritengo che
ci siano stati nel frattempo tra questa mattina e quest'intenso
pomeriggio di lavoro i tempi necessari per poter approfondire e
svolgere, appunto, le ricerche necessarie per dire a questo punto
anche ai colleghi che hanno sottoscritto quest'iniziativa - così
come tutti i colleghi che sono in questo Consiglio - di chi sia
stata la responsabilità del commento scritto sulla pagina dell'Ansa
a commento di una notizia che parlava della manifestazione delle
cosiddette sardine e, appunto, utilizzando il profilo Facebook
dell'Urp della Valle d'Aosta, augurandoci che non vi sia nuovamente
la ripetizione del fatto che la giustificazione sia stata: "ma c'è
stato un attacco hacker", perché in questo caso chiederemmo
necessariamente di vedere la relativa denuncia alla polizia postale
e dei conseguenti sviluppi per verificare chi sia stato a penetrare
quest'impenetrabile sistema regionale per scrivere un commento su
Facebook a sostegno della manifestazione delle sardine.
Quindi, Presidente, ha avuto il tempo per approfondire,
attendiamo da lei una risposta.
Presidente -
La parola al presidente Fosson.
Fosson (PNV-AC-FV)
- Sicuramente sì. Un dipendente
dell'Urp ha inviato in data odierna, di ritorno da un viaggio, una
lettera in cui si assume la responsabilità di quest'errore non
voluto, casuale e con le scuse. Ho già provveduto a trasmettere al
Segretario generale la lettera, che la trasmetterà per i dovuti
approfondimenti e provvedimenti amministrativi.
Chiedo, come ha sollecitato e invitato il consigliere Aggravi,
magari un incontro con i capigruppo per leggere questa lettera che
è comunque riservata e di cui va mantenuto il rispetto per la
persona. È stato comunque un errore di un dipendente dell'URP.
Presidente -
La parola, per la replica, al collega
Manfrin.
Manfrin (LEGA VDA)
-. Siamo lieti che si sia arrivati a
una definizione e a un'individuazione di colui che è stato
responsabile, che era quello che fino all'inizio avevamo detto.
Quindi siamo disponibilissimi a fare un incontro in capigruppo e a
leggere questa comunicazione che è arrivata.
Presidente -
Dobbiamo concludere solo le question time,
ne manca solo una e poi una breve sospensione per una
capigruppo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK