Consiglio Regionale della Valle d'Aosta - Oggetto del Consiglio n. 143 del 29 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 143 del 29 marzo 1973 - Resoconto
OGGETTO N. 143/73 - Proposta di legge regionale concernente:
"Modificazioni alle norme sull'ordinamento dei servizi regionali e
sullo stato giuridico ed economico del personale della regione
approvate con legge regionale 23 luglio 1956, n. 3 e modificate con
legge regionale 10 novembre 1966, n. 13".
Montesano (P.S.D.I.)
- La parola alla Vice Presidente
Siggia.
Siggia (P.C.I.)
- Brevissima relazione perché già
l'allegato contiene quali sono i motivi che hanno indotto me su
consiglio della Presidenza del Consiglio di arrivare alla modifica
delle leggi regionali. In un precedente Consiglio, quando avevamo
deliberato la modifica del Regolamento che prevedeva il
funzionamento del Consiglio, avevamo ritenuto di attribuire a un
dipendente dell'Ufficio di Presidenza il lavoro di assistere i
lavori del Consiglio e quindi di redigere i relativi verbali,
questo perché permetteva all'Ufficio un lavoro più razionale e
perché era giusto che fosse proprio il dipendente della Presidenza
a presiedere a questo importante compito di redigere i verbali che
attenevano al lavoro delle sedute consiliari.
Però non ci siamo accorti in quella sede, pur avendo modificato
il Regolamento, che le altre leggi regionali e in particolare
quella del 1956 e del novembre 1966 lasciavano al Segretario
Generale alcune funzioni tra cui quella di ufficiale rogante degli
atti anche del Consiglio, per cui è sorta la necessità che,
riconosciuta valida la richiesta che fosse il Segretario del
Consiglio a redigere i verbali, si apporti la modifica alle altre
leggi per cui al Segretario Generale restano i compiti di ufficiale
rogante come attività di Giunta ma siano conferite al Segretario
della Presidenza del Consiglio questi compiti di vigilanza nelle
sedute consiliari di compilazione dei verbali.
La legge quindi è brevissima perché prevede solo e consta solo
di tre articoli che prevedono le modifiche alle leggi
regionali.
Montesano (P.S.D.I.)
- Ci sono interventi? Interventi a
proposito, credo che la Vice Presidente Siggia ha chiaramente
esposto le ragioni che sono ragioni conseguenziali ad un
provvedimento di modifica al Regolamento, quindi io do gli articoli
approvati, se non vi sono osservazioni.
Articolo 1 - Il Consiglio approva.
Articolo 2 - Il Consiglio approva.
Articolo 3 - Il Consiglio approva.
Si passa alla votazione a scrutinio segreto.
Ci troviamo sguarniti del Segretario, prego di cercare il
Segretario Andrione, lui forse non aveva l'impressione che si
facesse così in fretta per un disposto legislativo. Dopo questo
oggetto il Consiglio è d'accordo nel chiudere la seduta? Così
rimandiamo a domani a mente fresca l'esame degli altri oggetti.
Allora Consigliere Manganone prende lei le funzioni del
Segretario Consigliere e faccia l'appello per la votazione a
scrutinio segreto.
Risultato della votazione: presenti 24, votanti 24, favorevoli
20, contrari 4, il Consiglio approva.
Allora la seduta è tolta e il Consiglio è richiamato ai suoi
lavori alle 9,30 di domani.
---
La seduta è tolta alle ore 19,38.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK