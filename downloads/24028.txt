Consiglio Regionale della Valle d'Aosta - Oggetto del Consiglio n. 3014 del 3 ottobre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3014 del 3 ottobre 2007 - Resoconto
OGGETTO N. 3014/XII - Rinvio dell'interpellanza: "Accordo tra
le varie istituzioni scolastiche della città di Aosta per
l'utilizzo delle palestre funzionanti per attività sportiva e
motoria".
Presidente
- La parola al Consigliere Ottoz.
Ottoz (GM)
- Mi sembra di aver capito che sono passate le
20,00 da un pezzo e che la mia interpellanza sarà discussa nel
prossimo Consiglio, poiché domani devo essere a Roma. È molto
curioso il fatto che la mia interpellanza, che è l'unica presentata
dalla maggioranza, sia l'ultima, quindi fatalmente quella a rischio
di non essere discussa, come in effetti non è discussa. Anche
perché quando l'ho presentata, ero negli uffici della Segreteria
dei gruppi e il collega Sandri stava ancora scrivendo tutte le sue,
che sono sempre pesanti come importanza dell'argomento e numerose.
Gradirei raccomandare al Presidente una maggiore attenzione nella
gestione del protocollo di presentazione delle interpellanze, in
modo che si possa rispettare la sequenza temporale con cui sono
state presentate.
Presidente
- ... Consigliere Ottoz, sono stupito, se non
sorpreso...
Ottoz (GM)
- ... io molto di più...
Presidente
- ... dal suo intervento, nel senso che lei ha
una sufficiente anzianità parlamentare per cui dovrebbe sapere che
esiste un protocollo, dove i documenti vengono protocollati con
rigoroso ordine di presentazione. Mi assumo fino in fondo la totale
responsabilità del funzionamento più che regolare dei nostri
uffici, voglio tranquillizzarla che nessuno, né Presidente, né
uffici, hanno volutamente inserito la sua interpellanza come ultimo
punto all'ordine del giorno. D'altronde, lei visto che domani non è
presente per motivi che non so, a quanto mi risulta non è in
missione, dovrebbe sapere che, se voleva anticipare la discussione
del suo ordine del giorno, poteva chiederlo alla Presidenza, non le
sarebbe stato negato come non ho mai negato nulla a nessuno. Mi
stupisce che un collega intelligente ed accorto come lei non lo
abbia fatto.
La parola al Consigliere Sandri, per fatto personale.
Sandri (GV-DS-PSE)
- A testimonianza di quello che dice
il Presidente, mi ricordo benissimo che mentre consegnavo la mia
ultima interpellanza il collega Ottoz era in grosse difficoltà per
far "parlare" il suo computer con la stampante ed è questo il
motivo per cui è arrivato per ultimo; non è colpa mia se non è
andato bene quel collegamento.
Presidente
- La seduta è tolta.
---
La séance se termine à 20 heures 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK