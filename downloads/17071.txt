Consiglio Regionale della Valle d'Aosta - Oggetto del Consiglio n. 424 del 10 febbraio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 424 del 10 febbraio 1999 - Resoconto
SÉANCE DU 10 FÉVRIER 1999 (APRÈS-MIDI)
OGGETTO N. 424/XI Determinazioni in merito ad una gestione
privatistica della Casa da gioco di Saint-Vincent. (Reiezione di
risoluzione)
Risoluzione Il Consiglio regionale della Valle d'Aosta
Premesso che, dal 1° luglio 1994, la gestione della Casa da
gioco di Saint-Vincent è affidata, ai sensi della L.R. 88/1993, a
un ente denominato "Gestione Straordinaria regionale";
Considerato che, dal 1991, si protrae un logorante contenzioso
giudiziario con una delle società candidate alla selezione per
l'affidamento della concessione;
Riconosciuto nella Casa da gioco uno dei centri più rilevanti
della Regione, sia per le risorse finanziarie che fornisce al
bilancio regionale, sia per l'indotto non solo turistico che
sviluppa, sia per i livelli occupazionali che assicura;
Evidenziata l'esigenza di superare la fase di provvisorietà
caratterizzata dalla presenza della Gestione Straordinaria e di
individuare e adottare determinazioni definitive in merito alla
questione della Casa da gioco;
Riafferma
la propria ferma volontà ad assicurare una gestione privatistica
alla Casa da gioco, attraverso una società privata che possieda i
necessari requisiti di trasparenza e affidabilità
Invita
la Giunta regionale a individuare e adottare le determinazioni
necessarie a procedere in tale direzione, tenendo conto degli
interessi diffusi dalla comunità valdostana a una gestione corretta
ed economicamente valida.
F.to: Tibaldi - Lattanzi - Frassy
Président La parole au Conseiller Collé pour une motion
d'ordre.
Collé (Aut) Ho sentito i Capigruppo e saremmo d'accordo a
spostare l'ordine del giorno e discutere prima la risoluzione
riguardante la Casa da gioco.
Président S'il n'y a pas d'objections à ce qu'il y ait cette
inversion à l'ordre du jour, nous procédons à la discussion de la
résolution inscrite au point n° 28.2.
La parole au Conseiller Tibaldi.
Tibaldi (FI) Ringrazio il Consiglio per avere iscritto la
risoluzione all'ordine del giorno. Le ragioni che ci hanno indotto
a presentarla sono abbastanza semplici e scontate. Abbiamo
assistito in quest'ultima quindicina di giorni ad una serie di
novità, per lo più apprese da terzi, dagli organi d'informazione,
che riguardano in maniera sostanziale la situazione della Casa da
gioco di Saint-Vincent. In particolare, abbiamo appreso della bozza
di revisione della legge n. 88/93 che è in itinere relativamente
alla struttura della Gestione straordinaria regionale, oltre che
dell'ipotesi di realizzare un nuovo casinò.
Direi che la materia "Casinò" è di fondamentale importanza nel
cosiddetto "sistema Valle d'Aosta" sia da un punto di vista
sociale, sia da un punto di vista economico, e sia anche da un
punto di vista occupazionale, oltre a creare un indotto di tutto
rispetto. Il fatto che il Consiglio regionale possa quanto prima
affrontare, anche con maggiore cognizione di causa grazie a
determinati elementi che ci vorranno essere cortesemente offerti
dal Presidente della Giunta, ritengo sia quanto mai doveroso e la
risoluzione può costituire anche uno spunto per approfondire questo
tema. Anche perché altrimenti si vive nell'imbarazzo di dover
apprendere le notizie dai terzi o dagli organi d'informazione e di
non avere quel minimo di cognizione di causa che dovrebbe invece
possedere dalla fonte una persona che è stata eletta a
rappresentare una parte della comunità valdostana.
Una vicenda processuale logorante pende ormai da diversi anni e
a livello parlamentare giacciono diverse proposte, fra cui anche
alcune di Forza Italia, tendenti a liberalizzare il mercato del
gioco d'azzardo nel nostro paese.
È naturale che di fronte ad una situazione composita che si è
creata e che avrà una sua naturale evoluzione, il Consiglio debba
ribadire e affermare certe posizioni.
Il documento ne afferma una, sulla base della quale intendiamo
ribadire, in maniera chiara e non equivoca, la ferma volontà di
questo Consiglio di procedere nella direzione peraltro anche
verbalmente affermata dal Presidente della Giunta e cioè della
privatizzazione della gestione della Casa da gioco di
Saint-Vincent.
Si tratta di un'intenzione aperta ai vari contributi che si
vorranno apportare o comunque alle proposte che si vorranno
effettuare in materia aperta ma ferma. Da un punto di vista formale
ritengo fondamentale ribadire anzitutto un principio: che questo
Consiglio non debba considerare tabù un argomento come questo e che
questo argomento sia esclusivamente prerogativa dei giornalisti. Da
un punto di vista sostanziale ritengo che questo Consiglio debba
riaffermare determinati principi e questo della privatizzazione
della gestione è per noi un principio fondamentale. Allora, se
condiviso anche da altri, questo documento è più che mai aperto
alle modificazioni e alle sensibilità che possono promanare da
qualsiasi Consigliere o gruppo qui presenti.
Président La discussion est ouverte.
La parole au Conseiller Collé.
Collé (Aut) Non abbiamo troppo capito l'esigenza di Forza Italia
di portare oggi in Consiglio questa risoluzione. Dico questo
perché? Innanzitutto per quanto è avvenuto in questi ultimi giorni,
cioè quanto è apparso sugli organi di stampa di questa nuova
impostazione, così sembrerebbe, per la Casa da gioco di
Saint-Vincent, così come per la nuova bozza che noi di minoranza
non abbiamo ancora visto, ma che sappiamo esserci, sappiamo che la
Giunta l'ha già predisposta e quindi credo che ben presto avremo
modo di visionare e di esprimere il nostro pensiero.
Ma soprattutto siamo molto preoccupati per quanto sta avvenendo
a Roma, e non so se Forza Italia ne è al corrente, prima ho sentito
parlare di proposte fatte a livello romano; così come non so se i
Democratici di Sinistra sono al corrente di quanto sia avvenuto in
questi giorni e di quanto domani in giornata la commissione finanze
dovrà discutere.
Domani la Commissione finanze dovrà discutere di un emendamento
alla finanziaria riguardante le case da gioco, un emendamento non
solo importantissimo ma essenziale in quanto andrebbe a cambiare la
vita del nostro Casinò.
Se da una parte ci aspettavamo che prima o poi nascessero
determinate case da gioco in Italia, e qui si vanno a definire 16
nuove case da gioco sul territorio italiano per quanto riguarda la
parte che ci concerne più da vicino e quindi Valle d'Aosta,
Piemonte, Liguria, Lombardia, Trentino Alto Adige, Veneto e Friuli,
sono 5 case da gioco, c'è l'inserimento di una nuova casa da gioco
nel territorio del nord che più ci interessa, e poiché
nell'emendamento si dice che le regioni che hanno già una casa da
gioco non ne potranno avere una seconda, credo che a giocarsela
saranno Piemonte e Trentino e obiettivamente mi sento di dire che
il Piemonte potrà avere più chances.
Ma quello che mi preoccupa maggiormente, facendo presente
all'assemblea che questo emendamento è stato firmato dagli
Onorevoli Dalì e Bucciarelli, facenti parte di Democratici di
Sinistra e Forza Italia, copresidenti della Commissione finanze, è
che al punto e) di questo emendamento che dice: "disciplina le
forme di esercizio e gestione dell'attività autorizzata, che dovrà
essere affidata in concessione per una durata non superiore a 15
anni e rinnovabile ad altri soggetti individuati, mediante apposita
gara pubblica internazionale indetta dal comune stesso, sulla base
di un capitolato generale e speciale predisposto dal Ministero
dell'interno", mentre al punto i) dello stesso si dice:
"adeguamento della disciplina concernente le Case da gioco di
Campione d'Italia, Saint-Vincent, San Remo e Venezia".
Pertanto se questo emendamento dovesse passare in Commissione
finanze, noi fino ad oggi abbiamo fatto tutta una serie di
ragionamenti, da domani dovremmo cambiare completamente perché il
Ministero dell'interno si arrogherà il potere e il diritto di dirci
cosa dovremo fare, come dovremo gestire il Casinò.
Ritengo questa una cosa estremamente grave. Non so se si era al
corrente di questa cosa, però invito questo Consiglio regionale a
vedere se non è il caso di dire qualcosa al riguardo come Consiglio
regionale. Ritengo che sia una cosa importantissima lesiva della
nostra autonomia.
Ancora una volta questo Consiglio regionale, così come è
avvenuto lo scorso Consiglio per l'elezione diretta del Presidente
della Giunta, si vede scavalcato.
Ancora una volta questo Governo non è stato sentito a quello che
mi risulta, poi il Presidente della Giunta preciserà meglio, e a
Roma due massimi rappresentanti delle due forze politiche maggiori
di questo nostro paese hanno siglato questo accordo, lo hanno fatto
presente ai commissari e domani in Commissione finanze si deciderà
sul destino della Valle d'Aosta per quanto concerne la Casa da
gioco di Saint-Vincent.
Mi sento abbattuto per quanto sta avvenendo, anche perché
capisco che ci siano delle difficoltà di rapporti fra i
rappresentanti locali e nazionali, capisco che la periferia è
sempre messa in un angolo, ma credo che ci debba essere un
intervento di forza, un intervento pesante, perché in 15 giorni
abbiamo assistito a due iniziative che sono a dir poco vergognose
nei confronti di questa regione.
Il mio non vuole essere un intervento di pura polemica partitica
politica, ma credo che qui dobbiamo ragionare intorno al nostro
futuro: se ogni quindici giorni qualcuno si alza al mattino a Roma
e pensa di stravolgere quella che è stata e che è la nostra storia
di autonomia, dobbiamo guardarci allo specchio e vedere ancora chi
crede in questa autonomia e pensa di portare avanti determinate
cose, altrimenti ci viene da pensare.
Qui i ragionamenti potrebbero essere innumerevoli, ma, visto che
siamo tutti dotati di un'intelligenza, li lascio all'intelligenza
dei consiglieri. Ritenevo doveroso mettere al corrente di quanto
sta avvenendo, così come se il Consiglio lo riterrà opportuno siamo
disponibili a vedere se il Consiglio può oggi presentare una
risoluzione, un documento da inviare a chi domani dovrà discutere
delle case da gioco in generale e in particolare di quella di
Saint-Vincent.
Detto questo, siamo per una gestione privatistica della Casa da
gioco di Saint-Vincent, come abbiamo detto in passato, ma ci
sentiamo di dire oggi che la risoluzione presentata è un po'
prematura, fuori tempo, perché sul piatto ci sono troppi argomenti
di cui discutere.
Tutti dobbiamo capire quali sono le strategie regionali, su cui
il Governo regionale c'informerà, e per quanto riguarda la gestione
e per quanto riguarda l'ampliamento di nuovi casinò, quindi mi
permetto di dare un invito a Forza Italia di ritirare la
risoluzione.
Président La parole au Conseiller Beneforti.
Beneforti (PVA-cU) Devo dire subito che credo che non si possa,
come Valle d'Aosta, impedire alle altre regioni di chiedere
l'apertura di un casinò: non pensiamo mica di essere tanto forti
come Regione per poter dire che a noi bastano i 4 casinò che già ci
sono e non se ne aprono altri? C'è stato e c'è un movimento
generale che da parte di tutte le regioni si spinge a voler aprire
un casinò almeno nelle loro regioni, e i Deputati che hanno
presentato l'emendamento nei termini che diceva il collega Collé,
lo hanno presentato perché si sono trovati pressati dai collegi
elettorali dei luoghi dove risiedono, oltre che da altri colleghi
di altre regioni che hanno interesse ad aprire un casinò.
Però non facciamo dell'allarmismo cercando di attaccare lo Stato
per questo; nel mio ambiente abbiamo parlato del problema,
cerchiamo almeno per quanto riguarda la Valle d'Aosta di essere
informati e anche di confrontarsi su ciò che investe la nostra
regione, quindi se dovesse venire un'apertura di nuovi casinò è
certo che questo fatto non lederà per niente l'autonomia della
Valle d'Aosta…
(interruzione del Consigliere Marguerettaz, fuori microfono)
… no, caro Marguerettaz. Non sono
tanto informato? Io ti dico che sono informato, perché forse
l'emendamento che citava Collé, domani non passerà, perché ci
devono essere determinate condizioni e una è quella di rispettare
anche il ruolo delle regioni. Invece su questi argomenti, non so se
il Presidente può confermare, non è stato fatto un discorso a
livello di Regione e ci sarà chi chiederà domani alla Commissione
finanze di riportare il discorso alle regioni, perché il problema
deve essere visto con le regioni.
Questo emendamento è una spinta per arrivare all'apertura di
casinò in tutte le regioni, ed è probabile che domani questo
emendamento venga respinto in attesa di un confronto in sede di
Conferenza delle regioni, perché nessuno vuole decidere sulla testa
delle regioni.
Pertanto invito a non fare dell'allarmismo contro lo Stato
italiano, prima ancora di sapere qual è la verità. Non metto in
dubbio quello che voi dite, però non potete neanche mettere in
dubbio quello che dico io, e cioè che il discorso dovrà essere
affrontato prima di qualunque decisione nella Conferenza
Stato-Regioni e ogni decisione dovrà essere presa con le regioni.
Tant'è vero che il Presidente mi confermava adesso con un cenno che
non sono mai stati sentiti né convocati.
Per quanto riguarda la nostra posizione al nostro interno, qui
localmente, come ebbi a dire l'altro giorno in un'altra sede, c'è
la necessità di giungere al più presto alla privatizzazione della
casa da gioco e a questo riguardo chiesi al Presidente di mettere
in atto tutte le iniziative possibili per raggiungere
quell'obiettivo, perché è una cosa importante. La Regione nei suoi
compiti istituzionali non ha la gestione della casa da gioco, non
l'ha mai avuta in 50 anni; sono successe alcune particolarità e
abbiamo istituito la Gestione straordinaria, però questa non può
durare in eterno proprio di fronte ai fatti che stanno avvenendo:
la morte di due prestasoldi che qualcuno ha ricordato ci
mette…
(interruzione del Consigliere Cottino, fuori microfono)
… non è colpa della Gestione
straordinaria, Cottino, però siamo noi che gestiamo direttamente il
Casinò. Questo ci deve far riflettere sui sistemi di finanziamento
che vengono messi a disposizione dei giocatori al Casinò di
Saint-Vincent, e sappiamo tutti come avvengono i finanziamenti a
coloro che vengono a giocare nella nostra regione. Questo ci deve
far riflettere. E ci deve far riflettere anche il discorso di chi
chiede il casinò nuovo, qualcuno ha detto che era follia, io
confermo che è una follia, ma prima cerchiamo di far rendere quello
che abbiamo, cerchiamo di mettere in condizioni quello che esiste
di rendere sul piano economico prima di fare un discorso di
apertura di altri casinò.
Poi distinti uno da una parte, uno dall'altra, ci sono tante
voci, tante idee; io dico che per la Valle d'Aosta, per le
dimensioni che abbiamo, il nostro casinò una volta rivisto e
rimesso in ordine come dovrebbe essere messo, è più che
sufficiente. Perché oggi, cercando d'industrializzare la casa da
gioco, ci siamo portati in casa quello che ci siamo portati, non
abbiamo più una clientela d'élite ma una clientela che arriva da
Porta Palazzo. Potete chiederlo all'interno del Casinò, chiunque ve
lo può confermare, dal portiere agli impiegati, qual è la
situazione del Casinò.
Sentivo il sindaco di Saint-Vincent preoccupato dei suoi 4
miliardi del bilancio comunale fare appello anche lui al raddoppio
del Casinò; ma dobbiamo trovare altre strade per finanziare il
Comune di Saint-Vincent, perché non lo possiamo far fallire, ma non
facciamo fare l'appello al sindaco che si deve raddoppiare il
Casinò perché lui deve far fronte alla situazione che ha nel suo
comune.
Dico - e concludo - che le conseguenze collegate al gioco
d'azzardo sono tante e tali che ci devono imporre di chiudere al
più presto le vicende giudiziarie per restituire la gestione al
privato; dico però che bisogna sempre approfondire le cose fino in
fondo e io sono per il confronto e per il dialogo, ma alle 17,59,
stasera, non possiamo prendere grandi decisioni. Cerchiamo il modo
di approfondire, a livello di commissione o in altra sede prima di
decidere, e voi lo sapete, ve l'ho già detto quali sono le
aspirazioni del nostro gruppo; però con altrettanta franchezza
invito il Consiglio ad approfondire fino in fondo questo problema
perché merita tutto il confronto che deve avere, non solo per i
risvolti che riguardano la nostra regione ma anche per gli aspetti
che riferiva Collé e che io ho rettificato per quanto
conoscevo.
Si dà atto che, dalle ore 17,59 alle ore 18,11, presiede il
Vicepresidente La Torre.
Presidente Se nessun altro chiede di intervenire, chiudo la
discussione generale.
La parola al Presidente della Giunta, Viérin Dino.
Viérin D. (UV) Sans doute la maison de jeu de Saint-Vincent est
l'un des centres économiques les plus importants de la Région, pour
les recettes qu'il assure régulièrement au budget de
l'Administration régionale, pour ses retombées non seulement
touristiques et pour les emplois qu'il fournit.
Il est donc évident que cette Assemblée ne doit pas voir dans la
maison de jeu un problème seulement de caractère économique (il est
sans doute important mais il n'est pas le seul), mais elle doit
aussi considérer les aspects politiques et sociaux dans la
perspective d'un développement global de la communauté
valdôtaine.
A cet égard plusieurs questions ont été posées, je me réfère -
j'aborderai ensuite la question concernant la résolution - tout
d'abord à l'aspect du contentieux qui est encore en cours; sur ce
problème, lors de la séance du 27 janvier j'ai déjà indiqué dans
mes communications quelle était la volonté du Gouvernement. Une
volonté liée par ailleurs à la connaissance des motivations de la
sentence du Tribunal administratif. Nous reviendrons donc sur ce
problème dès que cette sentence sera déposée et que l'Assemblée
pourra en prendre connaissance. Nous ne manquerons pas d'informer
le Conseil sur notre volonté.
Pour ce qui est de la modification de la loi n° 88, nos volontés
sont également clairement exprimées; nous les avons déjà indiquées
lors de la présentation du programme du Gouvernement.
A l'époque nous avions affirmé que, dans l'attente de la
définition et l'issue de la procédure nécessaire à la définition du
contentieux, il fallait, vu l'exigence d'une gestion correcte,
économiquement efficace et transparente de la maison de jeu,
permettre à la Gestion extraordinaire de remplir ses fonctions avec
efficacité et dynamisme. A ce propos il est indispensable - comme
nous le disions à l'époque - de modifier la loi régionale n° 88/93
pour doter la Gestion extraordinaire d'une structure fonctionnelle
de gestion, pour rendre plus performants les rapports entre la
Région et la Gestion extraordinaire et plus direct et aussi
immédiatement quantifiable le rapport coûts-bénéfices pour la
Région.
Le Gouvernement a préparé une proposition de modification de la
loi n° 88 de 1993 pour donner suite à cet engagement. Une analyse
de cette proposition est en cours afin de permettre au
Gouvernement, à la IVème Commission et à l'Assemblée de l'examiner.
Nous tenons simplement à réaffirmer notre volonté d'apporter les
modifications que nous estimons nécessaires pour assurer un
fonctionnement plus efficace de la Gestion extraordinaire.
Pour ce qui est de la gestion de la maison de jeu, nous ne
pouvons que reconfirmer une volonté que nous avons déjà exprimée,
et rappeler qu'il s'avère nécessaire de franchir la phase
provisoire, caractérisée par la présence de la Gestion
extraordinaire, et trouver des solutions définitives.
C'est un aspect fondamental, si l'on tient compte de toutes les
considérations qui ont été exprimées, se rapportant aux changements
déjà en cours dans le secteur du jeu, ainsi qu'à ceux annoncés.
L'ouverture d'autres maisons de jeu ne constitue pas un problème
d'aujourd'hui; c'est un problème qui, depuis plusieurs années, est
à l'attention du Parlement, étant donné que plusieurs des
propositions ont été et sont soumises à l'attention des commissions
du Parlement et de l'Assemblée pour libéraliser le marché du jeu en
Italie et permettre ainsi d'ouvrir d'autres maisons de jeu.
Au-delà de la défense des intérêts de la maison de jeu de
Saint-Vincent, il est nécessaire de notre part suivre ce dossier
avec attention. Nous ne nous sommes jamais opposés, en ligne de
principe, à l'ouverture de nouvelles maisons de jeu; nous avons
toujours présenté des propositions, visant à maintenir un cadre de
compétitivité des maisons de jeu en Italie, pour éviter que cette
libéralisation ne se traduise par une présence massive des maisons
de jeu des autres Pays.
Le problème que nous avons est le suivant: est-il opportun
d'avoir des centaines de maisons de jeu en Italie, toutes petites,
toutes soumises aux mêmes difficultés et donc toutes soumises
également à une tentative d'achat ou de présence des grandes
maisons de jeu étrangères?
Mais le problème qui se pose aujourd'hui au niveau des
commissions parlementaires - et je partage les soucis exprimés par
M. Collé - c'est qu'il ne s'agit pas en nous opposant à
l'amendement qui sera présenté - et que, nous l'espérons, ne sera
pas voté - de vouloir uniquement empêcher l'ouverture d'autres
maisons de jeu. La lettre i) de cet amendement à l'article 12 bis
du projet de loi concernant dispositions en matière de
"perequazione, razionalizzazione e federalismo fiscale", va bien
au-delà d'une dialectique qui est nécessaire et que nous n'avons
jamais refusée.
L'on veut exproprier cette Assemblée de ses compétences, vu que
à la lettre i), l'on prévoit "l'adeguamento della disciplina
concernente le Case da gioco di Campione d'Italia, Saint-Vincent,
San Remo e Venezia, nonché di quella relativa al gioco d'azzardo
sulle navi da crociera, alle disposizioni previste dal decreto
legislativo di cui al presente comma, fatte salve le norme in
materia di riparto dei proventi, per il quale potrà essere tuttavia
previsto un graduale allineamento alla disciplina generale di cui
alla precedente lettera a)". C'est une proposition que nous jugeons
inadmissible. Nous pouvons avoir des idées et des opinions
différentes.
La démocratie est dialogue et confrontation. Mais, ce qui est
capital, c'est que le pouvoir décisionnel demeure à l'intérieur de
ce Conseil. Nous ne pouvons donc qu'exprimer notre avis nettement
contraire à cet amendement.
Nous n'avons pas été concernés; il n'y a pas eu ni de
confrontation, ni d'informations; les informations nous les tenons
de nos Parlementaires, merci au rapport fructueux existant entre
nos Parlementaires et le Gouvernement de la Vallée d'Aoste.
Nous ne pouvons donc pas accepter cette proposition. Elle se
place exactement dans la même lignée que d'autres propositions qui
veulent nier nos compétences et nous exproprier de nos fonctions. A
ce propos, nous nous sommes déjà, de concert avec nos
Parlementaires, activés pour éviter que cet amendement ne soit
approuvé par la Commission finances.
A cet égard nous ne pouvons que réaffirmer notre volonté ferme
de sauvegarder tous nos pouvoirs et notamment les compétences du
Conseil régional.
Mais nous devons aussi considérer les changements en cours; de
ce fait nous pouvons affirmer dès maintenant notre volonté: à
savoir que tous les moyens nécessaires seront mis en oeuvre pour
assurer dans le plus bref délai la "gestione privatistica" de la
maison de jeu.
Nous n'avons pas changé d'objectif, compte tenu de l'intérêt de
la population valdôtaine, à ce qu'une gestion correcte et
économiquement valable soit assurée.
Mais aujourd'hui nous devons considérer et tenir compte de tous
les changements, de tout ce que nous avons pu observer au fil des
mois. L'affirmation d'une volonté, à savoir celle d'atteindre
l'objectif d'une gestion "privatistica" de la maison de jeu,
n'empêche pas qu'il y existe plusieurs solutions pour atteindre cet
objectif.
Je souligne moi aussi, en partageant les considérations
exprimées par M. Beneforti, l'exigence de nous pencher sur ce
problème, qui est le problème capital du futur de la maison de jeu.
Nous ne pouvons pas prendre une décision hâtée, mais nous devons
nous pencher tous - le Gouvernement pour ce qui est de ses
fonctions, l'Assemblée et les commissions pour leurs compétences -
afin d'analyser les différentes possibilités.
Si tout le monde bouge, le casino également a l'exigence de
promouvoir un plan de développement; quel plan et avec quelles
modalités c'est l'objet de l'approfondissement, du dialogue, de la
discussion qui sont en cours. Mais, je crois qu'il est nécessaire
de donner une réponse définitive, afin de permettre à la maison de
Saint-Vincent aussi de promouvoir son essor et d'assurer son
futur.
Nous estimons que la meilleure réponse, peut-être la seule
décision que nous pouvons prendre pour faire face à l'ouverture de
nouvelles maisons de jeu en Italie, c'est de renforcer ses
conditions de fonctionnement pour nous mettre sur un plan de
compétitivité et garder ces éléments qui actuellement la
caractérisent. Et, à ce propos le temps est un élément
important.
Si nous avons donc l'exigence de nous pencher avec attention sur
ce problème, d'autre part nous devons également disposer de tous
les éléments pour faire le bon choix, le choix que chacun estimera
être le meilleur, et là il y aura nécessairement confrontation. A
cet égard, là encore il y a un élément important qui nous fait
défaut pour prendre aujourd'hui une décision, c'est la connaissance
de cette sentence que le Tribunal administratif régional a annoncée
mais que nous n'avons pas encore à notre disposition.
A notre avis il serait donc opportun que cette résolution soit
retirée et, à cet effet, je veux ajouter quelques raisons
supplémentaires.
Si l'objectif politique de sa présentation était celui de
solliciter une attention, de soulever un problème, l'objectif est
atteint car nous partageons tous cette exigence.
Si par contre l'objectif est de nous obliger aujourd'hui à nous
exprimer sans avoir tous les éléments à notre disposition, nous
n'approuvons pas cette démarche.
Nous affirmons qu'il est nécessaire que l'Assemblée se penche
sur ce problème dès que cette sentence aura été déposée, dès que
nous aurons défini notre volonté de former sur la base du
bien-fondé de nos actions, un recours au Conseil d'Etat contre la
décision du Tribunal administratif. A ce moment nous serons à même
de prendre les décisions qui sont nécessaires pour définir les
perspectives de la maison de jeu de Saint-Vincent.
C'est sur la base de ces considérations que je prie les
conseillers qui ont présenté cette résolution de bien vouloir la
retirer, avec l'engagement - c'est un engagement non seulement du
Gouvernement, c'est l'engagement de toute l'Assemblée - de se
pencher sur ce problème et de l'approfondir dès que nous
disposerons de tous les éléments nécessaires.
Dans le cas contraire, sans pour cela vouloir étouffer le débat,
nous ne pourrons que nous abstenir sur cette résolution, parce
qu'elle viserait d'autres finalités et à cet égard il nous paraît
inopportun et même prématuré de nous exprimer sur un thème d'une
importance si grande.
Président La parole au Conseiller Tibaldi.
Tibaldi (FI) Mi sembra necessaria una replica e qualche
approfondimento, perché la matassa più che essere dipanata è stata
complicata.
Ho apprezzato in particolare l'intervento del Presidente della
Giunta, perché ha confermato determinate intenzioni che nel corso
di questi anni si sono verificate con una serie di atti, di
comportamenti e di fatti.
Ho apprezzato meno l'intervento del Consigliere Collé, perché
come si suol dire "non c'è peggior sordo di chi non voglia sentire"
e Collé pare essere sordo di convenienza. Probabilmente egli ha
scoperto l'esistenza di un emendamento in Commissione Finanze, e
non è cosa nuova, sono anni che ormai in questa commissione vengono
presentati progetti di legge da parte di parlamentari che mirano a
garantirsi probabilmente la perpetuazione della seggiola a livello
romano e ci sono stati anche dei tentativi a livello di finanziaria
di emendare l'articolato legislativo per poter accedere in via
breve alla creazione di nuove case da gioco a livello
nazionale.
Oggi però conviene agli Autonomisti utilizzare questa carta,
perché è più comodo, piuttosto che cercare di apportare contributi
di carattere costruttivo a un principio fino a poco tempo fa da
loro condiviso. E' però difficile trovare giustificazioni con un
po' di sostanza.
E allora si scopre la liberalizzazione del mercato, si considera
la liberalizzazione come attentato all'autonomia valdostana e Collé
si sostituisce come megafono ad altre sirene, alle quali ci siamo
abituati a sentirne il mugugno.
Nessun attentato all'autonomia valdostana. Io sono d'accordo su
quello che dice il Presidente piuttosto, o anche il collega
Beneforti, che è necessario che ci sia una concordanza e un esame
preventivo fra lo Stato e le regioni per determinare le
modificazioni legislative o le innovazioni legislative che andranno
ad interessare il gioco d'azzardo nel nostro paese. Ma certe
dichiarazioni e affermazioni estremamente demagogiche o retoriche
non hanno alcun senso e soprattutto hanno solo una funzione di
cercare di avvalorare quella dipendenza o subordinazione che esiste
da parte di certi colleghi dell'opposizione nei confronti della
maggioranza regionale.
Apprezzo d'altro canto anche alcuni passaggi del collega
Beneforti, perché mi pare che si sia appropriato in parte delle
teorie economiche di Smith e Ricardo, cioè non esiste solo più
l'assistenzialismo sfrenato o il dirigismo o lo statalismo, ma ha
scoperto il collega Beneforti che forse un po' di mercato non fa
male.
C'è un solo passaggio che non riesco a capire, che peraltro è
stato ribadito anche dal Presidente della Giunta: ci vuole tempo,
dobbiamo approfondire la questione. Da un lato è vero, perché non è
che oggi si possa dipanare la matassa del Casinò. Lungi da me
pensare in questi termini. Però è dal 1991 che questa matassa si è
aggrovigliata, è dal 1991 che abbiamo verificato che la situazione
si è complicata, tant'è che oggi sembra ormai inestricabile.
Allora la risoluzione non ha la presunzione di andare a dipanare
la matassa, però ha la funzione - e ripeto: era e rimane un
documento aperto - di fissare un principio fondamentale, un
principio che è stato ribadito ancora oggi dal Presidente della
Giunta e che è quello della privatizzazione della gestione, ma i
cui atti, fatti e comportamenti - e arrivo alla dichiarazione che
ho fatto in partenza - non sembrano avvalorare questa teoria.
In questi anni ho avuto la possibilità di verificare da vicino
carte, documenti, sentire pareri di esperti in commissione, che
hanno permesso al sottoscritto come anche ad altri colleghi della
IV Commissione di farsi un quadro più ampio degli scenari che un
domani si prospetteranno ai nostri occhi e che riguarderanno da
vicino la Casa da gioco. E su questo mi pare ci sia ampia
concordanza; qui nessuno vuole attentare alla casa da gioco,
tantomeno all'autonomia valdostana.
Allora dico che la privatizzazione predicata non può più andare
avanti, perché ormai sono 8 anni che si predica in materia di
privatizzazione. La privatizzazione predicata non corrisponde alla
privatizzazione effettiva, perché, primo indizio, e qui non voglio
entrare nel merito di un contenzioso lungo, ma le reiterate
sentenze di un TAR prima, e di un Consiglio di Stato poi, non certo
hanno premiato l'attività politica della Giunta regionale, e di
questo il Presidente è consapevole. Di questo ne abbiamo
testimonianza, nero su bianco, in tutte quelle sentenze che abbiamo
visto, vissuto e commentato ampiamente in questi anni.
Il secondo indizio lo abbiamo avuto a scadenza di legislatura,
il 15 aprile scorso, quando in forza di quella delibera che adesso
è oggetto di ricorso venne stabilito in un punto - punto che io
contestai in maniera energica - che venivano rinviate al nuovo
Consiglio, che si sarebbe costituito dopo il 31 maggio, le modalità
di gestione della casa da gioco. Era quella una cancellazione dei
principi privatistici fino ad allora stabiliti o teorizzati. Se
fosse stato così, sarebbe andato bene al Presidente, vero fautore
della regionalizzazione della casa da gioco, e non della sua
privatizzazione. Purtroppo per lui la società, destinataria di
questa delibera, l'ha impugnata e adesso vedremo quale ne sarà la
sorte.
Il terzo e il quarto indizio li abbiamo raccolti in questi
giorni: e cioè la revisione della legge n. 88/93, impostata nella
direzione di consolidare una gestione straordinaria in ordinaria,
creando organismi collettivi sia a livello amministrativo sia a
livello di controllo, e infine la "boutade" del nuovo casinò che
abbiamo letto domenica scorsa su "La Stampa".
Indizi che vanno in direzione opposta rispetto alla
privatizzazione; anzi, aumentano il sospetto che la privatizzazione
non sia l'obiettivo finale del Presidente della Giunta e della
Giunta o di parte della Giunta che lo sostiene, tant'è che ancora
oggi il Presidente ha rafforzato questa mia convinzione, quando ha
affermato - me lo sono scritto - che ci sono "più modalità di
arrivare alla gestione privatistica, magari non quella di affidarla
a una società privata".
Presidente, ho apprezzato il suo intervento perché esplicita
ancora una volta la sua volontà a negare la privatizzazione, e non
dirime quei dubbi che ho coltivato e potuto testare nel corso degli
anni precedenti. Su tutto il resto - liberalizzazione, necessità di
tutelare il nostro bacino d'utenza, necessità di adeguarci,
ampliarci, innovarci per essere più competitivi nel mercato - penso
siamo tutti d'accordo. Non c'è qualcuno che sia contro l'autonomia,
contro il Casinò, e qualcun altro che sia il paladino d'ufficio o
il difensore titolato da Dio. Per carità, penso che tutti siamo
consapevoli della valenza che ha sotto tutti i profili la casa da
gioco per la Valle d'Aosta.
Alla luce di quanto detto, la tecnica dell'approfondimento e
della dilazione non reggono più dopo 8 anni. Non può dire il
Presidente che abbiamo difficoltà ad esprimerci dopo 8 anni di
contenzioso, tra l'altro il contenzioso o questi cambiamenti di cui
parlava non hanno nulla a che vedere con i principi, perché i
principi rimangono fermi e i fatti si evolvono. Quindi non può
raccontarci "la manfrina" che il contenzioso con Finoper impedisce
oggi al Consiglio di manifestare un suo orientamento su una
modalità gestionale della casa da gioco. Rifiuto categoricamente
questo ragionamento perché è una presa in giro del Consiglio.
Beneforti dice che dobbiamo approfondire; approfondiamo, sono 8
anni che siamo qui, voi avete cominciato nel 1991, io dal 1993. A
forza di voler approfondire o delegare a tecnici particolari la
situazione rimanga completamente irrisolta.
Perciò non riteniamo che sia giusto ritirare questa risoluzione,
perché il Consiglio è in grado di esprimersi su un principio che è
stato ed è ampiamente ribadito da tutti in tutte le sedi, non
ultimo il PDS, nella recente conferenza programmatica del
partito.
Sottoponiamo questa risoluzione al vostro avviso. Vi asterrete?
Rimarrà una proposta inevasa, una proposta fatta legittimamente e
correttamente dal nostro gruppo politico, una proposta che però non
ha raccolto la sensibilità dell'Assemblea.
Président La parole au Conseiller Collé pour déclaration
d'intention.
Collé (Aut) Nella dichiarazione di voto alcune considerazioni,
brevissimamente. Intanto volevo ribadire come il nostro gruppo -
non so se Beneforti ha capito bene quanto ho espresso nel mio primo
intervento - non si è stupito su questo emendamento per l'apertura
di nuove case da gioco, perché sono 10 anni che se ne parla, quindi
prima o poi qualcosa di concreto doveva arrivare.
Ci siamo stupiti di cosa l'emendamento a firma Bucciarelli-Dalì
contiene, e cioè che la Regione autonoma Valle d'Aosta viene
espropriata di quello che è un suo diritto da 50
anni…
Beneforti (fuori microfono)… ho
detto che quello non passa…
Collé (Aut) … io sono felicissimo
che Beneforti ci rassicuri e ci dica che questo non passerà.
Non so quale sia il metodo e il modo di lavorare per certe
persone, perché quando ci troviamo di fronte ad un emendamento
firmato da due Presidenti della Commissione finanze, uno
appartenente ai Democratici di
Sinistra…
(interruzione del Consigliere Beneforti, fuori microfono)
… volevo solo ricordare a Beneforti
che a differenza, è vero, come ha detto lui che tutta una serie di
emendamenti non sono passati per quanto riguarda la finanziaria,
volevo solo far emergere quella che è una novità e cioè che questo
emendamento è stato firmato dal leader in questa commissione
dell'opposizione, cioè dal leader di Forza Italia, e dal leader del
partito di maggioranza Democratici di Sinistra. Allora, Beneforti,
devi andarti a vedere tutti gli altri emendamenti e scoprirai che
nessuno di quegli emendamenti bocciati ha firma congiunta di questo
tipo e di questo livello. Ecco perché nasce questa
preoccupazione!
Tibaldi mi dice che non c'è peggior sordo di chi non vuol
sentire, e ci viene qui a dire che questa cosa tutto sommato non è
niente di particolare, in breve lo ha trattato come un emendamento
che può arrivare tutti i giorni sui nostri tavoli. Ha aggiunto che
le nostre sono affermazioni demagogiche, siamo dipendenti della
maggioranza.
Noi ci permettiamo di dire questo a Tibaldi. Se
l'interpretazione che lui dà in base al nostro comportamento e al
modo di agire è secondo lui un modo di essere dipendenti da
qualcuno, se per lui va bene credere così, glielo lasciamo credere!
Il nostro ragionamento è diverso come in questi anni e in
quest'aula abbiamo dimostrato, cioè riteniamo che la cosa
fondamentale per cui siamo qui dentro sia il bene di questa
regione. Bene che passa attraverso oggi la casa da gioco, domani la
Cogne, impianti di risalita, turismo, eccetera.
Non partiamo da posizioni preconcette, a differenza di qualcun
altro. Non so di che sirene parlava Tibaldi, noi di sirene non ne
sentiamo e non ne abbiamo; abbiamo una testa che ci fa ragionare,
non dobbiamo telefonare a nessuno per farci dire cosa dobbiamo fare
e cosa in quest'aula dobbiamo proporre, e cosa - se lo riteniamo
opportuno - anche appoggiare, perché questa è una testa libera,
indipendente, così come quella dei miei amici. Questi sono i nostri
ragionamenti, poi se questi ragionamenti a Tibaldi vanno bene,
bene, altrimenti noi andiamo avanti lo stesso, senza nessun
problema.
Una cosa ci dispiace. Tibaldi ha parlato di un atto, il nostro
gruppo si asterrà, e questo atto sarà sbandierato da Tibaldi in
varie parti, per dire che siamo contro la privatizzazione.
Questo è il modo più demagogico e vergognoso di far politica,
perché insieme all'atto bisognerebbe sempre consegnare il
dibattito. Qui nessuno è contro la privatizzazione, qui si stanno
facendo dei ragionamenti, lo abbiamo detto prima. Tibaldi oggi alle
15,15 era in IV Commissione, il Consigliere Collé in quella sede ha
chiesto al Presidente di quella commissione di vedere, alla luce di
quanto era emerso in questi giorni, se non era possibile dialogare
per capire dove si andava, e questo sta a testimoniare che non
siamo qui alle dipendenze di nessuno, ma vogliamo capire. Quindi ci
sembra assurdo dare voto favorevole a una risoluzione nel momento
in cui non sappiamo niente del futuro della Casa da gioco di
Saint-Vincent.
Questo lo portiamo come il ragionamento che gli Autonomisti oggi
in questa sede fanno. Ci auguriamo almeno di essere capiti da chi
ci ha sostenuto e da chi ci sosterrà.
Président La parole au Conseiller Curtaz pour déclaration
d'intention.
Curtaz (PVA-cU) Rispetto a questa risoluzione il nostro gruppo
annuncia il voto favorevole.
Credo di poter dare un'interpretazione politica a questa
risoluzione, pur condividendo alcune delle osservazioni che il
Presidente della Giunta ha fatto nel suo intervento, nel senso che,
al di là delle argomentazioni che ho apprezzato anche per la
chiarezza d'esposizione del Consigliere Tibaldi, mi sembra che
Tibaldi non tenga conto di un dato obiettivo che è quello del
contenzioso.
Non riesco a ritenere che il Presidente della Giunta abbia
voluto un contenzioso che dura ormai da 8 anni, mi sembra che la
Regione sia piuttosto stata la vittima del contenzioso. Di questo
però bisogna tener conto, perché si è innescato ormai un perverso
effetto a catena che è difficile tranciare.
Nonostante il buon senso di questo argomento che il Presidente
della Giunta ha fatto proprio e che personalmente mi sento di
condividere, penso di esprimere, a nome del mio gruppo, il voto
favorevole alla risoluzione, perché intravedo una richiesta
d'indirizzo politico, una richiesta di riconfermare, al di là della
stretta attualità, una scelta politica che il Consiglio regionale
fa, quella di andare verso la privatizzazione, affinché non ci
siano delle arrière-pensées.
Da parte del nostro gruppo non ci sono delle
arrière-pensées.
Noi quindi votiamo a favore di questa risoluzione, che
interpretiamo come una mozione di indirizzo programmatico che il
Consiglio si deve dare rispetto a questo problema.
Président Je soumets au vote la résolution:
Conseillers présents: 32
Votants: 5
Pour: 5
Abstentions: 27 (Agnesod, Bionaz, Borre, Cerise, Charles Teresa,
Collé, Comé, Cottino, Cuc, Ferraris, Fiou, La Torre, Lavoyer,
Louvin, Marguerettaz, Martin, Nicco, Ottoz, Pastoret, Perron,
Piccolo, Praduroux, Rini, Vallet, Vicquéry, Viérin D. et Viérin
M.)
Le Conseil n'approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK