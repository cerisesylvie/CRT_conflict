Consiglio Regionale della Valle d'Aosta - Oggetto del Consiglio n. 3289 del 21 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3289 del 21 febbraio 2024 - Resoconto
OBJET N° 3289/XVI - Communications du Président du
Conseil.
Bertin (Presidente) -
Alla presenza di 34 Consiglieri
diamo avvio ai lavori di oggi del Consiglio regionale. Punto n. 1
all'ordine del giorno.
Il 15 febbraio il gruppo PCP ha depositato una proposta di legge
in materia di procedure e tempi per l'assistenza sanitaria
regionale al suicidio medicalmente assistito.
Il 13 febbraio la Giunta regionale ha presentato un disegno di
legge che contiene disposizioni in materia di Corpo valdostano dei
vigili del fuoco e Corpo forestale della Valle d'Aosta. L'atto è
stato assegnato alla II Commissione.
La Conferenza dei Capigruppo, riunitasi ieri, ha deciso di
rinviare il punto 5 all'ordine del giorno. Ha inoltre deciso di
discutere congiuntamente i punti 23, 42 e 49.
Vista l'assenza nella giornata di giovedì dell'assessore
Grosjacques, la trattazione delle interpellanze iscritte ai punti
50, 51 e 52 e della mozione iscritta al punto 60 è anticipata a
oggi nel primo pomeriggio.
Il consigliere Marquis ha comunicato il ritiro
dell'interrogazione iscritta al punto 14 dell'ordine del
giorno.
Informo che il 12 febbraio ho ricevuto una lettera dai gruppi di
minoranza riguardo al sopralluogo della V Commissione al J.B.
Festaz, che ho provveduto a trasmettere al Presidente della
Commissione.
Sempre il 12 febbraio, il consigliere Manfrin ha presentato
un'interrogazione da iscrivere all'ordine del giorno di questa
riunione. Iniziativa che, sentito l'Ufficio di Presidenza in una
seduta appositamente convocata il 14 febbraio, è stata ritenuta
inammissibile. Il Consigliere ha quindi chiesto ulteriori
motivazioni con lettera del 16 febbraio, cui fornirò risposta nei
prossimi giorni.
Infine, sempre il 16 febbraio, ho ricevuto una nota dal
Presidente del CPEL nella quale chiede informazioni in merito
all'intenzione di uniformare la legislazione regionale alle
disposizioni aggiornate del Testo unico degli Enti locali. Copia
della lettera è stata trasmessa ai Capigruppo e al Presidente della
I Commissione.
Nella giornata di giovedì parteciperò all'Assemblea plenaria
della Conferenza dei Presidenti delle Assemblee legislative delle
Regioni e Province autonome, che si riunirà nella sede del
Consiglio regionale della Toscana, a Firenze. Tengo in questo caso
a esprimere la nostra vicinanza alla città, al Consiglio regionale
e alla Regione e il nostro cordoglio per le ennesime morti sul
lavoro.
Venerdì 16 febbraio si è insediato il nuovo Co.Re.Com. della
Valle d'Aosta, composto dalla presidente Elena Boschini e dai
componenti Cristiano Pivato, Laura Mangosio, Simonetta Padalino e
Alberto Jorioz, eletti dal Consiglio regionale il 25 gennaio
scorso. Al neo Comitato vanno i nostri auguri di buon lavoro.
La parola al consigliere Aggravi.
Aggravi (RV) -
Sì, Presidente, dalle sue comunicazioni
abbiamo appreso... almeno io ho appreso del fatto che lei ha
ricevuto una nota dal Presidente del Consorzio permanente degli
Enti locali, non so gli altri Capigruppo, ma ad oggi io non ho
ricevuto nulla in tal senso, quindi se fosse possibile avere la
nota per comprendere meglio quali sono le richieste del
Presidente...
Presidente -
Certo, credo che sia stata inviata o è in
via di trasmissione. La parola al consigliere Restano.
Restano (GM) -
Presidente, io intervengo non sulle sue
comunicazioni ma su una notizia di stampa che ritengo urgente, per
cui non ho potuto preparare delle note da inviare per tempo,
notizia di stampa che indica quale nuovo capo dell'opposizione un
esponente di un partito che non fa parte di questo Consiglio. Io
ringrazio l'Union Valdôtaine che sembrerebbe avere indicato il
nuovo capo dell'opposizione, ritengo che all'interno di questo
Consiglio non ci sia bisogno e necessità di capi dell'opposizione.
Ringrazio la sua disponibilità, ma il Gruppo Misto è di solito
abituato a indicare in prima persona quelli che riconosce come
capi. Il presidente Testolin, che da noi è riconosciuto Presidente,
è stato democraticamente eletto, quindi l'Union Valdôtaine non può
permettersi di eleggere capi per gli altri.
Presidente -
La parola al consigliere Manfrin.
Manfrin (LEGA VDA) -
Ovviamente associandomi a quanto già
esposto dal collega Aggravi, perché la nota di cui ha parlato non è
in nostro possesso, quindi attendiamo in maniera trepidante, vorrei
invece intervenire sulla questione che lei ha posto rispetto al
mancato accoglimento di un'iniziativa di un'interrogazione. Vorrei
che tutta quest'Aula e anche i Valdostani al di fuori di quest'aula
sapessero che il nostro gruppo ha presentato un'interrogazione che
evidenziava diversi casi di malasanità con persone ultranovantenni
che sono state abbandonate a sé stesse per 20-30 ore da sole al
Pronto Soccorso. Ovviamente avevamo ritenuto, di concerto con
queste persone, di porre l'attenzione di questo Consiglio questo
gravissimo caso di malasanità e di mancata organizzazione, ma il
Presidente ha ritenuto opportuno applicare una censura che
considerava queste iniziative come formulate in maniera
sconveniente nonostante queste non contenessero né epiteti, né
parole che potessero muovere la sensibilità di qualcuno dentro o
fuori quest'aula ma questa è stata una scelta. Io non so,
Presidente, se questa è stata una scelta sua o sia stata una scelta
invece di chi la mal consiglia, che ha preferito, per non creare
imbarazzi all'Assessore alla sanità, di non discutere di questo
tema, però io desidero rassicurarla, Presidente, desidero
rassicurare lei e chi la mal consiglia, perché la censura
ovviamente non ci fermerà, la censura non bloccherà la nostra
possibilità di raccontare al di fuori di quest'aula che cosa sta
succedendo e quali sono i casi di malasanità che, purtroppo, ci
colpiscono e colpiscono le persone deboli. Se lei quindi pensava in
questa maniera, lei o chi la mal consiglia, di bloccare o di
evitare che di questo si parli, sappia e sappia tutta quest'Aula
che purtroppo questo tentativo andrà a vuoto, in una maniera o in
un'altra in quest'aula di quelle cose ne parleremo e al di fuori ne
parleremo con ancora più forza.
Presidente -
Ha chiesto la parola il consigliere
Padovani, ne ha facoltà.
Padovani (FP-PD) -
Intervengo anch'io sulle sue
comunicazioni e in particolar modo intervengo come codestinatario
della lettera da lei menzionata. Ho ricevuto la lettera firmata
dalla collega di Area Democratica e da alcuni colleghi dei gruppi
della Destra, fatto che insieme al comunicato stampa sulla
questione autostrade, nel quale si magnificava il lavoro del
Governo più a Destra della storia della Repubblica, e quello sulla
questione Ospedale, firmato insieme a Rassemblement Valdôtain, e
che assegna di diritto il premio per il gruppo più coccolato
proprio a quest'ultimo, in qualche modo certifica una curiosa
alleanza tra chi distribuisce patenti di progressismo e la Destra
rappresentata in Consiglio. In ogni caso la informo e informo
l'Aula che la presenza dell'Assessore al sopralluogo, decisa - e
lei dovrebbe saperlo, collega Guichardaz - in Commissione, è stata
risolta venendo incontro alle richieste dei firmatari.
Intervengo anche per esprimere il mio rammarico per il deposito
unilaterale della PL in tema di aiuto medico alla morte volontaria
da parte delle colleghe di Area Democratica e Rete Civica, non
perché non condivida il tema, anzi, lo condivido, ma perché, avendo
ancora una volta voluto piantare una bandierina firmando da sole la
PL, sono venute meno a un auspicio che l'Associazione Coscioni
aveva espresso nella
mail
inviata a tutte e tutti noi,
ovvero quello di un'adesione il più possibile trasversale dei
Consiglieri. Ovviamente ora lavoreremo su questo testo in
Commissione che io penso, ma potrei sbagliare, verrà assegnato alla
Commissione che ho l'onore e l'onere di presiedere e cercherò di
capire se è necessario modificarla in qualche modo per renderla più
aderente alla nostra realtà.
Presidente -
Consigliere, lei è già intervenuto, un
minuto soltanto.
Aggravi (RV) -
No, Presidente, non è un minuto, perché
sono stato citato dal collega Padovani su una questione e devo
necessariamente rispondere, come penso che anche gli altri
firmatari di quella lettera debbano rispondere, perché altrimenti
non assolviamo al servizio che dobbiamo fare. Prima di tutto
inviterei il collega Padovani a guardarsi alla sua destra, dove non
c'è nessuno o, meglio, c'è il collega Guichardaz, e soprattutto di
ritirare il fatto di dire che RV fa parte delle Destre. So che per
lei anche le mosche alla sua destra sono di Destra, però si chieda
soprattutto se lei è di Sinistra visto il suo comportamento.
Detto questo, è bene che l'Aula sappia che quella lettera è
stata fatta perché si è organizzato un sopralluogo che nelle
finalità già iniziali doveva durare il minimo possibile e doveva
essere il più rapido possibile, questo è bene dirlo; è stato fatto,
abbiamo potuto vedere la parte di cantiere e quant'altro del J.B.
Festaz. Il discorso dell'Assessore, caro Presidente della V
Commissione - e lo dico che c'è anche il collega Marzi -, era molto
semplice: nel momento in cui lei ha convocato la V Commissione e
nel momento in cui si poteva definire e concordare la data di
organizzazione della Commissione del sopralluogo, lei poteva
chiedere ai Commissari di avere anche la presenza dell'Assessore.
Difficilmente...
(intervento del consigliere Padovani fuori microfono)
...mi faccia finire... qualcuno avrebbe detto di no alla
presenza dell'Assessore, lei unilateralmente ha organizzato il
sopralluogo quando ha voluto e ha precisato nella lettera di
comunicazione che c'era la presenza dell'Assessore. Io la invito a
leggere bene il Regolamento, perché forse lei è troppo attento più
ai
social
che al Regolamento, a cui si dovrebbe attenere,
quindi la invito a non fare un uso politico di comunicazioni che
sono fatte di richiamo al Regolamento e soprattutto nell'interesse
di tutti quelli che hanno partecipato a un sopralluogo che doveva
essere fatto molto tempo prima, ma abbiamo capito benissimo perché
è stato fatto dopo. Va benissimo così, si è tenuto ma non ne faccia
un uso politico, anche nel rispetto della Presidenza della V
Commissione che lei riveste!
Presidente -
La parola alla consigliera Erika
Guichardaz.
Guichardaz E. (PCP) -
Il fatto che sia a verbale, come
sta dicendo il Presidente di Commissione, poco importa, perché a
questo punto chiederemo tutte le volte che vengano registrate le
Commissioni, perché nessuno di noi ha chiesto la presenza
dell'Assessore, anzi, in aula avevamo chiesto altre presenze che
non ci sono state, abbiamo chiesto di poter avere la documentazione
in anticipo per poter andare al sopralluogo del J.B. Festaz
comunque informati e questo non è avvenuto.
Sottolineo quindi che se proprio si vogliono fare le pulci ai
Consiglieri che fanno parte o che hanno fatto parte di quella
Commissione, che hanno chiesto in una mozione quel sopralluogo,
allora a questo punto si leggano tutti gli atti a partire dalla
mozione; il sopralluogo peraltro era stato chiesto al J.B. Festaz
con una raccomandata del 14 dicembre, a cui ad oggi non abbiamo
avuto risposta. Dopodiché la rassicuro che ce ne saranno degli
altri sopralluoghi o con la V Commissione o come Consiglieri,
perché proprio perché non abbiamo avuto la documentazione, lo avrà
già visto, c'è un
question time
quest'oggi, ma ci sono delle
altre iniziative nel prossimo Consiglio regionale proprio rifatte a
quell'iniziativa.
Rispetto al testo di legge che abbiamo depositato, è già stato
assegnato in V Commissione ormai da giorni, quindi il fatto che lei
non lo sappia un po' ci stupisce, non vorrei però che lei
strumentalizzasse questa cosa, perché, come ha giustamente detto, è
arrivata a tutti i Consiglieri regionali una nota il 22 dicembre; a
questa nessuno ha risposto e, sotto questo punto di vista,
ritenendo quello un tema che per noi è importante da discutere
anche in questo Consiglio regionale, come lo stanno discutendo in
altri Consigli regionali, lo abbiamo depositato. Sa benissimo che
qualsiasi proposta di legge può essere sottoscritta anche in un
secondo momento dai Consiglieri regionali, quindi se condivide la
battaglia, ha solo da mettere la firma a quella proposta di
legge.
Evidenzio poi che fieramente faccio parte di Area Democratica,
ma solo qui come Capogruppo di PCP e, se vuole, le tiro nuovamente
fuori il programma che lei ha sottoscritto per dirle che invece
forse lei dovrebbe dire a chi e a che gruppo appartiene, perché
sicuramente questo programma non lo sta applicando. Evidentemente
non abbiamo neanche capito a che partito di Sinistra appartiene
viste le tante iniziative che non porta avanti anche come
Presidente di V Commissione.
Presidente -
La parola al consigliere Manfrin per i due
minuti restanti.
Manfrin (LEGA VDA) -
Poi magari apriremo anche il
capitolo degli interventi, perché mi pare che lei non applichi il
Regolamento, ma di questo ne parleremo.
Intervengo ovviamente in qualità di firmatario di quella lettera
per prendere atto delle parole del Presidente della V Commissione,
che oggi arriva qui in aula rivendicando di aver dato corso a
quello che i firmatari di quella lettera avevano richiesto.
Presidente della V Commissione, lei non ha dato corso a quello che
i firmatari di quella lettera hanno scritto, perché io ho sottomano
la sua risposta e la sua risposta dice che la presenza
dell'Assessore è legittima e anche propedeutica a illustrare quando
andremo a vedere, quindi non è che lei ha preso e ha dato corso
alla nostra richiesta, lei ci ha risposto dicendo che era giusto
che l'Assessore ci fosse. Poi arriva un'altra comunicazione del
collega Aggravi, che dice che se la presenza dell'Assessore è
propedeutica e legittima, allora significa che, a fronte
dell'autonomia del J.B. Festaz sui lavori, ci potrebbe essere stata
qualche influenza, qualche interesse, qualche azione che ha
interessato quel tipo di governante e magicamente l'Assessore non è
più stato presente al sopralluogo. Allora, Presidente della V
Commissione, o lei comunica a tutto l'universo mondo che in realtà
lei sta cercando di barcamenarsi per provare a giustificare la sua
presenza all'interno di questo Governo - e quindi queste sono le
azioni che lei fa semplicemente per salvare sé stesso e portarlo a
fine legislatura -, oppure io le consiglierei di non rendersi
ridicolo e di dire una cosa e poi farne un'altra!
Presidente -
Ha chiesto la parola il consigliere
Chatrian, ne ha facoltà.
Chatrian (AV-VdA Unie) -
Due considerazioni per fare un
po' di ordine su quanto è stato messo in evidenza, se
possibile.
Con il collega Aggravi oltretutto condivido la passione in V
Commissione su questi temi, perché l'obiettivo è assolutamente
quello di approfondire, conoscere e sapere. Mi sembra che ci sia
stata da parte della maggioranza la volontà anche di spostare la
data del sopralluogo per la difficoltà di mettere insieme, per le
esigenze di natura anche personale... l'obiettivo della maggioranza
era quello di creare tutte le condizioni per poter insieme fare
questo sopralluogo di natura un po' ingegneristica, un po'
architettonica, un po' da geometra, un po' da tutte quelle che sono
le figure professionali in modo da poter entrare nel merito, nel
dettaglio, che poi c'è sempre spazio di crescita per tutti, e penso
che su quello siamo contenti di crescere quando c'è la possibilità
di crescere.
Al di là della considerazione, noi pensiamo che, da un punto di
vista metodologico, come è stato fatto qualche settimana fa in V
Commissione nell'audire i tecnici e gli Assessori sul primo tema
che è stato sviscerato, affrontato e ben declinato, quello dei
centri traumatologici in Pronto Soccorso, il 118 e l'elisoccorso,
c'è stata una bella relazione e una bella memoria utile a tutti i
Commissari e a tutti i Consiglieri interessati. Quello che dovremo
forse affinare e migliorare, quando si faranno altri sopralluoghi e
altri interventi, è avere qualche giorno prima, assessore Marzi, la
documentazione, in modo che si possa serenamente tutti farci dare
anche una mano da dei tecnici esterni, interni, consulenti, in modo
che tutti abbiano le informazioni utili per fare bene i
sopralluoghi, verificare le cose che si fanno e, anche da un punto
di vista metodologico, avere quelle giuste informazioni. Dopodiché,
come metteva in evidenza il collega Aggravi sulla presenza o no
dell'Assessore, magari basta prima, durante la discussione in
Commissione, come si fa da sempre, si fa la proposta e insieme si
decide il percorso. Nessun ha niente da nascondere, vogliamo solo
conoscere, sapere e avere la capacità di poter, con i nostri occhi,
capire quello che si sta facendo.
Presidente -
La parola al consigliere Restano per il
tempo restante sulle comunicazioni.
Restano (GM) -
Una puntualizzazione. Io ringrazio le
colleghe per aver presentato quella proposta di legge, però mi
chiedo, dopo l'intervento del collega Padovani, qual è il ruolo che
volete affidare alla minoranza, perché se i 116 sono troppi, gli
atti ispettivi sono troppi, discutiamo sulle modalità con cui
eseguire i sopralluoghi, adesso non si possono neanche depositare
autonomamente i progetti di legge, chiariteci quale deve essere il
nostro ruolo.
Probabilmente oggi il collega, preso dall'euforia del momento,
ha indicato che le minoranze devono condividere con il resto del
Consiglio anche i progetti di legge, io spero ardentemente, se
veramente lei crede nelle indicazioni dell'Associazione Luca
Coscioni, firmi questa proposta di legge e la portiate avanti
coerentemente e collaborando insieme.
Presidente -
La parola al consigliere Padovani per i
minuti restanti, 3 minuti.
Padovani (FP-PD) -
Non so quanti minuti restanti ho ma
sarò davvero breve.
Io non faccio nessun uso politico del mio ruolo in Commissione,
io penso che il mio ruolo in Commissione sia quello di far lavorare
al meglio i Commissari affinché espletino nel miglior modo
possibile il mandato che ci è stato dato dagli elettori. Io ho
mandato quella risposta perché nel Regolamento interno del nostro
Consiglio ci sono due articoli che indicano chiaramente che la
presenza sarebbe stata del tutto legittima.
Detto questo, siamo comunque venuti incontro alle richieste dei
firmatari, come molto spesso accade in V - e vi sfido a dire di no
- e la presenza dell'Assessore non c'è stata.
Poi apprezzo il tentativo dell'avvocato difensore delle
colleghe, collega Restano, ma io non ho nessuna intenzione di
limitare il lavoro di nessuno, mi sono limitato a rimarcare il
fatto che l'Associazione avesse chiesto a tutti noi singolarmente -
perché la
mail
è stata mandata singolarmente a ognuno di noi
- un auspicio, che era quello che la proposta di legge fosse
condivisa da più persone possibili. Se qualcuno ha ritenuto di
depositare unilateralmente questa proposta di legge, è perché
evidentemente quest'auspicio non l'ha colto.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Credo innanzitutto che in quest'aula
siano tutti consapevoli del fatto che normalmente non abbiamo
bisogno di avvocati difensori. Probabilmente potrà anche capitare,
e la solidarietà è sempre ben accetta, ma in questo caso ci vuole
una precisazione in base a quanto affermato dal collega Padovani,
nonché Presidente della V Commissione, a cui questa proposta di
legge è assegnata e della quale si discuterà. La
mail
che è
arrivata dall'Associazione Luca Coscioni è datata, come è stato
detto, 22 dicembre; in quella mail si diceva anche - vi invito ad
andarla a rivedere nel caso in cui non fosse stata letta con
attenzione - che avevamo contattato l'Associazione, era stato fatto
anche il nostro nome, quindi era chiara l'intenzione di andare a
depositare una proposta di legge accogliendo il testo che
l'Associazione aveva predisposto. Non c'è quindi nessuna volontà di
piantare delle bandierine, anche perché io credo che tutti siano
consapevoli del fatto che questo è un tema estremamente delicato,
un tema divisivo, un tema in cui non contano, secondo me, tanto le
appartenenze politiche, quanto le sensibilità personali di ognuno
di noi, personali di tutti e anche, devo dire in tutta onestà, che
da parte di qualcuno - e io mi inserisco in questo gruppo di
persone - c'è un lungo percorso per arrivare a decidere, perché non
è assolutamente facile prendere delle decisioni in questo
senso.
Avremo modo di discutere di questa proposta di legge in
Commissione, credo però che chiunque - e non mi riferisco alle
forze politiche ma ai singoli, perché credo che questa sia una
questione che riguarda soprattutto le persone - può aderire a
questa proposta se lo vuole, oppure non aderire, ma avrà modo di
discuterne, se arriverà al voto, e spero di sì, potrà votarla
oppure no.
Sul fatto di depositare poi delle proposte di legge
autonomamente il consigliere Restano ha ragione; io ricordo anche,
visto che stiamo parlando di proposte di legge che riguarderanno e
che riguardano la V Commissione, che già c'è una nostra proposta di
legge sulle discriminazioni da tempo immemore ormai e non siamo mai
arrivati al dunque. Se poi i temi sono importanti e forse anche
condivisi da qualcuno, perlomeno bisognerebbe cercare di accelerare
un pochino sulle questioni ma, torno a dire, su quella proposta di
legge avremo modo di confrontarci.
Presidente -
La parola alla consigliera Erika Guichardaz
per i rimanenti due minuti.
Guichardaz E. (PCP) -
Solo per alcune precisazioni.
Ringrazio intanto il consigliere Chatrian, che ha evidenziato che
in Commissione era stato chiesto di poter avere precedentemente la
documentazione e ritengo che il sopralluogo non fosse stato il 13
ma il 20, nulla cambiava, ma era molto più importante poter andare
a quel sopralluogo con quella documentazione ed è quello che
abbiamo chiesto.
Rispetto alla proposta di legge, evidenzio in aggiunta a quanto
già detto dalla consigliera Minelli che il consigliere Padovani ha
letto quella
mail
del 22 dicembre, ma evidentemente non l'ha
letta con attenzione, perché altri Consiglieri che fanno parte di
quest'Aula sono venuti da noi e hanno contattato anche
l'Associazione per esplicitare in qualche modo che avrebbero
lavorato su quella proposta di legge oppure che erano distantissimi
da quella proposta di legge, ma delle reazioni ci sono state.
Evidentemente le bandierine le voleva piantare qualcun altro.
Presidente
-
Ha chiesto la parola l'assessore
Caveri, ne ha facoltà.
Caveri (AV-VdA Unie) -
Ho ricevuto una mail di posta
elettronica da parte dell'Associazione Luca Coscioni, che mi diceva
dell'iniziativa che era stata assunta di presentazione di questa
proposta avendo contattato le due Consigliere che poco fa hanno
parlato sull'argomento. Ho risposto che non avrei potuto firmare la
proposta per la semplice ragione che è inopportuno che un membro
del Governo, quando ci sono iniziative di questo genere, le
sottoscriva. Evidentemente l'Associazione Luca Coscioni conosce la
mia posizione personale favorevole rispetto a questa normativa.
Devo aggiungere però, per correttezza, che avevo anche detto
all'Associazione di contattare anche gli altri gruppi consiliari
perché poteva essere che qualcun altro avrebbe potuto sottoscrivere
questa proposta.
Presidente -
La parola al consigliere Aggravi per un
minuto.
Aggravi (RV) -
Il Regolamento è abbastanza chiaro, nel
senso che si sta parlando di un argomento e penso che sia corretto
dare contezza e mi inserisco nella precisazione che ha fatto
l'assessore Caveri, il gruppo di RV non ha ufficialmente oggi
risposto all'Associazione ma ha intrattenuto dei
pourparlers
con le colleghe di PCP sul tema, al nostro interno si è già
iniziato a lavorare e a ragionare, perché comunque è un tema che,
come ricordava la collega Minelli, va oltre l'appartenenza a un
partito, a un'associazione o a un'idea, è una questione anche di
coscienza personale oggettivamente ed è soprattutto anche un testo
che ha dei contenuti molto delicati, perché quello che si scrive
all'interno di una legge ha un peso, quando si parla della vita
delle persone in qualsiasi situazione, si ha un peso maggiore.
Penso che, al di là della libera iniziativa di ogni gruppo e
soprattutto di ogni Consigliere, ognuno in cuor suo debba fare dei
ragionamenti su questo tema.
Sul discorso della presentazione unilaterale penso che sia nella
possibilità di ogni Consigliere presentare una PL senza dirlo agli
altri, quindi non c'è nulla di strano o nulla di impossibile, non
sarebbe la prima volta; c'è anche chi unilateralmente ha presentato
delle PL in dissenso con il proprio gruppo, si parlava di
discariche se non sbaglio... quindi questa è una questione tutta
dei gruppi di Sinistra e io non ci voglio entrare, ognuno guardi
alle iniziative unilaterali di casa sua.
Presidente -
Ha chiesto la parola il consigliere
Chatrian, ne ha facoltà.
Chatrian (AV-VdA Unie) -
Solo per una piccola
puntualizzazione, per mettere
la pendule à l'heure
, perché
altrimenti sembriamo una banda di "scappati di casa", scusate.
Probabilmente c'è stato un corto circuito fra la comunicazione
della Commissione all'Assessorato per quanto riguarda quei
documenti di natura progettuale, ma su quel dibattito che facciamo
in tutte le Commissioni, bisogna sempre distinguere tra le
richieste del 116, che sono di natura personale, quindi qualche
Consigliere comunque aveva già quel documento, con invece il
documento che viene richiesto dalla Commissione, quindi tutti i
Consiglieri hanno accesso a quelle informazioni e a quei dati.
Probabilmente la collega Guichardaz aveva il progetto come 116 o se
non ce l'aveva, allora c'è stato probabilmente un corto circuito
tra la richiesta della Commissione all'Assessore; poco importa, era
solo per chiudere il cerchio su questo tema, nel momento in cui la
richiesta viene formulata dalla Commissione, questi atti sono a
disposizione di tutti i Consiglieri, nel momento in cui invece la
richiesta è personale, non tutti gli altri Consiglieri hanno la
possibilità di avere queste informazioni.
Presidente -
Ha chiesto la parola la consigliera Erika
Guichardaz, è rimasto meno di un minuto, ne ha facoltà.
Guichardaz E. (PCP) -
Per rappresentare che io avevo il
progetto preliminare, il progetto che abbiamo potuto vedere
all'interno dei locali aveva già delle modifiche, tant'è che ci è
stato giustamente rappresentato durante il sopralluogo che ci verrà
fornito quel progetto.
Presidente -
Ha chiesto la parola il consigliere Cretier,
ne ha facoltà.
Cretier (FP-PD) -
Grazie Presidente ma per cambiare
argomento. A proposito del Co.Re.Com. da lei menzionato, prendo
atto delle votazioni che sono state effettuate, però, a mio modo di
vedere, spiace vedere che sugli schemi del TG3 sono andate in onda
le immagini di una presenza presso gli uffici, secondo me, di
cattivo gusto, perché bisognerebbe aspettare la ratifica dei
verbali e la nomina ufficiale. Non credo sia normale il
confezionamento, con tanto di
troupe
televisiva a seguito,
in uffici vuoti a modello di occupazione, è rappresentativo di una
caduta di stile precipitosa e non consona al ruolo istituzionale
preposto, il tutto sostenuto nel segreto dall'urna da altri gruppi
definiti progressisti. Ci auguriamo che in futuro le cose e i fatti
possano migliorare come il ruolo del Co.re.Com., per il ruolo di
controllo che riveste, che deve essere netto e
super partes
,
consapevole di essere istituzione del Consiglio regionale.
Inoltre sul sopralluogo, se posso esprimermi, abbiamo fatto
tanti sopralluoghi in passato, anche nei precedenti mandati con gli
Assessori e io sinceramente non mi stupisco della presenza di un
Assessore che può accompagnare e sicuramente non può far cambiare
idea a ognuno di noi e ai gruppi politici presenti in
Consiglio.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Brevissimamente, riguardo a quanto ha
appena detto il collega Cretier alla mia destra, sul voto al
Co.Re.Com. Quel voto è stato chiesto in forma segreta ed era stato
espresso effettivamente in forma segreta, quindi non so come il
consigliere Cretier possa parlare di gruppi progressisti che hanno
votato in un certo modo. Parla di gruppi progressisti,
evidentemente credo che forse l'unico che si può identificare come
gruppo progressista sta di qua, ma andate a rivedere bene tutte le
votazioni e vedrete come è stato votato, forse non avete fatto bene
attenzione, perché non si possono fare delle affermazioni di questo
genere: 1) perché il segreto è segreto, 2) perché forse l'esito
dimostra che non si è neanche votato forse bene come si sarebbe
dovuto.
Presidente -
La parola al consigliere Manfrin per il
tempo rimanente.
Manfrin (LEGA VDA) -
Io ringrazio ovviamente il collega
Cretier che introduce un argomento nuovo all'ordine del giorno
delle comunicazioni, sostanzialmente andando a sostenere la
comunicazione che lei, presidente Bertin, ha trasmesso e che
fortunatamente alcuni membri uscenti del Co.Re.Com. hanno ricevuto
e hanno potuto vedere, perché pare che lei, presidente Bertin, si
sia particolarmente arrabbiato per alcune riprese e immagini della
RAI girate all'interno del Co.Re.Com.. Io credevo che per pudore
quest'argomento non venisse reso pubblico in quest'aula, invece
vedo che è proprio oggetto di interventi a cui abbiamo anche dovuto
prendere atto con una certa curiosità. Sostanzialmente si imputa
alla RAI di aver fatto delle riprese all'interno della struttura
senza che venisse debitamente autorizzata; io, da questo punto di
vista, approfitto magari di questa possibilità per chiedere anche
all'Ordine dei giornalisti di fare una sua verifica per vedere che
il diritto di cronaca venga rispettato e magari non limitato da chi
dovrebbe coordinare le istituzioni e non invece disporne,
rivendicando il possesso e la proprietà del 50% della struttura del
Co.Re.Com., ma questo è un obbligo che mi corre da iscritto
all'Ordine dei giornalisti. Quanto alle comunicazioni che vengono
fatte in quest'aula per intimidire magari qualcuno e dire: "Non
bisogna fare le riprese, è di cattivo gusto e istituzionalmente
scorretto", lasciano un po' il tempo che trovano, purtroppo avete
perso, stateci.
Presidente -
Ha chiesto la parola il consigliere Aggravi
per il tempo rimasto.
Aggravi (RV) -
Vorrei ringraziare anch'io il collega
Cretier, che ha introdotto dei nuovi argomenti e in particolare
fare due considerazioni. Da un lato, vede, collega, sull'esito del
voto penso che bisogna vedere com'è la matematica, se voi avete una
maggioranza a 19, dovete chiedervi voi perché vi sono mancati i
voti, perché vi portavate a casa tutto il pacchetto. Avete indicato
dei nomi, non sono passati quei nomi ma non solo, qualcuno, come
giustamente ha ricordato la collega Minelli, si deve ripassare le
istruzioni di voto, questo lo dico a ognuno di noi che nel segreto
dell'urna deve farsi certi ragionamenti, quindi è un problema di
matematica e forse un problema politico vostro. Non date colpe al
di fuori, non date colpe all'opposizione e non voglio fare
l'avvocato difensore di nessuno. Avete proposto dei nomi, avete un
budget di voti di un certo tipo, non ci siete arrivati. Fatevene
una ragione e soprattutto chiedetevi tra di voi come mai sono
mancati.
Faccio un'altra considerazione invece sulla correttezza e sul
ruolo istituzionale di garanzia, vorrei ricordare al collega
Cretier che anche la Presidenza del Consiglio ha un ruolo di
garanzia e il Co.Re.Com. è un organo di garanzia su determinate
questioni. Sinceramente io chiedo, anche a fronte di quello che ha
detto il collega Manfrin, che alla Conferenza dei Capigruppo fosse
resa disponibile la corrispondenza che il presidente Bertin ha
intrattenuto con organi di stampa su questo tema e anche sul
discorso Co.re.Com, così vediamo effettivamente se c'è stato, da
parte di un organo di garanzia, che è quello della Presidenza, il
rispetto del suo essere organo di garanzia anche nei confronti di
soggetti che sono vigilati dallo stesso Co.Re.Com., così almeno
vediamo questo. Chiederei magari al collega Cretier di fare molta
attenzione alla prossima riunione dei Capigruppo, così vedremo
anche la correttezza del primo membro di quest'Assise, se è stato
effettivamente nel suo ruolo di garanzia e di interesse di tutti
rispetto a un'altra questione, ma la aggiorno alla prossima
Conferenza dei Capigruppo, magari avremo delle sorprese, collega, e
lo dico nell'interesse del vostro gruppo.
Presidente -
Ritornando alla questione riguardante
l'interrogazione del consigliere Manfrin, non c'è nessun intento di
comprimere il diritto e l'iniziativa politico-ispettiva dei
Consiglieri, né mia, né dell'Ufficio di Presidenza e di nessun
altro, ma discutere di questioni di dettaglio riguardanti aspetti
sanitari e personali di natura molto sensibile con contenuti
evidentemente sconvenienti, che trattano temi e situazioni di
particolare delicatezza riferite a singole persone, è
oggettivamente una questione sconveniente. Ribadisco che la
decisione di ritenere inammissibile l'interrogazione è stata
assunta sentito l'Ufficio di Presidenza, che, dopo un'ampia
discussione, ha convenuto sull'inammissibilità. Abbiamo considerato
tutti che lo strumento dell'interrogazione, che scaturisce
ovviamente da casi singoli, ha una vita ispettiva generale il cui
carattere deve essere mantenuto anche nelle attività svolte di tipo
ispettivo. Nel caso specifico, le responsabilità vanno accertate e
nel caso punite con fermezza, a difesa di tutte le persone più
deboli in particolare, tuttavia il Consiglio regionale non deve
diventare un
talk show
nel quale si parla di tutto e di
tutti. Come già sottolineato nella Conferenza dei Capigruppo,
l'invito è semplicemente a riformulare l'iniziativa nelle modalità
più adeguate, niente di più, nessuna volontà censoria.
Per quanto riguarda la questione dell'accesso ai locali del
Co.Re.Com., dalla verifica effettuata, in effetti, è risultato che
l'avvocato Boschini si è recata a poche ore dalla votazione, prima
della convalida dell'elezione, dell'insediamento, alla sede del
Co.Re.Com. accompagnata da una
troupe
televisiva. Come
sapete, l'accesso agli uffici pubblici aperti al pubblico deve
avere delle autorizzazioni. Da questo punto di vista, visto che il
consigliere Aggravi me l'ha chiesto, ho domandato ai responsabili
cosa si era verificato e vi sono, da questo punto di vista, delle
lettere, che, se vuole, le girerò, così potremo discuterne nella
prossima Conferenza dei Capigruppo, per capire semplicemente cosa è
successo, niente di più.
Vedo molte richieste di persone che hanno già esaurito il
proprio tempo a disposizione. Per vicende personali? Va bene, un
minuto soltanto. Per fatto personale.
Manfrin (LEGA VDA) -
Per fatto personale, lei,
Presidente, ha sostanzialmente detto che io avrei formulato
un'interrogazione con frasi ritenute sconvenienti. Allora io sono
andato a vedere la definizione che il vocabolario dà di
"sconveniente", si dice: "Riprovevole, in quanto contrario alle
convenienze al decoro e al senso morale, disdicevole, indecoroso,
inopportuno". Allora i casi sono due: o io ho formulato
effettivamente un qualcosa di contrario alla convenienza, al decoro
e al senso morale, disdicevole, indecoroso e inopportuno, se io
l'ho fatto, riportandole segnalazioni che sono arrivate dalle
persone, allora queste persone hanno ottenuto un servizio nel
pronto soccorso disdicevole, riprovevole, contrario al decoro e al
senso morale, indecoroso, inopportuno. Se così fosse, e proprio di
questo volevo chiedere conferma, sarebbe sicuramente grave. Sono
certo che ne riparleremo.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Io vorrei soltanto aggiungere un
ulteriore elemento che, secondo me, è definitivo sulla questione
Co.Re.Com., un ingrediente, si chiama buon senso. Se la neoeletta,
avvocato Boschini, decide di andare a fare un sopralluogo
nell'ambito del fabbricato, della struttura in cui svolgerà per
cinque anni un incarico, a casa mia si chiama sollecitudine, non
scorrettezza. Se poi qualcuno all'interno del Co.re.Com, nel
momento in cui sente suonare il campanello apre e fa entrare questa
persona all'interno di una struttura che per sua vocazione è aperta
al pubblico, si chiama educazione, si chiama ottemperanza. Poi la
troupe
cinematografica sappiamo perfettamente che lavora in
quel modo, che lavora per avere notizie, per estrapolare notizie,
quindi a questo punto mi sembra che le questioni siano chiare,
facciano parte dei normali meccanismi. Se noi vogliamo
scandalizzarci, se noi vogliamo andare a mettere in atto delle
operazioni di indagini, facciamolo al di fuori dell'attività del
Consiglio, perché mi sembra che questo Consiglio sia chiamato ad
adempiere a ruoli ben più significativi e ben più consoni a
quest'Assemblea.
Presidente -
Come sa, consigliere Distort, giustamente ha
parlato di
troupe
cinematografica, ma il problema è che
l'accesso agli uffici della Regione e di qualunque altro ente con
appresso una
troupe
cinematografica, si svolge in seguito ad
autorizzazione, non si entra in un ufficio della Regione, come lei
ben sa, senza autorizzazione. Per questo è stata richiesta una
verifica, altrimenti ogni giorno ci troviamo troupe
cinematografiche che girano negli uffici senza autorizzazione. Come
ben sa, questa è un'anomalia che va verificata per questo
fatto.
Se non vi sono altri interventi, passiamo al punto n. 2
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK