Consiglio Regionale della Valle d'Aosta - Oggetto del Consiglio n. 780 del 10 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Professioni turistiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 780 del 10 ottobre 2014 - Resoconto
OGGETTO N. 780/XIV - Reiezione di risoluzione: "Invito a
revocare il bando per l'organizzazione del corso di abilitazione
per l'esercizio della professione di guida turistica".
Presidente -
Qualcuno si prenota per l'illustrazione del
punto 35.03? La parole au Conseiller Viérin.
Viérin L. (UVP)
- Merci Président.
Les guides touristiques sont une des cartes de visite de notre
région, de la Vallée d'Aoste, c'est à travers les guides, à travers
les médiateurs culturels, en fait, que l'image de la Vallée d'Aoste
vient, d'un point de vue du langage, d'un point de vue de la
valorisation de notre patrimoine, véhiculée aux touristes et pas
seulement, à ceux qui veulent jouir de nos ressources, de notre
patrimoine matériel ou immatériel, comme même nos jeunes, les
écoles chaque fois qu'il y a des moments où notre Vallée d'Aoste
doit être mise en valeur.
Nous croyons que le métier, la profession de guide touristique
soit une profession et une professionnalité...ce sont des
professionnalités qu'il faut valoriser et, d'un point de vue
pratique, dans ces années nous croyons, comme Administration
régionale, d'avoir investi sur ce dossier. Bien évidemment, il y a
à l'intérieur de ces catégories des sensibilités des personnes, des
gens qui travaillent et le moment de difficulté a sûrement changé
cette profession et les opportunités de travail de qui s'occupe de
tourisme sont directement proportionnelles au fait des données
touristiques. Quand il y a un moment économique favorable, il y a
sûrement du travail pour tous et aussi pour ces professions, qui
sont des libres professions qui doivent s'organiser d'un point de
vue privé et qui ont souvent des difficultés justement qui sont
mesurables d'un point de vue du marché. Nous croyons donc
qu'aujourd'hui il y ait une situation un peu ambiguë pour ce qui
est de ces cours des guides touristiques.
Avevamo già sollevato in quest'aula alcune perplessità,
Assessore, e le avevamo esternate a lei in una
question time
che chiedeva lumi sulla possibilità ad oggi di verificare se il
corso, la delibera e il bando relativo che sono stati mandati
avanti da un punto di vista amministrativo erano stati seguiti in
termini di crismi e di procedure...attraverso ciò che è uno
svolgimento che doveva seguire certe regole. Abbiamo avuto gli
approfondimenti del caso in commissione e abbiamo notato come in
commissione due versioni si siano susseguite: quella dei funzionari
dell'Assessorato del turismo, che ritenevano di aver bandito una
selezione-concorso, un corso che aveva visto coinvolte le categorie
e, invece, le categorie che non si erano sentite coinvolte. Primo
problema quindi nei metodi per un corso che partiva male da un
punto di vista amministrativo di procedure, secondo la legge, ma
anche da un punto di vista di metodo per quanto riguarda la
considerazione di queste persone che poi operano sul territorio. Se
abbiamo costruito una legge regionale che prevede che, in caso di
selezione, ci sia una previa...diciamo "sentite le
associazioni"...ecco, questo coinvolgimento presuppone il fatto che
un confronto avvenga per dire: "benissimo, il mercato sta andando
in questa direzione, le nostre esigenze..., in questo
l'Amministrazione ha le sue esigenze...". Tutti assieme si può
condividere un bando, i tempi, i contenuti per arrivare a quella
condivisione che spesso evochiamo in tanti dossier e che anche in
questo caso non è avvenuta.
Il primo problema quindi è un bando, una delibera che
suscita...una lettera che viene inviata a tutti gruppi sul mancato
coinvolgimento. Sottoponiamo all'attenzione di questo Consiglio
questa problematica che in commissione non è stata risolta, anzi le
guide ci hanno chiesto se era possibile soprassedere a questo
bando, evitare che lo stesso andasse avanti; eravamo ancora in
tempo, Assessore, perché non erano ancora partite le selezioni.
Dopodiché solleviamo anche altre questioni. Quali sono queste
questioni? Beh, intanto sono quelle della costruzione del bando,
noi abbiamo appreso con un po' di stupore che nel bando nei
requisiti per l'ammissione al corso di formazione ci fosse
..."la
conoscenza della lingua italiana
- chiaro -
e di una o più
lingue straniere..."
, che tra le lingue straniere fosse
segnalato il francese in barba allo Statuto di autonomia, agli
articoli linguistici, che con legge costituzionale sono stati
approvati e che, al di là di questioni normative - che quindi ci
fanno anche sollevare dei dubbi sulla legittimità di questo bando
-, presuppongono anche una qualità linguistica che faccia sì che
almeno chi opera nel settore del turismo abbia la conoscenza
chiaramente della lingua francese, che è, tra l'altro, una delle
lingue storiche della Valle d'Aosta, che ancora oggi è alla base
del nostro Statuto di autonomia e della nostra autonomia in
generale, della nostra specificità. Io credo che forse meno gli
altri Assessori, ma chi siede sulla poltrona di Assessore
all'istruzione lo ripeta in tutte le salse, ad ogni piè sospinto,
in qualsiasi occasione: la nostra particolarità linguistica, che è
quella, fra l'altro, nell'ambito scolastico che evita che ci siano
milioni...voglio dire centinaia di migliaia di persone che vengono
ad accedere a certe selezioni da fuori Valle, evitando la
conoscenza del territorio...e la prerogativa anche linguistica,
quindi che tutela anche l'indotto locale. Bene, abbiamo appreso con
stupore che le giustificazioni addotte sono state...non sue,
Assessore, ma tecniche, perché su questo non ci siamo neanche
confrontati politicamente, ma credo che ci siano delle visioni
diverse su questa questione...tecnicamente la giustificazione è
stata:
"eh sì, però questo è un bando che è destinato anche a
chi viene da fuori Valle"
. Poco importa a chi è destinato, la
parità linguistica in una Regione come la Valle d'Aosta è che, al
di là della lingua francese e italiana, si richiedono lingue
straniere, eccetera, così è in tutti i bandi che vengono messi in
pubblicazione dall'Amministrazione regionale.
Bene, noi avevamo già dei dubbi sulla mancata condivisione, si
sono accentuati con questa questione del francese assieme ad altri
colleghi che in commissione con noi hanno condiviso questo
percorso. Abbiamo appreso anche dagli organi di informazione che,
tra l'altro, le selezioni poi sono partite, perché c'è stata
un'altra audizione in commissione, dell'Assessore, però da lì non
si è voluto agire se non con enunciazioni di principio sul fatto
che si poteva ancora stoppare un bando che evitava magari di
iniziare a fare delle selezioni penalizzando chi? Da un lato, chi
non aveva avuto la condivisione, quindi chi opera, le guide,
dall'altro, chi invece si è iscritto a questo corso in buona fede,
inizia le selezioni e poi vede eventualmente sospeso un bando. Noi,
Assessore, glielo abbiamo detto per tempo che questo bando andava
sospeso, congelato, aprendo un tavolo tecnico con le guide, con chi
si occupa di questa materia, per poi eventualmente decidere,
ricostruire il bando magari con dei crismi diversi, tant'è che
anche nei contenuti questo bando ha creato dei disguidi e sui siti
e sugli organi di informazione abbiamo letto di certi candidati che
si lamentano di certe procedure, tra l'altro, soprattutto
nell'ambito linguistico, sui punteggi, sulle procedure, che lei
conosce meglio di noi, che ci fanno dire oggi che probabilmente è
stato fatto un po' un pasticcio su questo bando.
Allora anche qui se l'Amministrazione regionale ha la forza di
dire che forse non si è fatta la condivisione perché si è
sottovalutato...non è che si deve per forza additare le
responsabilità agli uni piuttosto che agli altri, ma che sulla
questione del francese non si è pensato...e probabilmente andava
corretto e rivisto. Ci sono poi anche dei problemi nella selezione
e nello svolgimento delle prove, noi le chiediamo, Assessore, come
lei ritenga di uscire da questo guado, soprattutto dopo che avete
tranquillamente continuato a fare...iniziato a fare queste
selezioni come se nulla fosse, infischiandovene di tutto ciò che
era stato il dibattito delle settimane antecedenti, che poteva
benissimo vedere per autotutela l'Amministrazione annullare la
delibera per dire: "benissimo, l'abbiamo scritta male, non abbiamo
seguito le procedure di legge, riteniamo di aver commesso una
leggerezza sulla questione linguistica", per autotutela si annulla
il bando, si avvisano le persone, si riporta il corso,
concorso-selezione e si fa più avanti, eventualmente condividendo.
Noi allora - è questo lo spirito della risoluzione - l'impegno che
le chiediamo è proprio questo: come oggi voi pensate di uscire da
quest'
impasse
e come ritenete che questo disguido possa
essere riparatorio nei confronti, da un lato, delle guide che
operano sul territorio e, dall'altro, di chi effettivamente si è
iscritto ad un corso...anche a detta di chi opera sul territorio,
vendendo illusioni che noi speriamo siano poi reali da un punto di
vista occupazionale, di prospettiva e che vede noi personalmente
fortemente preoccupati anche sulle prospettive future. Grazie.
Presidente
- Grazie Consigliere Viérin per
l'illustrazione della risoluzione. Apriamo la discussione generale.
Colleghi prenotatevi...se non c'è nessun intervento, chiudiamo la
discussione generale. La discussione generale è chiusa. Per la
replica, la parola all'Assessore Marguerettaz.
Marguerettaz (UV)
- Grazie.
Il collega Viérin ha presentato la risoluzione ricordando una
serie di momenti che ci hanno impegnato: il primo è una
question
time
, che è stata una domanda a risposta immediata del
Presidente del Consiglio, dove c'era un impegno ad avere un
confronto in commissione, a cui, ovviamente, abbiamo aderito. La
settimana successiva c'è stato l'incontro in commissione, dove sono
stati auditi sia i rappresentanti delle guide turistiche, sia i
funzionari dell'Amministrazione regionale. Venerdì, quindi tre
giorni dopo l'audizione, in V Commissione mi era stato richiesto di
presentare un documento per degli approfondimenti legali che erano
stati richiesti dalla commissione. Approfondimenti legali che sono
stati richiesti ai dirigenti, perché, come ha ricordato Laurent
Viérin, ma non era l'unico che ha posto dei problemi, c'erano anche
altri Consiglieri che si sono chiesti se tutto questo era stato
fatto bene. È chiaro che, proprio per la divisione dei compiti, c'è
un indirizzo politico e poi ci sono delle responsabilità tecniche,
perché i pareri di legittimità e la garanzia delle procedure
attengono ai dirigenti e, qualora vi siano degli errori, sono
responsabili. Sostanzialmente nella risoluzione vengono un po'
ripresi questi argomenti. Io quindi, a maggior garanzia di tutti,
ho avuto modo di richiedere subito, ancora oggi, poi vi posso dare
una copia di questo, un parere sia al Coordinatore, che è il
responsabile del procedimento, sia all'Ufficio legislativo. Se mi
permettete - spero di stare nei tempi - quindi vi leggo solo le
considerazioni, che poi sono le risposte a quanto rilevato:
"relativamente al lamentato mancato coinvolgimento delle
associazioni di categoria maggiormente rappresentative
- gli
uffici dicono -
si ribadisce che l'associazione individuata con
la delibera della Giunta è stata informata
- quindi è
un'affermazione perentoria, se non fosse vero, sarebbe un falso e
quindi come tale andrebbe trattato, cioè un dipendente pubblico che
dice il falso ha delle responsabilità non da poco -
è stata
informata con nota 6367 della volontà dell'Amministrazione di
organizzare un corso di abilitazione alla professione di guida
turistica. In data 2 settembre è stata sentita anche in merito al
nuovo corso. Da tale incontro, infatti, è emersa la richiesta
subito accolta di prevedere la possibilità per le guide già
abilitate di sottoporsi all'accertamento linguistico. Le
domande
- mi segnalano -
possono essere presentate fino al
31 ottobre e già due guide che attualmente esercitano hanno
presentato la richiesta.
Punto 2: il bando di preselezione redatto dall'Ente di
formazione risponde perfettamente ai requisiti di legittimità in
quanto in linea con la normativa vigente: la legge 1/2003 -
faccio un inciso: colleghi, sapete che la legge 1/2003 ha
rivoluzionato il riferimento, perché la precedente norma prevedeva
l'accertamento anche della lingua francese, quindi la norma del
2003 ha tolto questa incombenza, ma anche nella norma di Bolzano
non c'è l'accertamento obbligatorio del tedesco, né può esserci -
I soggetti in possesso dei requisiti per l'iscrizione negli
elenchi professionali regionali possono richiedere l'accertamento
della conoscenza di una o più lingue straniere quale
specializzazione linguistica. In applicazione poi ai principi
statutari in materia di bilinguismo - previsti dall'articolo 38
dello Statuto della Regione autonoma della Valle d'Aosta, dove si
dice: ""nella Valle d'Aosta la lingua francese è parificata a
quella italiana, gli atti pubblici possono essere redatti nell'una
e nell'altra lingua, eccettuati i provvedimenti dell'autorità
giudiziaria, i quali sono redatti in lingua italiana", che si
traduce nella possibilità ad opera di qualunque soggetto pubblico o
privato attivo sul territorio di utilizzare a suo piacimento la
lingua ufficiale della Repubblica o quella ad essa identicamente
parificata francese - ai candidati ammessi alla preselezione di cui
sopra è stata offerta la possibilità di svolgere le prove in
entrambe le lingue. Tale possibilità risulta dai verbali delle
commissioni, infatti due candidati hanno sostenuto la prova
culturale generale in francese"
, quindi tutti i candidati
all'atto della preselezione potevano fare o in italiano o in
francese e due hanno scelto il francese. Sempre i nostri dirigenti
hanno detto:
"ne consegue che il bando non poteva prevedere
l'accertamento della conoscenza della lingua francese quale
elemento indispensabile per l'accesso alle prove successive
.
Non vi sono quindi pertanto motivazioni giuridicamente
sostenibili che possano giustificare la sospensione o
l'annullamento della procedura. Inoltre l'articolo 2 dello Statuto
speciale della Regione non annovera tra le sue competenze esclusive
la regolamentazione della professione della guida turistica, che
invece è riservata allo Stato
-
sostanzialmente quindi,
colleghi, il punto 3 di questo promemoria
relativamente
all'invito da parte del Consiglio al Governo regionale di revocare
il bando -
si evidenzia che la revoca in atto amministrativo
deve essere fondata su motivazioni giuridicamente sostenibili, che
in questo caso non sussistono per i motivi di cui sopra"
.
Ora, capite che io posso anche convenire con coloro che hanno
presentato la risoluzione che forse - vogliamo togliere il "forse"?
- un po' di non perfetto incontro, non perfetta comunicazione ci
possa essere stata. Io credo che questo tipo di ragionamento non
vuole né mortificare i dirigenti, né mortificare le guide
turistiche; dal punto di vista della procedura, se siamo di fronte
ad una situazione del genere, probabilmente si poteva fare meglio.
Lunedì erano convocate 130 persone e sono state selezionate 30
persone, 100 sono state escluse; io non lo so se queste 100
escluse, lamentando l'esclusione, abbiano dei motivi fondati
giuridicamente per dire che le prove non sono state fatte bene o
sono state fatte male, questo non lo so. Badate, di fronte ad ogni
concorso, ormai siamo abituati ad essere inondati di ricorsi - uno
per tutti si ricorderanno i vigili del fuoco -, abbiamo una serie
di ricorsi che a volte sono considerati fondati, ma molte volte no,
quindi essere esclusi non è mai un piacere. Non entro nello
specifico, non sono ovviamente un tecnico che può dire se c'è
un'illegittimità o una legittimità del concorso, quello che voglio
dire è che, dal punto di vista politico, oggi una selezione ha
portato 30 candidati ad iniziare un corso che porterà ad un esame.
Se non ci sono dei ricorsi al TAR che impugnano la delibera, non ci
sono dei motivi giuridicamente che vengono sottoscritti da dei
dirigenti che attestano per invocare l'autotutela un errore
procedurale, questa risoluzione diventa di difficile, se non di
impossibile applicazione. Qualora l'obiettivo sia quello di fare
dei ragionamenti in prospettiva, anche per capire se possiamo fare
di tutto per migliorare, per creare delle condizioni affinché le
guide turistiche possano lavorare al meglio - in commissione
qualcuno aveva parlato, e mi pare anche correttamente, di
coinvolgere il collega della Cultura per capire le aperture dei
siti archeologici, per creare le condizioni per meglio far lavorare
questi soggetti - io credo che ci sia da parte nostra tutta la
soddisfazione, perché qualcuno ha detto: "ma lavoriamo...".
Chiederei quindi ai colleghi di soprassedere a questa
risoluzione.
Presidente
- Grazie Assessore. Qualcuno desidera
intervenire in replica o in dichiarazione di voto? La parola al
collega Gerandin.
Gerandin (UVP)
- Merci Président.
Vede, Assessore, ogni tanto, almeno...anche da parte della
minoranza lei deve ammettere che si cerca di usare il buon senso e
la collaborazione, noi abbiamo fatto il possibile e l'impossibile
questa volta veramente... Non mi vedo tra quelli che hanno voluto
sollevare un caso per metterla in difficoltà, l'abbiamo sollevato
prima, le abbiamo detto che c'era tutta una serie di passaggi che
non andavano. Ora, non torno sul discorso della lingua francese, ma
che lei venga a dire in Consiglio che ci sono stati dei piccoli
problemi, qualche piccola omissione...beh, veramente ci stride la
sua posizione, perché? Perché in commissione noi abbiamo visto
questi rappresentanti delle guide che ci hanno portato una lettera
con tanto di protocollo, timbro postale, dove abbiamo visto che la
convocazione che era partita - quella che avrebbe dovuto essere
fatta ai sensi di legge - era venuta dopo: dopo che loro avevano
sentito di questo presunto bando, si erano autoconvocati presso le
strutture, per cui qualcosa non ha funzionato. Io poi non voglio
colpevolizzare nessuno, ma a volte, Assessore, si fa più bella
figura a dire: "c'è stato qualche intoppo, fermiamo le bocce, ne
ridiscutiamo, facciamo una procedura che sia valida, che sia
corretta, che abbia i crismi della legalità", ma, a nostro parere,
il limite l'avete superato quando...e leggo dal bando, nel bando
c'è scritto che ci sono due prove:
"i candidati che non
raggiungeranno il punteggio di 70 centesimi nella prova di
conoscenza generale non saranno ammessi al corso"
. Ora, voi
siete riusciti a fare la prima prova, l'hanno superata in più di 50
e ne avete chiamati 20 alla prova successiva. Questi non sono
piccoli intoppi, questo significa che questo concorso, questo bando
non ha nessuna validità! Lei dovrebbe evitare, ma veramente glielo
dico...che qualcuno metta mano al portafoglio, paghi per fare un
ricorso per sentirsi dire che aveva ragione...non è giusto, ma
veramente non è corretto! Lo sa che è successo questo! Lo sa che
questi 120 o quanti erano che hanno fatto domanda, superato le
previsioni...per cui cos'è che avete fatto? Avete messo in piedi
d'urgenza due commissioni, con dei criteri di valutazione che non
erano neanche comparabili, per cui non sappiamo se una commissione
ha valutato di più - che ne so? - la conoscenza delle Porte
Pretoriane, o mi hanno detto che a qualcuno avete chiesto dove si
noleggiano le bici elettriche. Noi non sappiamo qual è il valore
che la commissione ha dato all'uno o all'altro, ma non c'è
imparzialità su questo! Veramente io mi sento di dire che in questo
momento non è un discorso politico a difesa di qualcuno, è un
discorso di buon senso! Eviti a qualcuno di mettere mano al
portafoglio per fare dei ricorsi su delle cose che non hanno...ma
avete superato il limite della decenza su questo! Senza andare a
percorrere e a cercare nessuna persona da colpevolizzare...abbia
pazienza, io ho fatto due esempi, ma vado avanti, ce ne sono altri,
perché non c'è un passaggio di questo bando che non sia stato
disatteso. Veramente, Assessore, io le chiedo, ma senza nessuna
vena politica e nessuna voglia di strumentalizzare la cosa, di
fermare questo disastro che ha combinato, che le hanno combinato
gli uffici e, con un minimo di serenità, partiamo da bocce ferme.
Grazie.
Presidente
- Grazie Consigliere Gerandin. Qualcun altro
che vuole intervenire? La parole à la Conseillère Morelli.
Morelli (ALPE)
- Merci Président.
Questa vicenda è iniziata male e prosegue peggio. Il fatto che
ben 130 persone abbiano aderito a questa prova di selezione per
partecipare ad un corso ci dà la misura di quanto la questione sia
seria e di quanto non vada sottovalutata. I colleghi che hanno
presentato la risoluzione hanno già illustrato molto bene quali
sono state le mancanze preliminari, ma poi anche le mancanze in
fase di concorso. Riguardo alla questione della lingua francese,
Assessore, lei ci dice che è stata offerta la possibilità a tutti i
candidati di svolgere la prova di selezione indifferentemente in
italiano o in francese, ciò che conferma l'articolo dello Statuto
che pone su un piano di parità le due lingue, ma se ciò conferma la
parità delle due lingue, a che pro scrivere:
"è prevista
preliminarmente la conoscenza della lingua italiana e di una o più
lingue straniere, da segnalare in fase di iscrizione tra francese,
inglese, spagnolo, russo e tedesco"
. C'è una
contraddizione...ma come fuori Valle? Noi cioè diamo ai nostri la
possibilità di svolgere la prova preliminare in italiano o in
francese, perché è una facoltà garantita dallo Statuto e poi gli
permettiamo di dimostrare la conoscenza della lingua straniera
utilizzando il francese? Nuovamente? Mi pare che ci sia una
contraddizione.
Entre autres, permettez-moi de souligner de la part d'un
Gouvernement autonomiste qui se veut défenseur de la langue
française...et bien, permettez-moi de vous le dire, mais c'est un
manque assez grave. Vraiment, Assesseur, il n'est pas seulement
question de forme, il est question de substance aussi et donc la
vérification qui a été faite quant à la constitutionnalité de
l'aspect linguistique nous laisse beaucoup de doutes.
Presidente
- Grazie Consigliera Morelli. La parola al
Consigliere Donzel.
Donzel (PD-SIN.VDA)
- Grazie Presidente.
Ci sono due aspetti di questa vicenda: uno che correttamente
alcuni colleghi hanno messo in luce da subito, cioè che ci sono
degli aspetti procedurali che rischiano di inficiare la validità di
questo bando, con tutte le conseguenze che ci possono essere. A
questo tipo di obiezione l'Assessore quindi risponde trincerandosi
dietro le responsabilità dei dirigenti dicendo: "mi sono fidato,
hanno fatto il loro lavoro, rispondono nel merito", secondo il
ragionamento meramente interno, burocratico: le cose possono andare
avanti così. E si sa che il cittadino singolo dovesse ricorrere
contro questi provvedimenti...magari non è avvezzo alla materia e
cerca di rivolgersi al TAR, sa che c'è un costo non indifferente
per rivolgersi ad un TAR, acquisire...i tribunali...si tratta
spesso di persone con lavori precari e quant'altro, non è che
navigano nell'oro e non hanno gli avvocati al seguito per fare
queste cause, quindi in qualche modo il costo dell'operazione è già
un deterrente. E questo è un ragionamento.
Vi è poi però un ragionamento di opportunità politica, che
emerge dal confronto sui temi: il ruolo della lingua francese, il
ruolo delle lingue in generale, un percorso più concertato, quel
leitmotiv
che, insomma, ha pervaso in questi giorni l'aula:
"domani cominceremo il dialogo", "dopodomani dialogheremo", "poi lo
vedremo, ci metteremo intorno ad un tavolo" e nel frattempo però i
provvedimenti non condivisi per nulla vanno avanti. Questa allora è
un situazione che contrappone le miserie di alcuni lavoratori alle
disgrazie degli altri lavoratori. La politica è il luogo della
composizione, il luogo dove si "mettono" intorno a delle soluzioni
le ragioni di chi esercita una professionalità e cerca di
affrontare le difficoltà di questa professionalità con quelle di
chi vuole addirittura affrontare per la prima volta l'esperienza
del lavoro; perché dividere questi mondi nella piccola realtà della
Valle d'Aosta quando possono essere uniti? E che cosa sono le
proposte: "va beh, chiudiamo due occhi qua, due occhi là", "un
contentino magari arriverà...", "apriremo un castello in più", "lì
magari metteremo un sito qualche settimana in più aperto", "vediamo
se telefoniamo a due o tre di questi che sono un po' più scalmanati
e troviamo loro un lavoretto"? Non dobbiamo cioè più trovare queste
"soluzioni alla valdostana", che pure danno alle volte delle
risposte, ma non sono il modo con cui la politica deve comporre
queste situazioni! Bisogna provare a fare una politica diversa in
un mondo che è completamente cambiato, che non è quella del piccolo
aggiustamento, della politica del piccolo cabotaggio: è di dire
finalmente intorno all'esigenza di dare un'offerta
culturale...perché poi in questa vicenda ci sono dei grandi
assenti...glielo ho detto forse in commissione, o già nell'altro
dibattito in aula: c'è anche tutta la questione di un mondo del
precariato che lavora per la società di servizi presso mostre e
castelli, a cui sono stati promessi percorsi di formazione, di
valorizzazione. Anziché provare a tirare le fila di questo
discorso, di ragionare intorno a questo, si aprono nuovi fronti,
nuovi cantieri di propaganda, di sogni, di promesse non mantenute,
mettendo in difficoltà anche altri lavoratori.
Io avevo addirittura capito che l'Assessorato stava valutando la
possibilità anche di sospendere un attimo questa procedura, invece
dopo un po'...come dire? "cerchiamo di calmare l'opposizione con un
atteggiamento...dicendo: "ma forse lo sospendiamo, vediamo un
po'...", così magari la cosa va avanti", poi si arriva qua, c'è una
domanda precisa..."bisogna revocare questo bando", si dice: "no,
tutto sommato, finché non mi becco un ricorso contro e non lo
perdo, si va avanti così". Francamente mi delude molto questo modo
di affrontare i problemi e di non capire la gravità sociale ed
economica del problema del lavoro in Valle d'Aosta. Siamo alla
sistemazione di quattro o cinque che per vie traverse hanno
saputo...hanno visto...hanno detto..."vieni fai questo
concorso...", eccetera, alla sistemazione di questo gruppo e...come
dire? all'emarginazione di altri, che francamente non riesco a
capire perché, ve lo dico sono persone che ho scoperto anche in
questi giorni, non le conoscevo, non è che appartengono alla mia
area politica.
Mi incuriosisce però che ci sia questo modo di condurre una
questione così delicata, che - ripeto - riguarda la qualità
dell'offerta turistica che noi diamo. Avere degli operatori
efficienti, coordinarsi con le strutture pubbliche che offrono
determinate possibilità di fruizione di beni pubblici e quant'altro
quindi non è una cosa che si può risolvere burocraticamente con il
bando...ha una regolarità...e in questo scontro c'è uno che dice
che è regolare l'altro che non è regolare. Al di là che non è
regolare, non c'è il percorso politico corretto per affrontare
questa questione; allora a chi chiedere se non all'Assessore:
possiamo fermare un percorso che non ha consentito di fare un
ragionamento che mette insieme tutte le componenti della società
valdostana? Perché poi passiamo delle ore a parlare di "EXPO su",
"EXPO giù", poi, quando arriveranno i turisti, questa sarà
l'offerta che noi daremo: daremo delle persone che sono astiose le
une con le altre, che sono in contrapposizione, in un clima non
sereno, in un clima non di qualificazione dell'offerta, quindi
"vieni turista in Valle d'Aosta a beccarti questa situazione", no:
"vieni in una Valle d'Aosta dove, anche dal punto di vista
dell'offerta che noi diamo, di accompagnamento, di conoscenza della
nostra cultura locale..."; la questione del francese...come
facciamo a trasmettere quella peculiarità, quella particolarità del
nostro territorio se non abbiamo fatto un lavoro specifico in
questa direzione? Burocraticamente tutto si risolve, no? Secondo
me, invece no, non è questo il percorso che a noi piace. Dietro
questo sibillino "il Governo regionale revochi il bando" quindi
vorrei che capisse che non c'è solo per noi una questione di
concorso: c'è una questione di visione di come costruire le
relazioni col lavoro, coi giovani che si avvicinano al lavoro, con
le persone che già ci sono, costruire insieme una qualità
dell'offerta turistica valdostana che oggi, al di là della
mission impossible
dell'EXPO, insomma, mi sembra non
esserci: questo è il ragionamento.
Presidente-
Grazie Consigliere Donzel. La parola
all'Assessore Marguerettaz.
Marguerettaz (UV)
- Intanto ringrazio anche per i toni e
per le motivazioni che stanno dietro questa risoluzione, che posso
anche capire. Probabilmente io mi sono espresso male,
sostanzialmente - la dico in termini spero più chiari - gli uffici
mi dicono: "è stato fatto un percorso, sono stati affidati degli
incarichi onerosi ad una società, un soggetto che si è incaricato
di fare il corso. Il corso è iniziato, ci sono 30 persone che sono
state individuate, quindi 30 persone che sono state selezionate.
Questa risoluzione, qualora dovesse poi concretizzarsi in una
delibera, non ha il visto di legittimità da parte dei dirigenti
responsabili". I dirigenti responsabili, attestando la legittimità
di questo percorso, quindi sottoscrivono dicendo: "noi la
legittimità su una revoca non la facciamo". Non la firmano, anche
perché dicono: "noi riteniamo che il percorso sia giusto". Io dico
un maggior confronto sicuramente sarebbe stato necessario, ma il
percorso è corretto. Se ci sono dei danni, delle richieste di
danni, come possono esserci da una parte e dall'altra ma non c'è un
fondamento giuridico, tu non puoi revocare una delibera. Ogni volta
che noi prendiamo una delibera e anche in autotutela ritorniamo
indietro è perché l'Ufficio legale, piuttosto che il responsabile
del procedimento, dice: "guarda, ho sbagliato, devo tornare
indietro". Ecco perché non è che io mi voglio nascondere, tant'è
che lei ha detto una cosa sacrosanta, io ho posto il problema alle
strutture: "possiamo fermare questa macchina? Possiamo vedere se è
possibile fare questo dialogo?", mi hanno dato una risposta
negativa: ecco qual era il ragionamento, quindi nulla di diverso...
Questa risoluzione, pur essendo stata spiegata benissimo dai
proponenti, si trova nell'impossibilità di essere applicata.
Président
- Merci Assesseur. La parole au Conseiller
Viérin.
Viérin L. (UVP)
- Vede, Assessore, a noi non piacciono le
risposte a geometria variabile, perché ogni tanto in quest'aula si
viene qui ed è colpa dei funzionari, poi altre volte: "eh, non si
poteva fare", altre volte si viene e si dice: "ormai è fatto". Noi,
Assessore, al di là delle sue giustificazioni tecniche e dell'aver
oggi voluto scaricare sui pareri degli uffici, che ormai sono
pareri, ormai torneranno indietro, si dà un'idea della politica che
è alquanto strana, che è una politica imbavagliata dai funzionari.
Noi la conosciamo anche un po', anche per aver lavorato con lei,
sappiamo che quando lei ha...le poche volte in cui magari ci sono
stati dei contrasti con gli uffici, perché possono esserci, non è
che con gli uffici sempre c'è quel clima armonioso...però noi
abbiamo spesso assistito e in quest'aula ne abbiamo parlato che
quando c'è la volontà politica...ci ricordiamo anche di delibere
firmate all'ultimo momento nelle sale attigue alla Giunta,
piuttosto che altre iniziative dell'ultimo minuto, che dovevano
essere avallate da un punto di vista tecnico e di congruità...e ci
si è confrontati. Ora, quello che noi contestiamo oggi, Assessore -
e le diciamo che la questione è tutta politica -, è che la politica
deve gestire le questioni, che i tecnici poi tecnicamente ci devono
dire come queste devono essere seguite...ma non si può venire qui
in aula e dire: "benissimo, forse sono stati fatti dei pasticci
dagli uffici, però ormai è fatto", e noi cosa diciamo? Ma se
qualcuno fa un ricorso, chi paga i danni? Quando noi abbiamo
sollevato la questione, lei poteva salvare capra e cavoli, tanto
per dirci tutto, perché è vero che erano stati spesi dei soldi, ma
quel corso poteva non partire subito, si facevano gli
approfondimenti, le concertazioni e poi si calibrava in modo
diverso eventualmente quello che si andava a fare. Oggi noi allora
- l'abbiamo detto in modo molto chiaro - vorremmo che fossero
tutelati sia quelli che si sono iscritti in buona fede, come anche
quelli che non si sono sentiti coinvolti. Allora, è chiaro che oggi
lei viene qui e dice: "ormai il corso è stato fatto, ormai le
selezioni sono partite, tanti sono gli esclusi, questi ormai fanno
il corso", ma allora il corso è già partito o non è ancora partito?
Non è ancora partito...quello le stiamo dicendo...ma è partito in
questi giorni a seguito però delle sollecitazioni che erano
antecedenti, anche se lei ha detto che erano state avviate le
procedure, eccetera, ma una revoca di una delibera per autotutela è
una scelta politica, non ci venga a dire che non è così...sì, ma
doveva arrivare chiaramente prima che il corso fosse partito.
Noi allora diciamo oggi che non ci convince l'ennesima gestione
di un dossier nel suo Assessorato che ogni tanto è scelta politica,
ogni tanto è colpa del Piemonte, ogni tanto è colpa di qualcun
altro, ma la colpa qui non c'è mai. Allora lei dice: "forse è stato
fatto qualche...c'è stato qualche problema", non è che a noi
interessa poi di vedere chi è che ha fatto lo sbaglio, non è che
siamo qui a cercare capi espiatori, siamo qui a cercare soluzioni
ai problemi e lei nel suo intervento non ha dato soluzioni, ha
cercato di salvare il salvabile dicendo: "eh, ormai i soldi sono
stati spesi, i visti non arriveranno mai su una revoca di una
delibera, questa...mi chiedete cose che non si possono fare, quindi
praticamente questa è irricevibile", l'ho sintetizzata. Noi non ci
stiamo, la politica dovrebbe seguire i dossier dall'inizio, perché
lei è l'Assessore al turismo! Quando c'è l'idea di fare un corso
per le guide, lei deve ricevere le guide e dire: "cari ragazzi,
come va il mercato?". Non so se le hanno dato lo specchietto
sull'indotto di queste persone con l'Amministrazione regionale:
2010, contratti con la Regione autonoma: 48 mila euro; 2011 28
mila; 2012 20 mila; 2013 6 mila; 2014 960 euro. L'Amministrazione
non è tutto, però si capisce che l'Amministrazione ha ridotto
perché il mercato si sta riducendo. E già noi cosa facciamo?
Andiamo a fare un corso di guide...alé! Formiamo delle guide, diamo
delle opportunità, speriamo che queste abbiano un indotto al di là
dell'Amministrazione nel privato, che sia consono ad un'illusione
che noi gli vendiamo, perché se noi oggi facciamo come i
dealer
e gli facciamo credere che c'è lavoro per 20 anni e
dopodiché fra 3 giorni diciamo che non c'è più lavoro, creiamo
delle illusioni e dei sogni finti come Amministratori. Allora, va
benissimo, lei come Assessore...perché è lei, Assessore, che ha
scelto di fare il concorso, quindi...perché non ci dica che sono i
funzionari che hanno preso una scelta politica, sarà l'Assessore
che chiamerà il funzionario e dirà: "c'è questa cosa, il territorio
richiede...", perché poi è stato detto che il territorio richiede
delle guide, ma il territorio chi è? Gli operatori, ma chi sono gli
operatori che richiedono questo corso? La gente che cerca lavoro?
Allora, lei, come Assessore, deve dire: "benissimo,
ritengo...riteniamo noi Giunta politicamente..."
Presidente
- Colleghi, un po' di silenzio per
cortesia!
Viérin L. (UVP)
- ...iscriveremo anche i colleghi qui al
corso per guide, magari, viste le loro doti oratorie... Allora lei,
Assessore, probabilmente, anzi...lei è all'origine della scelta
politica di istituire un corso guida o l'ha fatto la sua dirigente,
con tutto il rispetto, il Coordinatore dell'Assessorato del turismo
si prende la briga di...cioè non è che siamo...allora lei
politicamente ha deciso di dare il via, dare il "la"
all'organizzazione di un corso, poi tecnicamente questa scelta
politica...tecnicamente lei oggi scarica sugli uffici e dice:
"effettivamente tecnicamente ci sono stati dei disguidi, però oggi
siamo troppo avanti. Va beh, speriamo che nessuno ci faccia
ricorso, anzi se qualcuno ha qualcosa da dire, faccia ricorso".
Beh, non è così l'approccio, lei - ecco perché noi crediamo che lei
abbia delle responsabilità in questa cosa - doveva seguire
dall'inizio, si istituisce un corso e, prima di aver scelto di
istituire il corso, si appura che i crismi della legge
intanto...perché è la legge regionale che abbiamo fatto noi, che
dice che bisogna sentire le categorie, ma se loro dicono che non
sono state sentite, mi scusi, Assessore, adesso, con tutto...delle
due cose l'una: c'è qualcuno che non dice le cose come sono! A noi
risulta, Assessore - ed è stato confermato -, che loro hanno
chiesto un incontro...perché voi avevate già contattato i docenti
per questo corso nell'Amministrazione regionale, tra l'altro,
quindi la gente si parla, dice: "ah, sono stato chiamato a fare un
corso per guide", dice uno ad una guida. "ah, ma chi lo sa che c'è
la...", allora chiama l'Assessorato, dice: "ma è vero che si sta
facendo un corso?", "ma vieni un attimo", dice: "perché c'è qualche
problema?". Questo è un incontro "sentite le associazioni", tra
l'altro, le associazioni...due guide sono andate a quell'incontro,
non le associazioni...sono andate perché hanno chiesto un
incontro...e dice: "ma è vero? Ci sono voci...", "ah beh, adesso
vediamo, pare che...". Allora, mi scusi, tecnicamente possono
arrivare tutti i visti di legittimità, ma, quando lei porta una
delibera in Giunta, è lei che si assume la responsabilità politica
che quella scelta a monte ha "visto" tutti i crismi, allora è
questo che noi contestiamo! Semplicemente venire qui e dire:
"benissimo...", poi noi non diciamo che è facile uscire dal guado,
perché il guado c'è, perché oggi le persone che hanno seguito la
selezione e sono state scremate per arrivare a questo numero che
potrà accedere al corso...eh, chiaramente oggi diventa più
difficile conciliare capra e cavoli, come si suol dire, però almeno
che non si venga qui a dire: "eh, non si può più fare, adesso
andiamo avanti così". Allora chi ripaga le persone...ripaga non in
senso economico, ma chi ripaga le associazioni di categoria che non
sono state sentite, che volevano essere coinvolte e che non dicono
che non bisognava fare un corso, ma che dicono: "va beh, almeno
sentiteci, visto che siamo noi che lavoriamo, che quotidianamente
sentiamo sulla nostra pelle i problemi, e magari assieme vediamo i
contenuti". Si eviterebbero gli errori, per non dire le castronerie
di questo bando.
Noi ci siamo...guardi, su
Facebook
ha suscitato un
dibattito questa cosa del francese, che è anche interessante,
perché ogni tanto riesumiamo la questione linguistica, con prese di
posizione anche un po'...che ci dovrebbero far preoccupare su come
i valdostani sentono l'importanza della lingua francese, lo dico
anche come spunto di riflessione, perché è uscito di tutto:
"ma
cosa ce ne facciamo del francese?"
,
"ma chi se ne
frega!"
. Allora, anche qui se già gli Amministratori danno
l'avallo a dei bandi che considerano il francese come lingua
straniera, ma noi come possiamo andare poi in giro a dire... Sa
cosa ci ha detto la guida in commissione?
"Guardi, l'altro
giorno siamo venuti a sentire il Consiglio, ma perché non parlavate
francese? Ma qualcuno di voi parlava francese, perché? Visto che è
una lingua straniera, si può parlare il francese in Consiglio
Valle?"
. Allora, loro ci hanno fatto una battuta, però se già
noi Amministratori avalliamo dei bandi che prevedono il francese
come lingua straniera su una professione turistica in più in Valle
d'Aosta, beh, se lei, Assessore, avalla politicamente queste
scelte, noi su questo abbiamo veramente una posizione che...ci fa
rabbrividire. E poi siamo qui a dire che ci sono gli attacchi
all'autonomia? Ma quali attacchi? Guardiamoci in casa! Perché lo
spirito autonomista, la difesa dell'autonomia è quotidiana: è nei
funzionari, è negli Amministratori che ogni giorno devono difendere
uno spirito autonomista e non gridare "al lupo al lupo" e poi il
lupo ce l'abbiamo in casa! Allora sarà una questione di principio,
Assessore, è forma forse, ma per noi è anche sostanza, quindi ci
rammarica e ci fa male che già il suo funzionario venga lì a dire:
"ah, va beh il corso è destinato a quelli fuori, quindi il francese
è lingua straniera". Bene, applichiamola alla scuola questa cosa,
poi vediamo cosa succede! Applichiamola alla scuola e avremo
centinaia di migliaia di insegnanti che vengono da fuori ad
occupare i posti, ammesso che ci siano ancora concorsi...
Presidente
- Consigliere la invito a terminare.
Viérin L. (UVP
) - ...scusi, termino subito...o peggio
ancora, che si venga qui a dire: "ormai sono scappati i buoi, non
possiamo più chiudere il recinto". Noi ci auguriamo che nessuno
faccia ricorso e ci auguriamo soprattutto che non siano le
categorie, cioè le associazioni più rappresentative...più
rappresentativa, che non impugni questo bando, che è illegittimo,
perché poi metteremmo contro le guide già operanti, che, tra
l'altro, non possono accedere a certe cose di questo corso, un
paradosso da un punto di vista linguistico...contro chi magari
crede all'illusione che noi gli abbiamo creato, perché non ci
saranno grandi prospettive, purtroppo, lo dico, ma non possiamo...
Voi coi maestri di sci state facendo il contrario, state chiudendo,
i corsi si fanno ogni due anni, state dicendo: "ce ne sono troppi,
l'indotto non c'è, tuteliamo chi c'è e qui apriamo a tutti".
Benissimo, ma dico è una scelta politica, ma non venga qui a dire
che è una scelta tecnica, perché di tecnico qui non c'è niente, le
responsabilità politiche sono in capo a lei!
Presidente -
Grazie Consigliere Viérin. Qualcun altro
vuole intervenire? Colleghi, se c'è ancora qualcuno che vuole
intervenire, lo invito a prenotarsi. Passiamo alla votazione della
risoluzione. Dichiaro aperta la votazione. Colleghi votate. La
votazione è chiusa.
Presenti: 35
Votanti: 35
Favorevoli: 17
Contrari: 18
Il Consiglio respinge.
Punto 35.04 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK