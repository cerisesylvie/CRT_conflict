Consiglio Regionale della Valle d'Aosta - Oggetto del Consiglio n. 4435 del 6 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4435 del 6 aprile 1993 - Resoconto
OGGETTO N. 4435/IX Disegno di legge: "Norme in materia di uso
razionale dell'energia, di risparmio energetico e di sviluppo delle
fonti rinnovabili".
Presidente
Vengono ora distribuiti la relazione
del Consigliere Chenuil e gli emendamenti dell'Assessore
Mafrica.
La parola va ora al Consigliere Chenuil.
Chenuil (GV-PDS-SV)
Il disegno di legge contiene
le norme di attuazione della legge 9 gennaio 1991, n. 10 (Norme per
l'attuazione del Piano energetico in materia di uso razionale
dell'energia, di risparmio energetico e di sviluppo delle fonti
rinnovabili di energia).
Si provvede con la presente legge ad abrogare le disposizioni,
contenute nella legge regionale 23 aprile 1987, n. 34, che
disciplinano attualmente la materia. Restano ferme le parti della
legge che riguardano la produzione di energia idroelettrica, in
attesa di un nuovo disegno di legge organico in materia.
L'esercizio della competenza delegata riguarda la gestione dei
contributi a sostegno delle fonti rinnovabili, compreso il
risparmio energetico, nei settori dell'edilizia, dell'industria,
dell'agricoltura e del terziario.
Fra gli interventi finalizzati al risparmio nell'edilizia
abitativa o strumentale, la novità è rappresentata
dall'ammissibilità a finanziamento della trasformazione di impianti
di riscaldamento (es. da centralizzati ed autonomi a gas),
dell'installazione di sistemi di illuminazione ad alto rendimento;
la percentuale del contributo è elevata, inoltre, la 40 percento
del costo di investimento per ogni tipo di intervento previsto.
Quanto al settore dell'agricoltura, qui la percentuale di
contributo è maggiore, in considerazione del fatto che questo
settore può più facilmente utilizzare fonti rinnovabili.
Rispetto alla legge precedente, le modalità di presentazione
delle domande sono variate, in considerazione delle modificazioni
apportate dalla legge 10/1991: la quota dei finanziamenti non viene
più predeterminata, ma è assegnata dal CIPE in base alla quantità e
alla qualità delle domande presentate.
Nel titolo sesto sono previste iniziative collaterali
finalizzate a diffondere la cultura energetica in ambito regionale.
sono previste iniziative di informazione, divulgazione e
dimostrazione. È prevista inoltre, la possibilità di stipulare
convenzioni con soggetti operanti nel settore energetico.
Infine, sono istituiti due organi aventi compiti consultivi,
tecnici e di programmazione.
Nelle norme finanziarie è ricompreso un intervento regionale,
stante l'insufficienza delle assegnazioni statali, allo scopo di
consentire l'evasione delle domande presentate nel settore
dell'edilizia in applicazione della legge regionale 34/87.
Presidente
La parola al'Assessore dell'industria,
commercio e artigianato Mafrica.
Mafrica (GV-PDS-SV) Ho inviato nei giorni scorsi a tutti i
consiglieri un emendamento abbastanza complesso che sostanzialmente
completa il disegno di legge originario che aveva tre punti
fondamentali: i contributi che vengono concessi per il risparmio
energetico, l'istituzione di un comitato regionale per l'energia e
l'istituzione di un osservatorio energetico. Con questo emendamento
si integra quel disegno di legge prendendo in considerazione anche
la produzione di energia idroelettrica. Fondamentalmente si
prevedono interventi che consentono una tastiera piuttosto ampia di
possibilità.
È prevista innanzitutto la possibilità di partecipazione della
Regione a società elettriche o consorzi elettrici locali e a questo
fine nella parte finanziaria sono stati stanziati 300 milioni. Sono
poi previsti tre tipi di intervento: attraverso un fondo di
rotazione che ha una dotazione finanziaria di un miliardo e
duecento milioni attraverso mutui che possono essere stipulati
presso Istituti di Credito convezionati e attraverso forme di
leasing, cioè di dotazione finanziaria che possono essere svolte
presso Società riconosciute operanti in questo campo.
Nel caso di interventi attraverso mutui si prevedono due
distinzioni tra i beneficiari: se si tratta di soggetti pubblici
oppure di società in cui ci sia una significativa partecipazione
pubblica superiore al 35 percento si possono avere mutui fino al 70
percento della spesa ammissibile, negli altri casi, la percentuale
è ridotta al 40 percento. Per i mutui sia nel caso in cui si tratti
di mutui svolti attraverso il fondo di rotazione con la Finaosta
sia di mutui stipulati con un Istituto di Credito convenzionato c'è
un abbattimento che porta al 50 percento del tasso fissato dal
Ministero dell'industria. Nel caso del leasing è previsto un
abbattimento del 30 percento. Con emendamenti introdotti rispetto
al testo spedito ai consiglieri sono anche previsti interventi per
la cogenerazione e questo su segnalazioni provenienti da
consiglieri che hanno avuto modo di fare delle osservazioni.
Il disegno di legge è utile perché da un lato consente di
proseguire negli interventi previsti dalla legge 34 che non è più
operante perché fa riferimento ad una legge dello Stato abrogata e
dall'altro permette ai soggetti prevalentemente pubblici o che
abbiano nelle loro struttura una importante partecipazione pubblica
di accedere a finanziamenti per avviare l'attività di produzione di
energia di origine idroelettrica.
Presidente
Qualche Consigliere intende prendere la
parola?
La parola al Consigliere Riccarand.
Riccarand (VA)
Io chiedo la parola per una mozione
d'ordine perché mi sembra che la procedura che è stata adottata sia
notevolmente anomala: abbiamo un disegno di legge che è stato
trasmesso alle Commissioni che hanno espresso un parere sulla base
di un determinato testo e ora abbiamo invece un testo
sostanzialmente modificato che introduce addirittura dei nuovi
finanziamenti, contributi e quindi oneri finanziari e che non è
stato esaminato dalle Commissioni.
Questo non mi sembra un modo di procedere razionale, perché a
questo punto tanto vale fare esprimere un parere alle Commissioni
per poi presentare un testo radicalmente modificato. Io credo che
sia necessario che sia la seconda Commissione che le altre
Commissioni di merito che hanno esaminato questo provvedimento si
pronuncino su questo testo che modifica sostanzialmente il testo
precedente. Non si tratta di correzioni soltanto formali e quindi
credo che un riesame preventivo in sede di Commissione soprattutto
su di un provvedimento di questo genere che ha delle grosse
implicazioni rispetto alla politica energetica regionale sia
necessario.
Io chiedo che ci sia un rinvio alla seconda e alla quarta
Commissione del testo con gli emendamenti che sono stati presentati
dall'Assessore in modo che le Commissioni possano esaminare questo
nuovo testo ed esprimere conseguente parere.
Presidente
C'è dunque questa richiesta di rinvio
da parte del Consigliere Riccarand. Qualche altro Consigliere
intende prendere la parola? La parola all'Assessore dell'industria,
commercio e artigianato Mafrica.
Mafrica (GV-PDS-SV)
Io credo che vista la prossima
scadenza del Consiglio regionale non sia più possibile da punto di
vista operativo ripercorrere questo iter. Si è stati costretti a
seguire questa procedura proprio per i tempi in cui si sta
lavorando. Questo testo è stato inviato la settimana scorsa ai
consiglieri regionali proprio perché potessero avere modo di
verificarlo e rinviarlo oggi alle Commissioni significa far
slittare l'approvazione di questo disegno di legge all'autunno e
rallentare il discorso energetico di almeno 6 mesi mentre ci sono
richieste di essere operativi in questo campo.
Presidente
L'Assessore è dunque contrario alla
richiesta di rinvio sollevata dal Consigliere Riccarand. A questo
punto devo dunque mettere a votazione la richiesta di rinvio. Chi
vota sì è per il rinvio e chi vota no è contrario. Possiamo
votare.
Esito della votazione
Presenti e votanti: 21
Favorevoli: 6
Contrari: 14
Astenuti: 1 (Louvin)
Il Consiglio non approva.
Presidente
Procediamo dunque con l'esame del
disegno di legge. La parola al Consigliere Rollandin.
Rollandin (UV)
Je crois que le débat sur le
problème de l'énergie a déjà été l'objet de différentes réflexions
dans ce Conseil. Le fait qu'on puisse prévoir un projet de loi qui
donne la possibilité d'exploiter les sources hydroélectriques de
notre région est un pas important.
Dans ce projet de loi il y a deux aspects qui sont à souligner:
le premier est lié aux problèmes qui concernent l'application des
lois nationales et au fait même que la loi 308 n'a plus la
possibilité d'exercer ses bénéfices par rapport à ceux qui étaient
les problèmes de l'énergie et par conséquent il fallait prévoir une
disposition législative dans ce sens.
Je crois que le problème a été examiné sous les différents
aspects et j'estime important le fait que au projet de loi, qui au
début prévoyait certaines procédures liées surtout à la loi
nationale, il y ait la possibilité d'insérer la partie consacrée à
l'énergie hydroélectrique et surtout qu'il ait aussi la possibilité
de donner une réponse aux problèmes de la cogénération. Il y a
toute une série de réflexions qui concernent le fait que dans
l'attente il faudra prévoir le plan énergétique et il y a un
engagement de la part des Communes et des communautés de montagne
qui va dans ce sens avec l'apport et le soutien des entreprises qui
ont travaillé dans ce domaine pendant ces années. Par cette loi on
donne un instrument important aux possibilités d'exploiter ces
ressources naturelles, bien sur il y a une exigence qui je crois
ressort de cette loi et c'est l'exigence de faire respecter le
milieu et l'environnement.
Il y a là une série de règles qui devront être respectées par
rapport a ce qui se passait il y a seulement trois ans et je crois
que dans ce sens la loi va dans la direction de donner un soutien
financier aux problèmes du secteur. Je crois donc que par rapport à
ce thème le débat a été fait déjà à son temps et que le projet de
loi que Chenuil a illustré et que l'Assesseur vient de présenter
avec les amendements reprend en gros les problèmes les plus
importants. Comme toute loi je crois que au moment de l'application
pourra être améliorée et j'estime quand même que celui
d'aujourd'hui est un pas important non seulement pour ce qui
concerne l'application des lois nationales mais surtout dans le
sens de reprendre l'exploitation du thème de l'énergie.
Je voudrais rappeler encore un aspect qui est un peu à coté du
problème de la loi mais qui n'est pas marginal: je crois qu'il
faudrait reprendre les contacts avec l'Enel et faire le possible
pour avoir finalement des entrevues avec les responsables de la
Société compte tenu que des thèmes qui concernent la question des
responsabilités liées aux différents barrages qui existent, à la
sûreté de ces barrages et aux problèmes de l'emploi dans ce secteur
qui ont été maintes fois rappelés dans cette salle et attendent
encore d'être résolus de façon satisfaisante.
Les lois ont changées, la Constitution même de l'Enel a changé,
des rapports différents se sont instaurés car la loi nationale
prévoit de nouvelles possibilités qu'il y a un an n'existaient même
pas dans notre Région et je crois donc que ce soit important, même
si ont est à la fin de la législature, que le Gouvernement régional
puisse respecter ses engagements et donner une réponse aux
travailleurs du secteur. Merci.
Presidente
Qualche altro Consigliere intende
prendere la parola? La parola al'assessore dell'industria,
commercio e artigianato Mafrica.
Mafrica (GV-PDS-SV)
Soltanto per far sapere che è
stata riunita una volta la parte regionale del Comitato misto
Regione-Enel e che ieri c'è stata la prima riunione tra la parte
regionale e la parte dell'Enel in cui si è fatta una prima analisi
dei problemi cominciando dai problemi sul piano occupazionale poi
sono stati esaminati sia una possibile revisione della Convenzione
Regione-Enel rispetto alla nuova situazione e ai programmi Enel in
Valle d'Aosta sia i problemi dell'ambiente e della sicurezza.
Su questi temi ci si ritroverà ancora e la mia voleva solo
essere una precisazione visto che questa notizia non era stata data
tramite un comunicato.
Presidente
La parola al Consigliere Riccarand.
Riccarand (VA)
Io voglio fare una dichiarazione su
questo provvedimento. A me non sembra che così come è impostato
esso sia attento ai problemi di impatto ambientale che vengono
posti dagli impianti in particolare per quanto riguarda gli
impianti di sfruttamento di carattere idroelettrico.
Le affermazioni contenute sono estremamente generiche; io avevo
visionato questi emendamenti e mi attendevo che questi ultimi
sarebbero stati oggetto di un esame e di una discussione più
approfondita in sede di Commissione.
Credo che questo modo di procedere non sia a mio avviso
produttivo e quindi il nostro gruppo non partecipa alla votazione
su questa proposta di legge.
Presidente
Ci sono altre dichiarazioni od
interventi?
Ci sono degli emendamenti quindi la votazione su questa legge
potrebbe essere particolarmente laboriosa.
Emendamento Il primo emendamento riguarda l'articolo 1 che è
così modificato: dopo il comma 2 è inserito il seguente comma 2
bis:
2.bis. Per favorire lo sviluppo delle fonti rinnovabili di
energia, la Regione può partecipare o aderire a società o consorzi,
aventi ad oggetto la produzione di energia idroelettrica, e
concedere incentivi finanziari finalizzati alla realizzazione, alla
riattivazione e al potenziamento degli impianti idroelettrici.
Esito della votazione
Presenti e votanti: 20
Favorevoli: 16
Astenuti: 4 (Limonet, Ricco, Chiofalo e Trione).
Il Consiglio approva l'emendamento 2.bis
Presidente
Metto ora in votazione l'articolo 1
emendato
.
Articolo 1 (Finalità ed ambito di applicazione)
1. La Regione Valle d'Aosta nell'ambito della propria potestà
legislativa e in attuazione della legge 9 gennaio 1991, n. 10
"Norma per l'attuazione del Piano energetico nazionale in materia
di uso razionale dell'energia, di risparmio energetico e di
sviluppo delle fonti rinnovabili", favorisce ed incentiva, in
accordo con la politica energetica della comunità economica europea
e dello Stato, l'uso razionale dell'energia, il risparmio
energetico e lo sviluppo delle fonti rinnovabili di energia.
2. Per la realizzazione degli obiettivi di cui al comma 1 sono
concessi, a valere sugli stanziamenti assegnati dal Comitato
Interministeriale per la Programmazione Economica (CIPE) ai sensi
dell'articolo 9 della legge 10/1991, contributi in conto capitale
finalizzati a:
a) sostenere l'utilizzo delle fonti rinnovabili di energia
nell'edilizia;
b) contenere i consumi energetici nei settori industriali,
artigianale e terziario;
c) incentivare la produzione di energia da fonti rinnovabili nel
settore agricolo.
3. Per favorire lo sviluppo delle fonti rinnovabili di energia,
la Regione può partecipare o aderire a società o consorzi, aventi
ad oggetto la produzione di energia idroelettrica, e concedere
incentivi finanziari finalizzati alla realizzazione, alla
riattivazione e al potenziamento degli impianti idroelettrici.
4. Ai fini della presente legge sono considerate fonti
rinnovabili di energia quelle indicate al comma 3 dell'articolo 1
della legge 10/1991.
Esito della votazione
Presenti e votanti: 20
Favorevoli: 16
Astenuti: 4 (Limonet, Ricco, Chiofalo, Trione).
Il Consiglio approva.
Presidente
Pongo ora in votazione l'articolo
2.
Articolo 2 (Destinazione dei finanziamenti)
1. La Giunta regionale provvede alla ripartizione dei fondi
assegnati alla Regione, in relazione a ciascuno degli interventi
previsti dagli articoli 4,5 e 7 della presente legge, nel rispetto
della deliberazione del CIPE di cui al comma 4 dell'articolo 9
della legge 10/1991.
Esito della votazione
Presenti e votanti: 19
Favorevoli: 16
Astenuti: 3 (Chiofalo, Ricco e Trione)
Il Consiglio approva.
Presidente
Votiamo ora per l'articolo 3.
Articolo 3 (Piano di interventi)
1. I fondi assegnati alla Regione, ai sensi dell'articolo 9
della legge 10/1991, sono ripartiti fra i seguenti settori di
intervento con le percentuali a fianco di ciascuno indicate:
a) edilizia 40 percento
b) industria 45 percento
c) agricoltura 15 percento
2. Nel caso in cui i fondi destinati ad un settore non vengano
interamente utilizzati, la somma disponibile viene ripartita
proporzionalmente o assegnata agli altri settori.
Esito della votazione
Presenti e votanti: 19
Favorevoli: 16
Astenuti: 3 (Chiofalo, Ricco e Trione)
Il Consiglio approva.
Presidente
Votiamo l'articolo 4.
Articolo 4 (Tipologie di interventi ammissibili a
contributo)
1. Sono ammissibili a contributo gli interventi di:
a) coibentazione negli edifici esistenti che consenta un
risparmio di energia non inferiore al 20 percento e sia effettuata
secondo le regole tecniche di cui alla allegata tabella A.
b) installazione di nuovi generatori di calore ad alto
rendimento, che in condizioni di regime presentino un rendimento,
misurato con metodo diretto, non inferiore al 90 percento, sia
negli edifici di nuova costruzione sia in quelli esistenti.
c) installazione di pompe di calore per riscaldamento ambiente o
acqua sanitaria o di impianti per l'utilizzo di fonti rinnovabili
di energia che consentano la copertura almeno del 30 percento del
fabbisogno termico dell'impianto in cui è attuato l'intervento;
d) installazione di apparecchiature per la produzione combinata
di energia elettrica e calore;
e) installazione di impianti fotovoltaici per la produzione di
energia elettrica;
f) installazione di sistemi di controllo integrati e di
contabilità differenziata dei consumi di calore e acqua sanitaria
di ogni singola unità immobiliare, di sistemi telematici per il
controllo e la conduzione degli impianti di climatizzazione, nonché
trasformazioni di impianti centralizzati o autonomi per conseguire
gli obiettivi di cui all'articolo 1 della legge 10/ 1991;
g) trasformazione di impianti centralizzati di riscaldamento e
la produzione di acqua calda sanitaria, dotati di sistema
automatico di regolazione della temperatura, inseriti in edifici
composti da più unità immobiliari, con determinazione dei consumi
per ogni singola unità, escluse quelle situate nelle aree
individuate ai sensi dell'articolo 6 della legge 10/1991, ove siano
presenti reti di teleriscaldamento;
h) installazione di sistemi di illuminazione ad alto rendimento
anche nelle aree esterne.
2. Gli
interventi di cui alle lettere b), d),f) e g) sono
finanziabili soltanto nel caso in cui lo smaltimento dei prodotti
della combustione venga effettuato in canna fumaria scaricante
oltre il tetto dell'immobile.
3. Per gli interventi di cui alle lettere a), b), c), d), f), g)
e h) del comma 1 i contributi possono essere concessi nella misura
massima del 40 percento della spesa ammissibile documentata. Per
gli interventi di cui alla lettera e) il contributo può essere
elevato sino all'80 percento.
4. La percentuale di risparmio di energia o di copertura del
fabbisogno termico annuo indicato nelle lettere a) e c) del comma 1
del presente articolo deve intendersi riferita al contributo
fornito ai consumi di energia relativi all'elemento costruttivo o
impiantistico sul quale si interviene.
5. Ai fini del presente articolo sono considerati edifici
esistenti quelli per i quali è stata concessa l'abitabilità e/o
l'agibilità in data anteriore all'intervento.
Esito della votazione
Presenti e votanti: 19
Favorevoli: 16
Astenuti: 3 (Chiofalo, Ricco e Trione)
Il Consiglio approva.
Presidente
Votiamo l'articolo 5.
Articolo 5 (Interventi ammessi al contributo)
1. Sono concessi contributi, nei settori industriali,
artigianale e terziario, per gli interventi di realizzazione o
modifica di impianti fissi, sistemi o componenti.
2. Gli interventi devono riguardare impianti con potenza fino a
10 megawatt termici o fino a 3 megawatt elettrici relativi ai
servizi generali e/o al ciclo produttivo che conseguano risparmio
di energia e/o migliore rendimento di macchine e apparecchiature
e/o la sostituzione di idrocarburi con altri combustibili.
3. I contributi possono essere concessi nella misura massima del
30 percento della spesa ammissibile documentata.
4. Ai fini della valutazione del risparmio di idrocarburi e di
energia elettrica, un chilogrammo di idrocarburi è considerato
equivalente a 4,348 kW/h di energia elettrica.
Esito della votazione
Presenti e votanti: 19
Favorevoli: 16
Astenuti: 3 (Chiofalo, Ricco e Trione)
Il Consiglio approva.
Presidente
Votiamo l'articolo 6.
Articolo 6 (Criteri di ripartizione dei contributi)
1. Nel caso in cui i fondi assegnati alla Regione e ripartiti ai
sensi dell'articolo 3 non siano sufficienti a coprire l'intero
ammontare dei contributi oggetto delle domande ammesse in
graduatoria, per ciascun intervento il limite massimo del
contributo è di 500 milioni di lire.
2. Eventuali eccedenze, successive alla ripartizione dei fondi
effettuata con le modalità di cui al comma 1, sono destinate a
finanziare le quote di contributo esorbitanti il limite di 500
milioni di lire, secondo l'ordine di graduatoria.
Esito della votazione
Presenti e votanti: 19
Favorevoli: 16
Astenuti: 3 (Chiofalo, Ricco e Trione)
Il Consiglio approva.
Presidente
Votiamo l'articolo 7.
Articolo 7 (Interventi ammessi a contributo)
1. Sono concessi contributi per la realizzazione di impianti con
potenza fino a 10 megawatt termici o fino 3 megawatt elettrici per
la produzione o il recupero di energia termica, elettrica e
meccanica da fonti rinnovabili di energia o da fonti di energia
assimilate alle prime.
2. Possono accedere ai contributi i seguenti soggetti: le
imprese agricole, singole o associate, i consorzi di imprese
agricole, le società che offrono e gestiscono il servizio calore
nell'interesse dell'agricoltura, che prevedano la partecipazione
dell'ENEL e/o aziende municipalizzate e/o di altri enti
pubblici.
3. I contributi possono essere concessi nella misura massima del
55 percento della spesa ammissibile documentata. Tale percentuale è
elevata al 65 percento per le società cooperative.
Esito della votazione
Presenti e votanti: 19
Favorevoli: 16
Astenuti: 3 (Chiofalo, Ricco e Trione)
Il Consiglio approva.
Presidente All'articolo 8 abbiamo un emendamento.
Emendamento Il comma 1 dell'articolo 8 è sostituito dal
seguente:
1. Le domande di ammissione ai contributi previsti dai titoli
II, III e IV devono essere presentate all'Assessorato
dell'industria, del commercio e dell'artigianato entro il 30
novembre di ogni anno.
Esito della votazione
Presenti e votanti: 20
Favorevoli: 17
Astenuti: 3 (Chiofalo, Ricco, Trione)
Il Consiglio approva.
Presidente
Votiamo ora l'articolo 8.
Articolo 8 (Presentazione delle domande e ammissibilità degli
interventi)
1. Le domande di ammissione ai contributi previsti dai titoli
II, III e IV devono essere presentate all'Assessorato
dell'industria, del commercio e dell'artigianato entro il 30
novembre di ogni anno.
2. Sono ammessi agli incentivi gli interventi la cui
documentazione di spesa è posteriore all'entrata in vigore della
legge 10/1991.
3. Sono escluse dai benefici della presente legge le iniziative
per le quali è stato erogato un contributo ai sensi della legge
regionale 23 aprile 1987, n. 34 "Norme sul contenimento dei consumi
energetici e sullo sviluppo delle fonti rinnovabili di
energia".
4. La Giunta regionale, con motivato provvedimento, può disporre
la riapertura o la modifica dei termini di presentazione delle
domande.
5. Le domande sono formulate utilizzando appositi modelli
predisposti dall'Assessorato dell'industria, del commercio e
dell'artigianato ed approvati dalla Giunta regionale con la
deliberazione di apertura dei termini per la presentazione delle
domande o con altro provvedimento. La Giunta regionale determina
altresì le modalità per la concessione e la liquidazione del
contributo e la documentazione da allegare alla domanda.
6. In ogni caso, le domande devono essere corredate dalla
seguente documentazione tecnico-economica:
a) scheda conoscitiva dell'edificio civile, industriale o
agricolo sede dell'intervento,
b) scheda tecnica per ogni intervento proposto sottoscritta da
un tecnico iscritto all'albo di un ordine o collegio professionale
competente per tipologia di intervento;
c) relazione tecnico-economica redatta e sottoscritta da un
tecnico iscritto all'albo di un ordine o collegio professionale
competente per tipologia di intervento;
d) documentazione comprovante i dati, precedenti e successivi
all'intervento, assunti per la valutazione del risparmio
energetico;
e) documentazione di spesa;
f) impegno a dare inizio all'esecuzione delle opere entro 90
giorni, ed a documentare il completamento dell'intervento entro 240
giorni dalla data di concessione del contributo.
7. Tutta la documentazione deve essere prodotta contestualmente
alla domanda, a pena di inammissibilità.
8. Tutti gli interventi previsti debbono risultare in regola con
le normative vigenti comunitarie, statali, regionali e locali.
9. Non sono ammissibili a contributo interventi eseguiti in
ottemperanza ad obblighi di legge o a disposizioni di enti
locali.
10. Sono esclusi dai contributi gli interventi che fruiscono o
che intendono avvalersi delle agevolazioni fiscali di cui
all'articolo 29 della legge 9 gennaio 1991, n. 9, "Norme per
l'attuazione del Piano energetico nazionale: aspetti istituzionali,
centrali idroelettriche ed elettrodotti, idrocarburi e geotermia,
autoproduzione e disposizioni fiscali".
11. Sono parimenti esclusi dai contributi i soggetti che non
hanno adempiuto all'obbligo della comunicazione del nominativo del
responsabile per la conservazione e l'uso razionale dell'energia al
Ministro dell'industria, del commercio e dell'artigianato ai sensi
dell'articolo 19, comma 2, della legge 10/1991.
Esito della votazione
Presenti e votanti: 20
Favorevoli: 17
Astenuti: 3 (Chiofalo, Ricco, Trione)
Il Consiglio approva.
Presidente
Votiamo ora l'articolo 9.
Articolo 9 (Istruttoria e formulazione delle
graduatorie)
1. L'istruttoria delle domande è espletata dal Servizio energia
dell'Assessorato dell'industria, del commercio e dell'artigianato,
il quale può avvalersi, per la soluzione di problemi tecnici
particolarmente complessi, del Comitato regionale per l'energia di
cui al successivo articolo 18 della presente legge.
2. Durante la fase istruttoria l'Amministrazione regionale può
richiedere chiarimenti sulla documentazione presentata ed
effettuare sopralluoghi in cantiere.
3. Al termine della fase istruttoria la Giunta regionale approva
apposite graduatorie degli interventi suscettibili di concorrere a
contributo.
4. Le graduatorie sono redatte per singolo settore sulla base
del rapporto tra la quantità di energia risparmiata durante
l'intero periodo convenzionale di vita dell'investimento ed il
costo imputabile dell'investimento.
5. Per costo imputabile dell'investimento si intende la quota
del costo complessivo ammissibile inerente alle opere attinenti
agli interventi ammessi a contributo. L'attinenza delle opere è
valutata sulla base dell'esame della documentazione allegata alla
domanda.
6. Sono escluse dalla graduatoria, oltre che le domande non
formulate secondo quanto richiesto dall'articolo 8, le domande
valutate negativamente in sede istruttoria e, comunque, quelle che
non prevedono, per singolo intervento, un risparmio di energia
primaria di almeno 50 GJ per milione di investimento nel caso di
impianti fotovoltaici.
Esito della votazione
Presenti e votanti: 20
Favorevoli: 17
Astenuti: 3 (Chiofalo, Ricco, Trione)
Il Consiglio approva.
Presidente
Votiamo ora l'articolo 10.
Articolo 10 (Concessione ed erogazione dei
contributi)
1. Entro centoventi giorni dalla pubblicazione della
deliberazione del CIPE di ripartizione dei fondi ai sensi del comma
4 dell'articolo 9 della legge 10/1991, la Giunta regionale formula
i piani finanziari e provvede alla concessione dei contributi
rispettando l'ordine di graduatoria e fino a concorrenza delle
somme rese disponibili dal CIPE per la Regione Valle d'Aosta.
2. L'esito delle istruttorie e delle graduatorie è comunicato ai
soggetti che hanno presentato domanda di contributo entro trenta
giorni dall'efficacia del provvedimento di concessione.
3. Salvo quanto previsto in materia di anticipazioni del comma 3
dell'articolo 18 della legge 10/1991, il contributo è liquidato
sulla base di graduatorie definitive approntate dalla Giunta
regionale, a lavori ultimati, entro centoventi giorni dalla
presentazione della seguente documentazione:
a) fatture originali quietanzate relative all'importo del costo
ammesso a contributo;
b) certificato di regolare esecuzione e di conformità delle
opere al progetto ad alla relazione tecnico-economica firmato da un
tecnico iscritto ad un albo o collegio professionale competente per
tipologia dell'intervento e controfirmato dal beneficiario del
contributo, per interventi superiori a 150.000.000 di lire;
c) certificato di collaudo redatto da un ingegnere designato
dalla Regione per interventi superiori a 150.000.000 di lire, con
spese a carico dell'utente.
4. Nel caso di modifiche apportate al progetto originale, il
richiedente deve inviare una comunicazione relativa alla variante
atta a dimostrare che l'introduzione delle modifiche non comporta
un peggioramento della resa energetica dell'intervento. Le
variazioni in corso d'opera non possono, comunque, comportare
alcuna maggiorazione del contributo concesso.
5. Se la spesa inerente all'intervento documentata a fine lavori
è inferiore a quella ammessa a contributo, il contributo viene
erogato percentualmente sulla spesa documentata.
Esito della votazione
Presenti e votanti: 20
Favorevoli: 17
Astenuti: 3 (Chiofalo, Ricco, Trione)
Il Consiglio approva.
Presidente
Per l'articolo 11 abbiamo un emendamento
che lo sostituisce.
Articolo 11 (Locazione finanziaria)
1. I contributi di cui ai titoli II, III e IV sono cumulabili
con incentivazioni previste da altre leggi a carico del bilancio
dello Stato o di altri enti pubblici, fino al 75 percento
dell'investimento complessivo.
Esito della votazione
Presenti e votanti: 21
Favorevoli: 18
Astenuti: 3 (Chiofalo, Ricco e Trione).
Il Consiglio approva.
Presidente
Passiamo ora all'articolo 12 che è stato
sostituito dal seguente:
Articolo 12 (Cumulo dei contributi)
1. I contributi di cui ai titoli II,III e IV sono cumulabili con
incentivazioni previste da altre leggi a carico del bilancio dello
Stato o di altri enti pubblici, fino al 75 percento
dell'investimento complessivo.
Esito della votazione
Presenti e votanti: 21
Favorevoli: 18
Astenuti: 3 (Chiofalo, Ricco, Trione).
Il Consiglio approva.
Presidente
Passiamo all'articolo 13.
Articolo 13 (Revoca dei contributi)
1. La Giunta regionale provvede alla revoca dei contributi
concessi nei seguenti casi:
a) quando le opere non siano iniziate entro novanta giorni dalla
data di concessione del contributo o entro i termini fissati dalla
Giunta regionale sulla base di motivata istanza di proroga;
b) quando la documentazione relativa al completamento
dell'opera, conforme al progetto approvato, non sia prodotta entro
240 giorni dalla data di concessione del contributo, o entro i
termini fissati dalla Giunta regionale sulla base di motivata
istanza di proroga.
2. I fondi disponibili in seguito a revoche, rinunce o ad
economie accertate sono utilizzati per le iniziative favorevolmente
istruite e non finanziate per carenza di fondi.
3. In caso di esito negativo delle verifiche di cui all'articolo
14, la Regione Valle d'Aosta dà tempestiva informazione al
Ministero dell'industria, del commercio e dell'artigianato e la
Giunta regionale provvede alla revoca totale o parziale dei
contributi concessi ed al recupero dei contributi già erogati,
maggiorati di un interesse pari al tasso ufficiale di sconto
vigente alla data dell'ordinativo di pagamento.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 14 che è stato
sostituito dal seguente:
Articolo 14 (Controlli ed obblighi)
1. L'amministrazione regionale accerta, avvalendosi
eventualmente anche dell'Ente per le Nuove Tecnologie, l'Energia e
l'Ambiente (ENEA), l'effettivo conseguimento del risparmio
energetico e, più in generale, la conformità degli interventi alle
disposizioni contenute nei titoli II,III e IV della presente legge,
attraverso idonei strumenti di verifica con metodo a campione e/o
secondo criteri di priorità.
2. Gli accertamenti possono essere compiuti direttamente o a
mezzo di tecnici incaricati dall'Amministrazione regionale scelti
fra gli elenchi segnalati dagli ordini professionali.
3. Ai beneficiari delle provvidenze è fatto obbligo di:
a) mantenere in esercizio gli impianti e non asportare e
destinare ad altro uso gli stessi e le opere realizzate per il
periodo di vita utile convenzionalmente assunto per il calcolo del
risparmio;
b) osservare le norme di corretta manutenzione e di corretto
esercizio degli impianti incentivati;
c) fornire alla Regione tutti i dati richiesti sull'efficacia
dell'intervento e sui consumi energetici.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Votiamo ora l'articolo 15.
Articolo 15 (Iniziative promozionali)
1. L'Assessorato dell'industria, del commercio e
dell'artigianato predispone adeguate iniziative di informazione,
divulgazione e dimostrazione, allo scopo di promuovere interventi
ammissibili agli incentivi previsti dalla presente legge.
2. L'assessorato dell'industria, del commercio e
dell'artigianato promuove, altresì, le iniziative regionali
sussidiabili ai sensi dell'articolo 11 della legge 10/1991.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
Passiamo all'articolo 16.
Articolo 16 (Convenzioni)
1. Per il perseguimento degli obiettivi di cui alla presente
legge, del Piano energetico regionale, nonché per la necessità
connesse all'attuazione delle disposizioni della 10/1991, la Giunta
regionale è autorizzata a stipulare apposite convenzioni con
l'Enel, l'Eni, l'Enea, il CNR, le Università degli Studi e con
altri soggetti, persone fisiche o giuridiche, operanti nei diversi
campi dell'energia, nell'ambito dei rispettivi compiti
istituzionali.
2. Le convenzioni di cui al comma 1 sono rivolte altresì a
sviluppare iniziative e progetti di attività di competenza
regionale nel settore energetico e, in particolare, studi e
ricerche al fine di:
a) realizzare il censimento delle fonti e risorse energetiche
delle strutture distributive della Regione;
b) svolgere indagini sulle strutture delle utenze attuali e
potenziali, individuando altresì i fabbisogni energetici non
soddisfatti;
c) individuare il potenziamento energetico della Regione.
3. La Regione, avvalendosi anche della collaborazione delle
Università, dell'ENEA e di altri soggetti operanti nel campo
dell'energia, promuove con le associazioni di categoria degli
imprenditori, ai sensi del comma 2 dell'articolo 13 della legge
10/1991, accordi tesi all'individuazione di soggetti e strumenti
per la
realizzazione di interventi di uso razionale dell'energia
nel settore agricolo-industriale, secondo le linee di
programmazione energetica regionale.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
Passiamo all'articolo 17.
Articolo 17 (Osservatorio energetico regionale)
1. La Regione nell'ambito delle finalità previste dall'articolo
1, si dota di strutture adeguate ad un'efficace gestione delle
problematiche energetiche regionali.
2. È istituito a tal fine un Osservatorio energetico regionale
con i seguenti compiti:
a) costituzione di una rete per la rilevazione dei dati di
consumo dei vari settori per la formazione di una adeguata
banca-dati a livello regionale.
b) rilevazione di fatti energetici salienti con particolare
riferimento ai processi di sostituzione di fonti energetiche
tradizionali con fonti rinnovabili o assimilate;
c) segnalazione di particolari problemi ed opportunità nell'uso
delle fonti di energia e suggerimenti all'utenza di interventi
migliorativi;
d) diffusione di informazioni di natura tecnico-economica nel
campo dell'energia.
3. L'assegnazione di personale regionale necessario al
funzionamento dell'Osservatorio è demandata alla revisione della
pianta organica dell'Assessorato dell'industria, del commercio e
dell'artigianato.
4. In attesa della suddetta revisione la Giunta regionale è
autorizzata ad affidare speciali incarichi a liberi professionisti,
ad esperti e a consulenti.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
I consiglieri votano ora per l'articolo
18.
Articolo 18 (Comitato regionale per l'energia)
1. È istituito il Comitato regionale per l'energia.
2. Il Comitato è così composto:
a) dall'Assessore dell'industria, del commercio e
dell'artigianato o, in sua assenza, dal Dirigente del Servizio
industria, artigianato ed energia, con funzioni di Presidente;
b) da un Dirigente dell'Assessorato dell'agricoltura,
forestazione e risorse naturali;
c) da un Dirigente dell'Assessorato dell'ambiente, territorio e
trasporti;
d) da un Dirigente dell'Assessorato del lavori pubblici;
e) dal Primo Segretario, capo del Servizio energia
dell'Assessorato dell'industria, del commercio e
dell'artigianato;
f) da un esperto designato dall'ENEA;
g) da quattro esperti designati dalla Giunta regionale;
h) da un esperto dell'Università degli Studi di Torino.
3. Il Comitato è costituito con decreto del Presidente della
Giunta regionale, su proposta dell'Assessore dell'industria, del
commercio e dell'artigianato.
4. Le funzioni di segreteria del Comitato sono svolte da un
funzionario del Servizio energia dell'Assessorato dell'industria,
commercio e dell'artigianato.
5. Ai componenti del Comitato estranei all'Amministrazione
regionale è corrisposto, per ogni seduta, un compenso lordo pari
alla diaria giornaliera dei consiglieri regionali, oltre al
rimborso delle spese sostenute nella misura prevista per il
personale dipendente dell'Amministrazione regionale.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
Si vota ora per l'articolo 19.
Articolo 19 (Funzioni del Comitato regionale per
l'energia)
1. Il Comitato regionale per l'energia svolge le seguenti
attività:
a) al termine della procedura di erogazione dei contributi
predispone una relazione complessiva annuale sul conseguimento
delle finalità di cui all'articolo 1 della presente legge;
b) supporta il Servizio energia nell'esame tecnico di
istruttorie particolarmente complesse, su richiesta dell'Assessore
dell'industria, del commercio e dell'artigianato.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente Negli emendamenti c'è un articolo 19 bis che riguarda
l'ambito di applicazione.
Articolo 19 bis (Ambito di applicazione)
1. La Regione promuove ed incentiva gli investimenti finalizzati
a riat-tivare, potenziare e realizzare impianti idroelettrici con
potenza media nominale non superiore a 30.000 kW e le strutture ad
essi funzio-nalmente connesse, effettuati da enti locali o loro
consorzi, da imprese o loro consorzi, aventi sede legale e
operativa nel territorio regionale.
2. Sono considerate strutture funzionalmente connesse agli
impianti: le linee elettriche di consegna e distribuzione
dell'energia, le cabine di trasformazione e quanto altro serva
all'impianto e all'esercizio della trasmissione.
3. L'energia elettrica, comunque prodotta, dovrà essere
destinata, prioritariamente, allo sviluppo delle attività
produttive della Regione ed al miglioramento delle condizioni di
vita della popolazione.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
Passiamo ora alla votazione dell'articolo
19 ter.
Articolo 19 ter (Partecipazioni e adesioni in società o
consorzi elettrici)
1. Per favorire gli investimenti diretti al potenziamento, alla
costruzione o alla riattivazione di impianti idroelettrici con
potenza nominale media da 400 kW a 30.000 kW è autorizzata la
partecipazione o l'adesione della Regione a società o consorzi
elettrici locali.
2. La partecipazione o l'adesione di cui al comma 1 è deliberata
dal Consiglio regionale.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
Articolo 19 quater.
Articolo 19 quater (Finanziamenti)
1. A fronte delle spese derivanti dagli investimenti necessari a
realizzare gli interventi di riattivazione degli impianti
idroelettrici dismessi, di potenziamento attraverso il rinnovamento
tecnologico degli impianti esistenti o di realizzazione di nuovi
impianti, nonché per le strutture ad essi funzionalmente connesse,
possono essere concessi mutui agevolati a carico del fondo di
rotazione di cui all'articolo 19 septies o, in alternativa,
contributi in conto interessi per i mutui da contrarsi con Istituti
di credito convenzionati, nonché finanziamenti per le iniziative
oggetto di locazione finanziaria effettuata da società
convenzionate.
2. I mutui di cui al comma uno possono essere accordati sulla
base delle seguenti modalità:
a) ammontare del mutuo fino al 70 percento della spesa ammessa
per gli interventi effettuati da enti locali o altri enti pubblici,
aziende municipalizzate o società a partecipazione pubblica non
inferiore al 35 percento del capitale sociale e loro consorzi;
b) ammontare del mutuo fino al 40 percento della spesa ammessa
per interventi effettuati da altre imprese autoproduttrici.
3. I mutui hanno i seguenti periodi massimi di ammortamento:
a) anni quindici, di cui un anno di preammortamento, per la
riattivazione degli impianti nuovi;
b) anni dieci, di cui un anno di preammortamento, per la
realizzazione degli impianti dismessi;
c) anni otto, di cui un anno di preammortamento, per il
potenziamento, attraverso il rinnovamento tecnologico, degli
impianti esistenti.
4. Il tasso di interesse da applicare ai mutui a carico del
fondo di rotazione è ragguagliato al 50 percento del tasso di
riferimento fissato dal Ministero del tesoro per i finanziamenti
nel settore industriale.
5. Nel caso di mutui stipulati con Istituti di credito, il
contributo sugli interessi è concesso in misura tale che il tasso
di interesse, comprensivo di ogni onere accessorio e spesa posti a
carico del mutuatario, risulti pari a quello previsto al comma
4.
6. Nel caso di interventi realizzati mediante lo strumento della
locazione finanziaria può essere concesso un contributo, da
erogarsi direttamente alle società convenzionate, per consentire
l'abbattimento degli interessi in
misura non superiore al 30
percento del tasso di riferimento fissato dal Ministero del Tesoro
per i finanziamenti nel settore industriale.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco e Trione).
Il Consiglio approva.
Presidente
Passiamo all'articolo 19 quinquies.
Articolo 19 quinquies (Convenzione con istituti di
credito)
1. La Giunta regionale, per gli interventi che beneficiano del
contributo in conto interessi o del contributo per locazione
finanziaria, è autorizzata a stipulare convenzioni con istituti di
credito e società di locazione finanziaria.
2. Nelle convenzioni dovranno essere fissati i tassi, le
procedure e i tempi per la presentazione e l'istruttoria delle
domande, le modalità per la stipulazione dei contratti di mutuo e
di locazione finanziaria e per l'erogazione delle somme, nonché le
disposizioni per l'estinzione anticipata dei mutui e per la
rinuncia o revoca dei benefici.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 19 sexties.
Articolo 19 sexties (Istruttoria delle domande di
mutuo)
1. Le domande per l'ottenimento dei finanziamenti per la
realizzazione di nuovi impianti, per il potenziamento di impianti
esistenti o per la riattivazione di vecchi impianti, sono esaminate
tenendo conto della politica energetica regionale, dell'impatto
ambientale e della convenienza economica.
2. Le domande devono essere presentate al Servizio
dell'Industria, artigianato ed energia dell'Assessorato
dell'industria, commercio e artigianato, corredate dalla
documentazione necessaria, stabilita nelle modalità di attuazione
approvate con deliberazione della Giunta regionale, comprensiva,
per gli impianti di potenza nominale media superiore a 220 kW,
dello studio di impatto ambientale previsto dalla legge regionale 4
marzo 1991, n. 6.
3. Gli studi d'impatto ambientale dovranno evidenziare, in modo
particolare, i seguenti aspetti:
a) conseguenza della riduzione della portata di acqua
sull'ecosistema floro-faunistico di montagna;
b) possibili conseguenze sullo stato d'inquinamento del corso
d'acqua dovute al mancato o diminuito effetto di diluizione degli
scarichi urbano-industriali;
c) portata residua nei periodi di magra.
4. Nei casi di accertata urgenza, e limitatamente agli
interventi di cui all'articolo 19 quater, comma 2, lett.a) e b), la
Giunta regionale può permettere l'ammissione ai benefici ed
incentivi di cui alla presente legge da parte degli impianti la cui
istruttoria per l'ottenimento della subconcessione per la
derivazione delle acque pubbliche non sia ancora conclusa. In
questo caso però l'impianto, oltre ad essere conforme alle
indicazioni del Piano Energetico regionale, deve avere ottenuto
l'assenso da parte della Soprintendenza regionale per i beni
culturali ed ambientali, nonché parere positivo preliminare da
parte dell'ufficio regionale competente in materia di derivazioni,
utilizzazioni e subconcessioni di acque pubbliche, relativamente
all'ammissibilità formale della domanda in oggetto. La domanda di
autorizzazione deve, inoltre, essere comunicata all'ENEL, ai sensi
dell'articolo 18 del Decreto del Presidente della Repubblica 18
marzo 1965, n. 342, il quale indicherà le condizioni cui, a suo
avviso, le concessioni e le autorizzazioni dovrebbero essere
vincolati, ai fini del coordinamento delle attività elettriche e al
Magistrato per il Po che deve essere sentito in ordine
all'ammissibilità delle istanze.
5. Il richiedente, per i casi previsti al comma 4, deve inoltre
obbligarsi ad eseguire tutte le prescrizioni e le condizioni che
saranno stabilite all'atto della subconcessione.
6. In caso di inottemperanza a quanto previsto nei commi 4 e 5,
la Giunta regionale può richiedere che la "Finaosta S.p.A.", gli
istituti di credito o le società finanziarie interessati procedano
all'immediata estinzione del mutuo o delle altre forme di incentivo
di cui al presente titolo.
7. Per l'esame tecnico di istruttorie particolarmente complesse
il Servizio può essere coadiuvato, su richiesta dell'Assessore
dell'Industria, Commercio e Artigianato, dal Comitato regionale per
l'energia di cui all'articolo 18 della presente legge.
8. L'istruttoria, realizzata con l'eventuale ausilio di
consulenti tecnici esterni, tiene conto, oltre che della natura del
richiedente, dell'analisi tecnico-economica e del rapporto tra
producibilità ed investimento.
9. Sono ammissibili al finanziamento gli impianti di nuova
costruzione con potenza nominale media superiore a 101 kW.
10. La riattivazione o il potenziamento di impianti esistenti
sono ammissibili al finanziamento se comportano un aumento della
produzione precedente di almeno il 15 percento.
11. Ai fini del finanziamento sono considerate prioritarie,
nell'ordine, le iniziative dei comuni e delle comunità montane e
loro consorzi, delle Società e consorzi a maggioranza pubblica,
delle cooperative di utilizzatori, dei consorzi di privati
utilizzatori, dei privati.
12. Le domande presentate da soggetti appartenenti a categorie
omogenee nell'ambito di quelle contemplate dal precedente comma
sono finanziate in ordine decrescente del parametro del
quantitativo di energia producibile nel periodo di vita
convenzionale dell'impianto per unità di investimento.
13. La Giunta regionale decide, motivando, in merito
all'ammissione al mutuo e al suo ammontare.
14. Per l'istruttoria finanziaria e la concessione del mutuo
vengono quindi trasmesse alla "Finaosta S.p.A." le domande a carico
del fondo regionale di rotazione, agli istituti di credito
autorizzati le domande di mutuo assistito di contributo regionale
in conto interessi e alle società che esercitano la locazione
finanziaria le domande per iniziative in tal modo finanziate.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 19 septies.
Art 19 septies (Fondo di rotazione)
1. La Giunta regionale è autorizzata a costituire un fondo di
rotazione regionale per la concessione dei mutui agevolati previsti
all'articolo 19 quater della presente legge, determinandone
l'importo e le modalità di versamento e di prelievo.
2. La Giunta regionale è altresì autorizzata a approvare la
stipulazione con la società finanziaria regionale "Finaosta S.p.A."
(in seguito denominata Finaosta) apposita convenzione per la
costruzione e la gestione del fondo di rotazione.
3. La stipulanda convenzione deve prevedere l'obbligo da parte
della Finaosta di trasmettere alla Regione situazioni semestrali
del conto corrente intestato al fondo, complete di ogni
informazione prevista dalla convenzione medesima.
4. Al conto consuntivo della Regione, per ciascun esercizio
finanziario deve essere allegato il rendiconto della situazione, al
31 dicembre di ciascun anno, del fondo di rotazione costituito ai
sensi della presente legge.
5. Al fine della verifica sull'impiego e sulla destinazione dei
mutui agevolati, i mutuatari devono consentire ogni tipo di
controllo richiesto dall'Amministrazione regionale. In caso di
comprovata irregolarità, la Giunta regionale può richiedere che la
Finaosta proceda all'estinzione del mutuo.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 19 octies.
Articolo 19 octies (Gestione del fondo di rotazione)
1. Il fondo di rotazione previsto dalla presente legge è
alimentato per l'anno 1993 e seguenti:
a) dallo stanziamento iniziale previsto dalla presente legge,
nonché dagli appositi stanziamenti annuali di bilancio approvati
dal Consiglio regionale, anche mediante trasferimento annuale,
parziale o totale, al fondo di rotazione delle disponibilità
derivanti alla Regione dagli avanzi di amministrazione;
b) dal provento di eventuali mutui o prestiti obbligazionari a
medio o lungo termine contratti a tale scopo;
c) dal recupero, anche anticipato, delle annualità di
ammortamento dovute dai mutuatari;
d) dagli interessi maturati sulle giacenze del fondo stesso
presso la Finaosta, gestore del fondo;
e) dagli interessi sui prestiti concessi in preammortamento;
2. Al fondo di rotazione sono addebitati eventuali oneri
fiscali, il costo dei servizi prestati dalla Finaosta, gestore del
fondo, nonché eventuali perdite definitivamente accertate sui
finanziamenti.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 19 nonies.
Articolo 19 nonies (Cumulo delle incentivazioni)
1. I contributi di cui al presente titolo sono cumulabili, nella
misura massima del 75 percento della spesa con le altre
incentivazioni eventualmente previste da altre leggi a carico del
bilancio dello Stato e del bilancio della Regione e con provvidenze
previste dalla normativa comunitaria.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 19 decies.
Articolo 19 decies (Anticipazioni)
1. La Giunta regionale, a decorrere dal 1° gennaio 1994, è
autorizzata ad erogare anticipazioni, totali o parziali, del
contributo previsto dall'articolo 14 della legge 9 gennaio 1991, n.
10, per il potenziamento, la costruzione o la riattivazione di
impianti idroelettrici con potenza nominale media pari o inferiore
a 30.000 kWh, previa istruttoria dell'Assessorato Industria,
Commercio ed Artigianato, le cui modalità sono fissate con
provvedimento della Giunta regionale.
2. Sono ammessi alle anticipazioni gli interventi effettuati da
soggetti pubblici o a maggioranza pubblica o da privati
autoconsumatori.
3. Le somme anticipate sono restituite alla Regione entro 90
giorni dalla comunicazione da parte dello Stato, avente ad oggetto
il diniego della erogazione.
4. I beneficiari delle anticipazioni devono restituire alla
Regione le somme ricevute dallo Stato a titolo di contributo, entro
sette giorni dalla riscossione delle stesse.
5. Qualora i beneficiari non adempiano nei termini previsti ai
commi 4 e 5 le anticipazioni devono essere restituite maggiorate
degli interessi calcolati sulla base della media ponderata del
tasso ufficiale di sconto nel periodo in cui si è beneficiato
dell'agevolazione per tutto il periodo in cui si è beneficiato
della stessa.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 19 undecies.
Articolo 19 undecies (Cogenerazione)
1. I finanziamenti di cui all'articolo 19 della presente legge
sono concessi, con le medesime modalità, anche per interventi di
realizzazione o di modifica di impianti di produzione di energia
derivante dalla cogenerazione, purché la potenza della rete di
distribuzione sia superiore a 10 MWt e la potenza elettrica
installata pari ad almeno il 20 percento della potenza termica
erogata all'utenza.
2. Sono considerate strutture funzionalmente comuni agli
impianti di produzione di energia derivanti dalla cogenerazione
quelle di cui al comma due dell'articolo 19 bis della presente
legge, nonché le reti di distribuzione del calore.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 20 sostituito dal
seguente:
Articolo 20 (Abrogazione di norme)
1. La legge regionale 23 aprile 1987, n. 34, ad eccezione del
comma 3 dell'articolo 15, e la legge regionale 16 maggio 1988, n.
35 "Disposizione integrativa della legge regionale 23 aprile 1987,
n. 34", sono abrogate.
2. Le domande presentate in applicazione della normativa
abrogata continuano ad essere finanziate purché complete di tutta
la documentazione necessaria alla data di entrata in vigore della
presente legge.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 21 il cui comma 1 è
soppresso.
Articolo 21 (Disposizioni transitorie)
1. In sede di prima applicazione, le domande di ammissione ai
contributi sono presentate entro 60 giorni dalla entrata in vigore
della presente legge.
2. La Regione valuta la rispondenza delle domande di contributo
presentate ai sensi del 3° comma dell'articolo 14 della legge
10/1991 con il Piano energetico regionale e, comunque, con gli
obiettivi regionali.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 22.
Articolo 22 (Applicazione di norme dello Stato)
1. Per quanto non previsto dalla presente legge si applicano le
norme della legge 9 gennaio 1991 n. 10.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 23 che è
sostituito dal seguente.
Articolo 23 (Disposizioni finanziarie)
1. I fondi derivanti dallo Stato alla Regione per l'applicazione
dei Titoli II, III, IV della presente legge saranno iscritti in
bilancio all'atto della ripartizione degli stessi da parte del
CIPE, con le modalità di cui all'articolo 42 della legge regionale
27 dicembre 1989, n. 90, come modificato dall'articolo 5 della
legge regionale 7 aprile 1992, n. 16 (Norme in materia di bilancio
e di contabilità generale della Regione Autonoma della Valle
d'Aosta).
2. La gestione dei fondi derivanti da revoche di contributi ai
sensi dell'articolo 13 comma 3 della presente legge viene
effettuata, a decorrere dall'anno 1994, su capitoli di contabilità
speciali che verranno all'uopo istituiti in bilancio con
provvedimento amministrativo.
2. La gestione dei fondi derivanti da revoche di contributi ai
sensi dell'articolo 13 comma 3 della presente legge sarà effettuata
a decorrere dall'anno 1993 su capitoli di contabilità speciali che
verranno all'uopo istituiti in bilancio.
3. Per l'applicazione degli articoli 15,16,17,18,19 ter, 19
quater della presente legge, è autorizzata, a decorrere dall'anno
1993, una spesa di lire 3.050.000.000. il cui onere grava sui
capitoli di nuova istituzione n. 48965 (per lire 50.000.000) n.
48968 (per lire 1.000.000.000), n. 48972 (per lire 300.000.000), n.
48974 (per lire 500.000.000) e n. 48976 (per lire
1.200.000.000).
4. Per l'applicazione dell'articolo 19 quater, limitatamente ai
contributi che gravano sul capitolo 48974, è autorizzata la spesa
di lire 500.000.000 quale limite di impegno a decorrere dall'anno
1993 sino all'anno 2010.
5. Alla copertura dell'onere di cui al comma 3 si provvede, per
l'anno 1993, mediante riduzione per lire 3.050.000.000 dello
stanziamento iscritto al capitolo 69020 "Fondo globale per il
finanziamento di spese di investimento" a valere sulla
disponibilità dell'accantonamento previsto all'allegato n. 8 al
bilancio per l'anno finanziario 1993 recante "Interventi nel
settore dell'energia - Cod. D.5"; per gli anni 1994 e 1995 mediante
l'utilizzo per lire 3.050.000.000 dello stanziamento iscritto al
capitolo 69020 "Fondo globale per il finanziamento di spese di
investimento" del bilancio di previsione pluriennale per gli anni
finanziari 1993-1995. A decorrere dal 1996 gli oneri sono
determinati con legge di bilancio ai sensi dell'articolo 15 della
legge regionale 27.12.1989, n. 90.
6. Per l'applicazione dell'articolo 20, 2° comma della presente
legge, è autorizzata, per l'anno 1993, una spesa di lire
1.200.000.000 il cui onere grava sul capitolo di nuova istituzione
n. 48970 del bilancio per il corrente esercizio.
7. Alla copertura dell'onere di cui al comma 6 si provvede, per
l'anno 1993, mediante riduzione per lire 1.200.000.000 dello
stanziamento iscritto al capitolo 69020 "Fondo globale per il
finanziamento di spese di investimento" a valere sulla
disponibilità dell'accantonamento previsto all'allegato n. 8 al
bilancio per l'anno finanziario 1993 recante "Interventi nel
settore dell'energia - Cod. D.5".
8. La spesa per le anticipazioni previste all'articolo 19 decies
graverà su appositi capitoli di contabilità speciale da istituirsi
sul bilancio di previsione dell'esercizio 1994.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Passiamo all'articolo 24 che è
sostituito dal presente:
Articolo 24 (Variazioni di bilancio)
1. Alla parte spesa del bilancio di previsione per l'anno
finanziario 1993 sono apportate le seguenti variazioni:
in diminuzione
Cap. 69020 "Fondo globale per il finanziamento di spese di
inve-stimento" lire 4.250.000.000=
in aumento
programma regionale 2.2.2.15
codificazione 2.1.1.4.2.2.10.28.05.
Cap. 48965 di nuova istituzione
"Spese per il funzionamento del comitato regionale per
l'energia
legge regionale n. , articolo 18"; lire 50.000.000=
programma regionale 2.2.2.15
codificazione 2.1.1.4.2.2.10.28.05
Cap.48968 di nuova istituzione
"Spese per la realizzazione delle iniziative collaterali e per
il funzionamento dell'osservatorio energetico regionale, compresa
la stipulazione di convenzioni con soggetti operanti nel settore
dell'energia
legge regionale n. articoli 15, 16 e 17" lire 1.000.000.000=
programma regionale 2.2.2.15
codificazione 2.2.2.2.4.1.3.10.28.05
Cap.48970 di nuova istituzione
"Contributi nel settore energetico in applicazione dell'articolo
20, 2° comma della legge regionale n. ". lire 1.200.000.000=
programma regionale 2.2.2.15
codificazione 2.1.2.5.4.3.10.28.05.
Cap.48972 di nuova istituzione
"Spese per la sottoscrizione di capitale sociale di società o
consorzi elettrici locali"
legge regionale n. , articolo 19 ter. lire 300.000.000=
programma regionale 2.2.2.15.
codificazione 2.1.2.4.3.4.10.28.05.
Cap. 48974 di nuova istituzione
"Concorso nel pagamento di interessi su mutui bancari e su
locazioni finanziarie concessi per lo sviluppo idroelettrico"
legge regionale n. , articolo 19 quater. lire 500.000.000=
programma regionale 2.2.2.15
codificazione 2.1.2.4.3.10.28.05.
Cap. 48976 di nuova istituzione
"Spese per finanziamenti del fondo regionale di rotazione per lo
sviluppo idroelettrico"
legge regionale n. , articolo 19 quater lire 1.200.000.000=
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
L'articolo 25 è invece soppresso. C'è
poi la Tabella A in allegato che pongo in votazione.
Tabella A Regole tecniche per gli interventi di cui
all'articolo 4 nel caso di edifici esistenti.
Strutture da coibentare:
l'intervento deve comportare un aumento della resistenza termica
della superficie trattata almeno pari a R=a. t (m2 °C h/Kcal), dove
t è il salto termico di progetto definito all'articolo 21 del
decreto del Presidente della Repubblica n. 1052 del 28 giugno 1977,
e "a" è il coefficiente indicato di seguito per i diversi
interventi.
Sottotetti: a= 0,1
Terrazzi e porticati: a= 0,04
Pareti d'ambito isolate dall'esterno: a= 0,04
Pareti d'ambito isolate nell'intercapedine: senza
limitazione
Pareti d'ambito isolate dall'interno: a= 0,04
Doppi vetri: ammessi all'incentivo solo nelle zone climatiche
D,E ed F, del territorio nazionale come definite dal decreto del
Ministro dell'industria, del commercio e dell'artigianato 10 marzo
1977 e purché sia assicurata una tenuta all'aria dei serramenti
corrispondente almeno ad una permeabilità all'aria inferiore a 6
mc/ora per ml (metro lineare) di giunto apribile e di 20 mc/ora per
mq. di superficie apribile in corrispondenza di una differenza di
pressione di 100 Pascal.
Tubazioni di adduzione dell'acqua calda: ammessa all'incentivo
solo la spesa di fornitura e posa del materiale isolante (non le
eventuali opere murarie).
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Presidente
Per concludere metto in votazione la
legge nel suo complesso. I consiglieri possono votare.
Esito della votazione
Presenti e votanti: 22
Favorevoli: 18
Astenuti: 4 (Chiofalo, Pascale, Ricco, Trione).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK