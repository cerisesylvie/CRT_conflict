Consiglio Regionale della Valle d'Aosta - Oggetto del Consiglio n. 1623 del 9 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1623 del 9 giugno 2022 - Resoconto
OGGETTO N. 1623/XVI - Approvazione di mozione: "Impegno ad
affrontare nella V Commissione consiliare le problematiche relative
al progetto "Valatypical" di sostegno a persone affette da sindrome
dello spettro autistico".
Bertin (Presidente) -
Propongo di proseguire. Punto n.
45. Si è prenotato il consigliere Baccega, per l'illustrazione.
Baccega (FI) -
Cercherò di essere brevissimo vista
l'ora.
Torniamo ad affrontare il problema dell'ambulatorio per i
disturbi dello spettro dell'autismo nell'adulto, che era già stato
oggetto di due attività ispettive in questo Consiglio. Per fare un
po' di chiarezza - la faccio breve -, noi riteniamo opportuno,
rispetto alle dimissioni del referente dell'ambulatorio, che si
possa vedere in Commissione e approfondire in Commissione questo
percorso perché è un percorso, dal nostro punto di vista, irto di
insidie. Allora siccome c'è anche di mezzo il finanziamento del
Ministero di 65 mila euro per il progetto "Valatypical", per cui il
referente che era il responsabile scientifico ha rassegnato le
dimissioni anche da questo percorso, noi chiediamo che si possa
andare in Commissione, quindi lo chiediamo al Presidente della
Commissione, all'Assessore e al Presidente della Regione, che si
invitino in audizione i rappresentanti dell'Associazione ANGSA, il
Direttore del Dipartimento di salute mentale e il Coordinatore
dell'Assessorato per capire e fare chiarezza rispetto a questo
percorso.
Presidente -
La discussione generale è aperta. Se
qualcuno vuole intervenire, si prenoti. Non vi sono prenotazioni,
chiudo la discussione generale. Per il Governo, ha chiesto la
parola l'assessore Barmasse.
Barmasse (UV) -
Così come ha già ricordato il consigliere
Baccega, questo argomento è già stato trattato in due iniziative
all'interno di questo Consiglio.
Ci sono state delle problematiche da ricondurre sicuramente a
delle discordanze dal punto di vista professionale tra il medico
che si occupava dell'ambulatorio dell'autismo e il Direttore del
Dipartimento di salute mentale, in più, com'è stato ricordato
giustamente, c'è anche un progetto sull'autismo che si chiama
"Valatypical".
Ritengo che sia comunque opportuno accogliere questa mozione per
aggiungere un ulteriore elemento di chiarezza, chiedendo però di
emendare la mozione stralciando, tra le persone da audire, il
Coordinatore del Dipartimento della salute e di sanità, che, a mio
avviso, attualmente non è indispensabile a chiarire la
questione.
Presidente -
La parola al consigliere Baccega.
Baccega (FI) -
Credo che si possa accogliere la richiesta
dell'Assessore in quanto l'obiettivo era proprio cercare di
approfondire e sono sicuro che la volontà è quella di andare a
definire, sia attraverso l'Associazione che il Direttore del
Dipartimento, come sono in realtà andate le cose.
Presidente -
A questo punto, visto che abbiamo esaurito
l'ordine del giorno, possiamo concludere i lavori del Consiglio
regionale. La mozione è ritirata... ah, non è ritirata, aveva detto
così...
Baccega (FI) -
Presidente, ho accolto l'emendamento.
Presidente -
Per dichiarazione di voto, la parola al
consigliere Manfrin. Scusate, avevo avuto un'informazione errata
dagli uffici...
Manfrin (LEGA VDA) -
Meno male abbiamo risolto il giallo
del voto.
Semplicemente per dire brevemente che ovviamente condividiamo
appieno l'iniziativa e lo spirito di questa mozione essendo stati i
presentatori di azioni ispettive su questo tema e sarà sicuramente
interessante apprendere dalla viva presenza delle persone che
verranno audite come si sono svolti i fatti e soprattutto quale sia
ad oggi lo stato di fatto della situazione e di come venga svolto
il ruolo di assistenza delle persone affette dal disturbo dello
spettro autistico, perché è evidente che con quelle dimissioni e
con le criticità che abbiamo sollevato in aula si è creata una
situazione conflittuale che sicuramente ha colpito tutta la
struttura ma le prime ad aver patito sono proprio le persone che su
quell'ambulatorio facevano affidamento, quindi anche capire gli
sviluppi del progetto "Valatypical", quelli che sono stati, per
esempio, gli atti che abbiamo reso noti all'interno di questo
Consiglio e quindi le criticità che sono state evidenziate durante
le procedure di affidamento del progetto sarà importante.
Ringrazio quindi il collega Baccega e ringrazio il Governo per
aver accolto quest'iniziativa.
Presidente -
Posso mettere in votazione la mozione?
Votiamo la mozione come emendata. La votazione è aperta. La
votazione è chiusa.
Presenti, votanti e favorevoli: 30
La mozione è approvata all'unanimità
Con questo punto si chiudono i lavori del Consiglio
regionale.
---
L'adunanza termina alle ore 13:04.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK