Consiglio Regionale della Valle d'Aosta - Oggetto del Consiglio n. 195 del 7 ottobre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 195 del 7 ottobre 1970 - Resoconto
OGGETTO N. 195/70 - Esame ed approvazione del nuovo
Regolamento interno per il funzionamento del Consiglio regionale.
(Rinvio)
Montesano (P.S.D.I.)
- Si dovrebbe passare adesso
all'esame dell'oggetto n. 6 che contempla "Esame ed approvazione
del nuovo Regolamento interno per il funzionamento del Consiglio
regionale".
È un oggetto di notevole importanza e di notevole peso per il
Consiglio, di modo che il Consiglio deve darsi una strutturazione
regolamentare dei suoi lavori.
Data la mole di articoli che dovrebbero essere messi in
discussione, esattamente 120 e data anche la mole di lavoro che
comprende l'ordine del giorno che ha 50 oggetti, è stato deciso
nella riunione dell'Ufficio di Presidenza e dei Capigruppo,
tenutasi il 22 di settembre, di proporre al Consiglio di rinviare
questo oggetto, e dedicarne ad esso esclusivamente una apposita
seduta che è stata scelta per il giorno 16.
Io chiedo al Consiglio se è d'accordo su questo indirizzo che dà
l'Ufficio di Presidenza e i Capigruppo per poter fare una seduta il
giorno 16 e dedicarla esclusivamente all'esame e all'approvazione
del Regolamento interno del Consiglio.
Sono tutti d'accordo?
Va bene, con questa occasione io desidero comunicare al
Consiglio che è stato fatto anche un programma di lavoro, programma
più che di lavoro di data, per il momento, per le sedute della
seconda quindicina del mese, che sono state prescelte nei giorni
trenta e trentuno di ottobre e aggiungo ancora che è mio
intendimento e intendimento dell'Ufficio di Presidenza di prendere
l'abitudine di programmare un pochino i lavori e le date delle
sedute del Consiglio regionale in congiunte riunioni dell'Ufficio
di Presidenza e dei Capigruppo, alle quali sedute, io pregherei il
Presidente della Giunta di intervenire o di un suo rappresentante
per poter coordinare soprattutto la scelta delle date, in quanto
che è di notevole difficoltà da parte mia poter conciliare le
esigenze dei diversi Consiglieri, dei diversi gruppi della Giunta,
e quindi sarebbe auspicabile che le scelte delle date sulle sedute
del Consiglio vengano fatte di comune accordo e da parte della
Giunta e da parte dei Capigruppo. Siete d'accordo su questo
indirizzo che viene dato per poter avere una specie di calendario
mensile già al principio del mese per poter eventualmente fissare
già la data di Consiglio a meno che non dovessero poi avvenire
degli episodi o per urgenza di sedute straordinarie, oppure per un
rinvio di sedute già prestabilite? Vuol dire lei qualche cosa,
Presidente della Giunta?
Dujany
(D.P.)
- Non vorrei che questa procedura
generasse altre confusioni. Niente di particolare, mi pare che da
vent'anni andiamo avanti con certi metodi, non vedo perché si debba
cambiare. Comunque...
Montesano (P.S.D.I.)
- Io prego i Signori Consiglieri di
fare attenzione... Il Consiglio è d'accordo nel programmare le date
delle sedute del Consiglio, no, perché il Presidente della Giunta
mi dice che ha delle perplessità sul riguardo.
Io credo che possa essere comodo per tutti una specie di
calendario.
Ad ogni modo ne discuteremo nella seduta che si farà il 21 di
ottobre, seduta dedicata all'Ufficio di Presidenza e dei
Capigruppo.
Allora si passa all'oggetto n. 7.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK