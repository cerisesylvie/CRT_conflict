Consiglio Regionale della Valle d'Aosta - Oggetto del Consiglio n. 2592 del 17 aprile 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula
Oggetto del Consiglio n. 2592 del 17 aprile 2002 - Resoconto
OGGETTO N. 2592/XI Proposta di legge: "Disciplina del referendum
previsto dall'articolo 15, quarto comma, dello Statuto
speciale".
Articolo 1 (Oggetto)
1. La presente legge disciplina il referendum previsto
dall'articolo 15, quarto comma, della legge costituzionale 26
febbraio 1948, n. 4 (Statuto speciale per la Valle d'Aosta), come
modificato dall'articolo 2 della legge costituzionale 31 gennaio
2001, n. 2 (Disposizioni concernenti l'elezione diretta dei
presidenti delle regioni a statuto speciale e delle province
autonome di Trento e di Bolzano).
Articolo 2 (Pubblicazione della legge approvata ai sensi
dell'articolo 15, secondo comma, dello Statuto speciale)
1. Entro cinque giorni dalla data di approvazione della legge di
cui all'articolo 15, secondo comma, dello Statuto speciale, il
Presidente del Consiglio regionale trasmette il testo della legge
al Presidente della Regione, indicando se l'approvazione è avvenuta
con la maggioranza assoluta o con quella dei due terzi dei
componenti il Consiglio regionale.
2. Entro cinque giorni dalla data di trasmissione, il Presidente
della Regione provvede alla pubblicazione della legge sul
Bollettino ufficiale della Regione, distintamente dalle altre
leggi, senza numero d'ordine e senza formula di promulgazione, con
la seguente intestazione:
"Testo di legge di cui all'articolo 15, secondo comma, dello
Statuto speciale, recante "(titolo della legge)", approvato dal
Consiglio regionale nella seduta del
…,", completata con l'indicazione di
cui ai commi 3 o 4.
3. Qualora l'approvazione della legge sia avvenuta con la
maggioranza assoluta dei componenti il Consiglio regionale,
l'intestazione della legge è completata con l'indicazione "con la
maggioranza assoluta, ma inferiore ai due terzi, dei suoi
componenti.", seguita dall'avvertenza che, entro tre mesi dalla
pubblicazione, un cinquantesimo degli elettori della regione o un
quinto dei componenti il Consiglio regionale può richiedere che si
proceda al referendum previsto dall'articolo 15, quarto comma,
dello Statuto speciale e dalla presente legge.
4. Qualora l'approvazione della legge sia avvenuta con la
maggioranza dei due terzi dei componenti il Consiglio regionale,
l'intestazione della legge è completata con l'indicazione "con la
maggioranza dei due terzi dei suoi componenti.", seguita
dall'avvertenza che, entro tre mesi dalla pubblicazione, un
quindicesimo degli elettori della regione può richiedere che si
proceda al referendum previsto dall'articolo 15, quarto comma,
dello Statuto speciale e dalla presente legge.
5. Dalla data di pubblicazione della legge decorrono i tre mesi
per la presentazione della richiesta di referendum e per la
raccolta e la presentazione delle sottoscrizioni richieste.
Articolo 3 (Determinazione del numero di elettori necessari per
la richiesta di referendum)
1. Unitamente alla pubblicazione della legge di cui all'articolo
2, comma 2, sullo stesso numero del Bollettino ufficiale della
Regione è pubblicata la comunicazione del Presidente della Regione
relativa al numero di elettori della regione corrispondenti a un
cinquantesimo o a un quindicesimo degli elettori aventi diritto al
voto, risultanti dall'ultima revisione semestrale delle liste
elettorali, effettuata ai sensi del testo unico approvato con
decreto del Presidente della Repubblica 20 marzo 1967, n. 223
(Approvazione del testo unico delle leggi per la disciplina
dell'elettorato attivo e per la tenuta e la revisione delle liste
elettorali) e successive modificazioni.
Articolo 4 (Contenuto della richiesta di referendum)
1. La richiesta di referendum contiene il titolo della legge
regionale, approvata ai sensi dell'articolo 15, secondo comma,
dello Statuto speciale, che si intende sottoporre alla votazione
popolare e cita la data della sua approvazione da parte del
Consiglio regionale nonché la data e il numero del Bollettino
ufficiale della Regione sul quale è stata pubblicata.
2. La richiesta di referendum deve pervenire alla Segreteria
generale del Consiglio regionale entro il termine di cui
all'articolo 2, comma 5.
Articolo 5 (Promulgazione della legge in caso di mancata
richiesta di referendum)
1. Qualora, entro il termine di tre mesi dalla pubblicazione
prevista dall'articolo 2, non sia stata presentata richiesta di
referendum, il Presidente della Regione promulga la legge con la
seguente formula:
"Il Consiglio regionale ha approvato con la maggioranza assoluta
(con la maggioranza dei due terzi) dei suoi componenti;
Nessuna richiesta di referendum è stata presentata ai sensi
dell'articolo 15, quarto comma, dello Statuto speciale;
Il Presidente della Regione promulga la seguente legge:
(testo della legge).
La presente legge regionale sarà pubblicata sul Bollettino
ufficiale della Regione.
È fatto obbligo a chiunque spetti di osservarla e di farla
osservare come legge della Regione autonoma Valle d'Aosta.".
Articolo 6 (Richiesta di referendum di un quinto dei consiglieri
regionali)
1. Qualora la richiesta di referendum sia presentata da almeno
un quinto dei componenti il Consiglio regionale, le sottoscrizioni
dei richiedenti sono autenticate dal Presidente del Consiglio, il
quale attesta al tempo stesso che essi sono consiglieri in carica.
Non è necessaria alcuna altra documentazione.
2. La richiesta di referendum è corredata dalla designazione di
due delegati, scelti tra i richiedenti, a cura dei quali la
richiesta è depositata presso la Segreteria generale del Consiglio
regionale.
3. Il Segretario generale del Consiglio regionale, di seguito
denominato Segretario generale, redige processo verbale del
deposito, facente fede del giorno e dell'ora in cui il deposito è
avvenuto e contenente elezione di domicilio dei delegati presso il
rispettivo gruppo consiliare in Consiglio regionale. Il verbale è
sottoscritto dai delegati e dal Segretario generale.
4. Il verbale è redatto in duplice originale di cui uno è
allegato alla richiesta di referendum e l'altro è consegnato ai
delegati a prova dell'avvenuto deposito.
5. Il Segretario generale dà immediata comunicazione della
richiesta di referendum al Presidente del Consiglio regionale ed al
Presidente della Regione che ne dà notizia entro cinque giorni nel
Bollettino ufficiale della Regione e procede, ove sia decorso il
termine di tre mesi di cui all'articolo 2, comma 5, all'indizione
del referendum ai sensi dell'articolo 13.
Articolo 7 (Richiesta di referendum degli elettori della
regione)
1. Al fine di raccogliere le firme necessarie a promuovere la
richiesta di referendum, almeno tre e non più di cinque elettori
della Regione, che assumono la qualità di promotori, presentano
alla Segreteria generale del Consiglio regionale:
a) la comunicazione di iniziativa di referendum, contenente le
indicazioni di cui all'articolo 4 e recante in calce la firma dei
promotori, autenticata ai sensi dell'articolo 9;
b) i certificati comprovanti l'iscrizione dei promotori nelle
liste elettorali di un Comune della regione.
2. All'atto della presentazione dell'iniziativa di referendum, i
promotori indicano anche il nome, il cognome e gli eventuali
ulteriori recapiti postali, telefonici, telematici e di telefax di
due delegati, scelti tra i promotori stessi, ai fini di cui
all'articolo 8. Dell'indicazione dei delegati è dato conto nel
verbale di cui al comma 3.
3. Il Segretario generale redige processo verbale della
presentazione dell'iniziativa di referendum, facente fede del
giorno e dell'ora in cui la presentazione è avvenuta. Il verbale è
sottoscritto dai promotori e dal Segretario generale.
4. Il verbale è redatto in duplice originale di cui uno è
conservato agli atti dell'ufficio e l'altro è consegnato ai
promotori a prova dell'avvenuta presentazione.
5. Il Segretario generale dà immediata comunicazione
dell'iniziativa di referendum al Presidente del Consiglio regionale
ed al Presidente della Regione che ne dà notizia entro cinque
giorni nel Bollettino ufficiale della Regione.
Articolo 8 (Delegati)
1. I delegati di cui agli articoli 6 e 7, comma 2, rappresentano
i sottoscrittori della richiesta di referendum. In particolare, i
delegati:
a) ricevono tutte le comunicazioni riguardanti il procedimento
referendario;
b) intervengono personalmente nelle fasi del procedimento
referendario;
c) esercitano le azioni, i ricorsi ed ogni altra iniziativa a
tutela del referendum.
2. Le eventuali comunicazioni ai delegati sono effettuate
mediante lettera raccomandata con avviso di ricevimento.
Articolo 9 (Raccolta e autentica delle firme)
1. Le firme degli elettori della regione a corredo della
richiesta di referendum sono apposte su fogli di dimensioni uguali
a quelle della carta bollata e contengono in epigrafe, a stampa, la
richiesta di referendum con le indicazioni prescritte dall'articolo
4.
2. I fogli devono essere presentati per la vidimazione alla
Segreteria generale del Consiglio regionale a cura dei delegati di
cui all'articolo 7, comma 2. Il Segretario generale appone sui
fogli il bollo dell'ufficio, la data e la propria firma e li
restituisce ai delegati entro due giorni dalla data di
presentazione.
3. Sui fogli, accanto alla firma di ogni elettore, a pena di
nullità, sono indicati in modo chiaro e leggibile il nome, il
cognome, il luogo e la data di nascita dello stesso, nonché il
Comune della regione nelle cui liste elettorali è iscritto.
4. Le firme sono autenticate da uno dei soggetti indicati
dall'articolo 14, comma 1, della legge 21 marzo 1990, n. 53 (Misure
urgenti atte a garantire maggiore efficienza al procedimento
elettorale), da ultimo modificato dall'articolo 4 della legge 30
aprile 1999, n. 120 (Disposizioni in materia di elezione degli
organi degli enti locali, nonché disposizioni sugli adempimenti in
materia elettorale), e dai consiglieri regionali della Valle
d'Aosta che abbiano dichiarato per iscritto la loro disponibilità
al Presidente del Consiglio regionale.
5. L'autenticazione reca l'indicazione della data in cui è
effettuata e può essere unica per tutte le firme apposte su ciascun
modulo. In tale ultimo caso essa indica il numero delle firme
complessivamente autenticate.
6. Il pubblico ufficiale che procede all'autenticazione dà atto
della manifestazione di volontà dell'elettore analfabeta o
impossibilitato ad apporre la propria firma.
7. Alla richiesta di referendum i delegati di cui all'articolo
7, comma 2, allegano i certificati, anche collettivi, attestanti
l'iscrizione dei sottoscrittori nelle liste elettorali di un Comune
della regione. I sindaci rilasciano i certificati entro due giorni
dalla relativa richiesta.
Articolo 10 (Deposito della richiesta di referendum degli
elettori della regione)
1. Entro tre mesi dalla data di pubblicazione di cui
all'articolo 2, comma 5, i delegati di cui all'articolo 7, comma 2,
depositano presso la Segreteria generale del Consiglio regionale i
fogli vidimati contenenti le firme degli elettori della regione,
autenticate ai sensi dell'articolo 9.
2. I delegati corredano i fogli e la documentazione allegata con
una propria dichiarazione, sottoscritta davanti al Segretario
generale, attestante:
a) il numero delle firme depositate e regolarmente
autenticate;
b) il numero delle certificazioni allegate.
3. Il Segretario generale redige processo verbale del deposito,
facente fede del giorno e dell'ora in cui il deposito è avvenuto.
Il verbale è sottoscritto dai delegati e dal Segretario
generale.
4. Il verbale è redatto in duplice originale di cui uno è
allegato alla richiesta di referendum e l'altro è consegnato ai
delegati a prova dell'avvenuto deposito.
Articolo 11 (Verifica della richiesta di referendum)
1. L'Ufficio di Presidenza del Consiglio regionale, entro dieci
giorni dal deposito dei fogli su cui sono state apposte le firme
degli elettori, verifica la regolarità delle firme, il loro numero,
la loro autenticazione, nonché la validità della documentazione
allegata.
2. L'Ufficio di Presidenza del Consiglio regionale dichiara
nulle le firme:
a) apposte su fogli non vidimati ai sensi dell'articolo 9, comma
2;
b) non regolarmente autenticate o non corredate dalla
certificazione di iscrizione nelle liste elettorali di un Comune
della regione.
3. Entro il termine di cui al comma 1, l'Ufficio di Presidenza
del Consiglio regionale dà atto con processo verbale della verifica
effettuata. Il verbale è trasmesso ai delegati di cui all'articolo
7, comma 2, ed al Presidente della Regione che, entro cinque
giorni, ne cura la pubblicazione sul Bollettino ufficiale della
Regione.
Articolo 12 (Promulgazione della legge in caso di dichiarazione
di illegittimità della richiesta di referendum)
1. Qualora nel verbale di cui all'articolo 11, comma 3,
l'Ufficio di Presidenza del Consiglio regionale attesti
l'illegittimità della richiesta di referendum, la legge, approvata
ai sensi dell'articolo 15, secondo comma, dello Statuto speciale,
ove sia trascorso il termine di tre mesi dalla data di
pubblicazione di cui all'articolo 2, comma 5, è promulgata dal
Presidente della Regione con la seguente formula:
"Il Consiglio regionale ha approvato con la maggioranza assoluta
(con la maggioranza dei due terzi) dei suoi componenti;
La richiesta di referendum presentata, ai sensi dell'articolo
15, quarto comma, dello Statuto speciale, in data..., è stata
dichiarata illegittima dall'Ufficio di Presidenza del Consiglio
regionale, con atto pubblicato sul Bollettino ufficiale della
Regione numero …, in data
…;
Il Presidente della Regione promulga la seguente legge:
(testo della legge).
La presente legge regionale sarà pubblicata sul Bollettino
ufficiale della Regione.
È fatto obbligo a chiunque spetti di osservarla e di farla
osservare come legge della Regione autonoma Valle d'Aosta.".
Articolo 13 (Indizione del referendum)
1. Qualora nel verbale di cui all'articolo 11, comma 3,
l'Ufficio di Presidenza del Consiglio regionale attesti la
legittimità della richiesta di referendum, il Presidente della
Regione provvede, entro trenta giorni dalla data di trasmissione
del verbale dell'Ufficio di Presidenza, ad indire il referendum con
decreto da pubblicarsi sul Bollettino ufficiale della Regione.
2. Il Presidente della Regione fissa la data del referendum in
una domenica compresa tra il sessantesimo e il novantesimo giorno
successivo alla pubblicazione del decreto di indizione del
referendum sul Bollettino ufficiale della Regione.
3. Qualora sia intervenuta la pubblicazione, ai sensi
dell'articolo 2, di un'altra legge regionale approvata ai sensi
dell'articolo 15, secondo comma, dello Statuto speciale, il
Presidente della Regione può ritardare, fino a quattro mesi oltre
il termine previsto dal comma 2, l'indizione del referendum, in
modo che i referendum si svolgano contemporaneamente con unica
convocazione degli elettori della regione per il medesimo
giorno.
Articolo 14 (Quesito da sottoporre a referendum)
1. Il testo del quesito da sottoporre a referendum consiste
nella seguente formula:
"Approvate la legge regionale di cui all'articolo 15, secondo
comma, dello Statuto speciale, recante "(titolo della legge)",
approvata dal Consiglio regionale nella seduta
del…, con la maggioranza assoluta (con
la maggioranza dei due terzi) dei suoi componenti e pubblicata sul
Bollettino ufficiale della Regione numero..., in data...?".
2. Il quesito è riprodotto sulle schede di votazione sia in
lingua italiana sia in lingua francese.
Articolo 15 (Svolgimento della votazione)
1. La votazione per il referendum si svolge a suffragio
universale con voto diretto, libero e segreto.
2. L'elettorato attivo, la tenuta e la revisione delle liste
elettorali, la ripartizione dei Comuni in sezioni elettorali e la
scelta dei luoghi di riunione sono disciplinati dalle disposizioni
del testo unico approvato con d.p.r. 223/1967.
3. Le operazioni di voto hanno inizio alle ore sette della
domenica fissata con il decreto di indizione del referendum e
terminano alle ore ventidue dello stesso giorno.
Articolo 16 (Uffici di sezione e operazioni di scrutinio)
1. L'ufficio di sezione per il referendum è composto da un
presidente e da tre scrutatori, di cui uno, a scelta del
presidente, assume le funzioni di vicepresidente, e da un
segretario.
2. Per gli uffici di sezione per il referendum nelle cui
circoscrizioni esistono ospedali e case di cura con meno di cento
posti-letto, il numero degli scrutatori è aumentato a quattro.
3. Le operazioni di scrutinio iniziano alle ore otto del giorno
successivo a quello della votazione e terminano improrogabilmente
entro le ore venti del giorno stesso.
4. Alle operazioni di voto e di scrutinio presso gli uffici di
sezione per il referendum, nonché alle operazioni dell'ufficio
regionale per il referendum, possono assistere, ove lo richiedano,
un rappresentante di ognuno dei partiti politici rappresentati in
Consiglio regionale e dei promotori.
5. Alle designazioni dei rappresentanti di cui al comma 4
provvede persona munita di mandato da parte del presidente o
segretario regionale del partito politico, oppure da parte dei
promotori del referendum. Il mandato è autenticato ai sensi
dell'articolo 9.
Articolo 17 (Schede di votazione)
1. Le schede per il referendum, di carta consistente, di tipo
unico e di identico colore per ciascuna richiesta, sono conformi ai
modelli riprodotti negli allegati A e B alla presente legge e
recano, letteralmente riprodotto a caratteri chiaramente leggibili,
il quesito formulato ai sensi dell'articolo 14, cui seguono le due
risposte proposte all'elettore: "SI/OUI" - "NO/NON".
2. Le schede sono fornite dalla struttura regionale competente
in materia elettorale.
3. L'elettore vota tracciando con la matita un segno sulla
risposta da lui prescelta o, comunque, nel rettangolo che la
contiene.
4. Qualora si svolgano più referendum contemporaneamente,
all'elettore sono consegnate tante schede di colore diverso quante
sono le richieste di referendum sottoposte al voto.
5. Nell'ipotesi di cui al comma 4, l'ufficio di sezione osserva,
per le operazioni di scrutinio, l'ordine di priorità delle
richieste di referendum risultante dal decreto del Presidente della
Regione di cui all'articolo 13, comma 1.
Articolo 18 (Ufficio regionale per il referendum)
1. Presso il Tribunale di Aosta è costituito l'ufficio regionale
per il referendum, composto da tre magistrati, nominati dal
Presidente del Tribunale entro dieci giorni dalla data di
pubblicazione sul Bollettino ufficiale della Regione del decreto di
cui all'articolo 13, comma 1. Il più anziano dei tre magistrati
assume le funzioni di presidente. Il Presidente del Tribunale
nomina anche tre magistrati supplenti per sostituire i primi in
caso di impedimento.
2. Le funzioni di segretario sono esercitate dal cancelliere del
Tribunale designato dal Presidente del Tribunale medesimo.
3. Sulla base dei verbali di scrutinio trasmessi dagli uffici di
sezione per il referendum di tutti i comuni della regione,
l'ufficio regionale per il referendum dà atto del numero degli
elettori che hanno votato e dei risultati del referendum, dopo aver
provveduto al riesame dei voti contestati e provvisoriamente non
assegnati.
4. Di tutte le operazioni è redatto verbale in due esemplari. Un
esemplare è depositato presso la cancelleria del Tribunale, mentre
l'altro è inviato, per mezzo di corriere speciale, alla Presidenza
della Regione.
Articolo 19 (Proclamazione dei risultati del referendum)
1. L'ufficio regionale per il referendum procede alla
proclamazione dei risultati del referendum, mediante attestazione
che la legge regionale sottoposta a referendum ha riportato,
considerando i voti validi, un maggior numero di voti favorevoli e
un minor numero di voti contrari, ovvero che il numero di voti
favorevoli è minore o uguale al numero di voti contrari.
Articolo 20 (Promulgazione della legge in caso di esito
favorevole del referendum)
1. Il Presidente della Regione, sulla base del verbale trasmesso
dall'ufficio regionale per il referendum, qualora risulti che la
legge regionale sottoposta a referendum ha riportato un maggior
numero di voti favorevoli, procede alla promulgazione della legge
con la seguente formula:
"Il Consiglio regionale ha approvato con la maggioranza assoluta
(con la maggioranza dei due terzi) dei suoi componenti;
Il referendum svoltosi in data... ha avuto esito favorevole;
Il Presidente della Regione promulga la seguente legge:
(testo della legge).
La presente legge regionale sarà pubblicata sul Bollettino
ufficiale della Regione.
È fatto obbligo a chiunque spetti di osservarla e di farla
osservare come legge della Regione autonoma Valle d'Aosta.".
Articolo 21 (Pubblicazione dell'esito sfavorevole del
referendum)
1. Il Presidente della Regione, sulla base del verbale trasmesso
dall'ufficio regionale per il referendum, qualora risulti che la
legge regionale sottoposta a referendum ha riportato un numero di
voti favorevoli minore o uguale al numero di voti contrari, cura la
pubblicazione dell'esito sfavorevole del referendum sul Bollettino
ufficiale della Regione.
2. La legge regionale non approvata dal referendum decade.
Articolo 22 (Regime delle spese)
1. Le spese per lo svolgimento del referendum sono a carico
della Regione, anche se sostenute da altre amministrazioni
pubbliche.
2. Le spese di cui al comma 1 sono rimborsate dalla Regione alle
altre amministrazioni pubbliche in base a documentato rendiconto da
presentare entro sei mesi dalla data di svolgimento del
referendum.
Articolo 23 (Norma di rinvio)
1. Per quanto non disciplinato dalla presente legge si
osservano, in quanto applicabili, le disposizioni della legge
regionale 12 gennaio 1993, n. 3 (Norme per l'elezione del Consiglio
regionale della Valle d'Aosta), come modificata dalle leggi
regionali 11 marzo 1993, n. 13 e 1° settembre 1997, n. 31, della
legge 25 maggio 1970, n. 352 (Norme sui referendum previsti dalla
Costituzione e sull'iniziativa legislativa del popolo) e successive
modificazioni, e della legge 15 gennaio 1991, n. 15 (Norme intese a
favorire la votazione degli elettori non deambulanti) e successive
modificazioni.
Articolo 24 (Disposizioni finanziarie)
1. Gli oneri derivanti dall'applicazione della presente legge,
valutati in euro 415.000, trovano copertura sul capitolo 22830
(Spese per consultazioni elettorali e referendum di interesse
regionale), che rientra tra quelli indicati nell'elenco coperto col
fondo di riserva, ai sensi dell'articolo 36 della legge regionale
27 dicembre 1989, n. 90 (Norme in materia di bilancio e di
contabilità generale della Regione Autonoma Valle d'Aosta).
Allegati A e B (Omissis)
Président
Le projet de loi en question a reçu
l'avis favorable unanime de la I
ère
et de la
II
ème
Commission.
La parole au rapporteur, le Conseiller Piccolo.
Piccolo (SA)
Data l'ora cercherò di essere breve.
Dichiaro di intervenire anche a nome della maggioranza.
Mi corre l'obbligo innanzitutto in premessa sottolineare che il
presente disegno di legge è stato fortemente ed unanimemente voluto
dall'intera I Commissione, la quale si è avvalsa della fattiva
collaborazione dell'Ufficio legislativo della Presidenza del
Consiglio che nell'occasione desidero ringraziare per l'impegno
profuso nella predisposizione del testo; un disegno di legge dal
contenuto molto tecnico che ha preso spunto da alcune leggi già
vigenti quali quelle dell'Emilia Romagna, Sicilia, Calabria,
Lombardia e Veneto-Friuli Venezia Giulia e quindi di leggi operanti
che hanno avuto il visto di legittimità da parte degli organi di
controllo. Desideravo fare queste doverose premesse prima di
entrare nel merito del perché di questa proposta di legge che
riguarda il cosiddetto "referendum confermativo?.
La recente legge costituzionale n. 2 del 31 gennaio 2001,
concernente: "Disposizioni concernenti l'elezione diretta dei
Presidenti delle Regioni a statuto speciale e delle Province
autonome di Trento e Bolzano?, ha modificato gli statuti ad
autonomia speciale.
Tra i principali obiettivi perseguiti dalla legge costituzionale
va senza dubbio sottolineato il fatto che è stata sottratta dalla
Costituzione la disciplina della
"forma di governo delle Regioni
a statuto speciale?
, infatti prima era integralmente affidata
agli statuti ed ora demandata a
"leggi regionali
statutarie?
.
Per ciò che concerne la Valle d'Aosta, l'attribuzione di
competenza in materia di
"forma di governo?
è stata fatta
modificando l'articolo 15 dello Statuto speciale ed elencando come
specificazioni le principali attribuzioni che sono state ricomprese
nel termine
"forma di governo regionale?
e cioè:
- l'elezione degli organi regionali e la loro composizione;
- i rapporti fra detti organi;
- i casi di ineleggibilità ed incompatibilità;
- l'iniziativa popolare e la disciplina del referendum
abrogativo, propositivo e consultivo.
La modifica statutaria introdotta dalla legge costituzionale n.
2 del 2001 ha inoltre previsto un "nuovo? referendum regionale: il
"referendum confermativo?
appunto. Le future leggi inerenti
la materia di referendum abrogativo, consultivo e propositivo di
"forme di governo?
, di legge elettorale, eccetera, indicate
nel II comma dell'articolo 15 dello Statuto speciale, potranno
quindi essere sottoposte a
"referendum confermativo?
, la cui
disciplina deve essere appunto prevista da un'apposita legge
regionale. L'approvazione di una legge sul
"referendum
confermativo?
è quindi da considerarsi necessaria affinché il
Consiglio regionale possa procedere alla predisposizione delle
leggi già citate prima, quindi posso dire, con un termine forse
improprio, che si tratta di una proposta di
"legge
propedeutica?
alle successive. Vorrei però precisare che il
"referendum confermativo?
non è un referendum obbligatorio,
ma può essere richiesto da un certo numero di elettori della
Regione o da un numero di componenti il Consiglio regionale.
Una proposta di legge, questa, che tende a disegnare l'iter per
la richiesta di referendum, a regolare la formulazione del quesito
referendario, a disciplinare l'indizione e lo svolgimento del
referendum ed a stabilire le conseguenze dei diversi risultati. Per
quanto attiene i 24 articoli contenuti nella proposta di legge, mi
rifaccio alla relazione tecnica allegata che ritengo esaustiva.
Prima di terminare preciso che la proposta di legge ha avuto
ovviamente il parere unanime favorevole della I Commissione e anche
quello della II Commissione.
Vorrei concludere con una considerazione personale: l'istituto
del referendum è uno dei più importanti strumenti di democrazia
diretta da parte dei cittadini, quindi a noi, rappresentanti delle
istituzioni, pertanto il doveroso compito di legiferare,
rispondendo così alle giuste richieste avanzate dalla collettività
valdostana.
Président
La discussion générale est ouverte.
La parole au Conseiller Curtaz.
Curtaz (PVA-cU)
Voglio fare alcune riflessioni e su
questo disegno di legge e sulla materia delle riforme istituzionali
che questo disegno di legge apre.
Innanzitutto il relatore Piccolo mi permetterà una precisazione
perché credo che sia incorso in un errore quando ha fatto
riferimento a un disegno di legge di contenuto molto tecnico che ha
preso spunto da alcune leggi già vigenti, quali quelle dell'Emilia
Romagna, Sicilia, Calabria, Lombardia e Veneto: in realtà questo
disegno di legge è ricopiato pari pari dalla legge del Friuli che
in questo caso non viene citata. Sarebbe meglio quindi forse
chiarire questo fatto: il nostro disegno di legge ricalca la legge
del Friuli e su alcuni punti avevamo esaminato le alternative
contenute in altre regioni quali sono quelle indicate nella
relazione.
Come è noto - anche perché qualche mio intervento anche fuori da
quest'aula aveva creato un po' di dibattito - mi ero permesso di
"buttare un sasso nello stagno" per sollecitare l'approvazione di
questa legge che oggi avviene finalmente, ma che mi fa dire che è
un'approvazione per certi versi tardiva: quando in I Commissione ne
avevamo discusso, alla presenza anche del Presidente Louvin, che
grazie alla sua competenza illustrò le problematiche relative
all'attuazione della legge costituzionale, eravamo agli inizi del
mese di dicembre 2001, si prospettò come data utile per approvare
questa legge la fine del mese di gennaio 2002. Questo perché? Per
consentire di ragionare in maniera più pacata e tranquilla sulle
riforme che devono essere fatte; invece ragioni legate alla
conduzione dei lavori, ma soprattutto ragioni legate
all'acquisizione di un parere, che avevo visto sempre ottenere nel
giro di qualche ora - era capitato anche a me in un'altra occasione
- e che stavolta ha tardato quindici, venti giorni - fra l'altro un
parere, quello sulla compatibilità finanziaria, per certi versi
superfluo perché non si può non trovare le risorse per non fare un
referendum, essendo il costo del referendum una spesa necessaria, e
l'ordinamento finanziario non può dire che non ci sono i soldi per
fare un referendum o per fare le elezioni -, queste ragioni,
dicevo, hanno appesantito ulteriormente l'iter di questo disegno di
legge.
È un disegno di legge, su questo concordo con il relatore,
essenzialmente tecnico, non contiene scelte politiche rilevanti se
non alcune "cose" di dettaglio, peraltro in commissione proprio su
queste "cose" di dettaglio mi ero riservato di presentare degli
emendamenti che poi ho deciso neppure di presentare, anche perché
si trattava di introdurre delle abbreviazioni di termini che
appaiono a buon senso superflue, anche perché si fa riferimento ad
un termine finale, cioè: entro il, entro quindici giorni, entro
trenta giorni.
Abbreviare quel termine, quindi, avrebbe poco significato, anche
perché è politicamente tranquillizzante il fatto che, una volta che
siano richieste le firme, nessun Presidente della Regione potrebbe
negare la possibilità di far svolgere il referendum in termini non
solo giuridicamente accettabili, ma anche politicamente corretti
perché si tratterebbe di una manchevolezza troppo grossa: la nostra
democrazia, con tutti i suoi difetti, fortunatamente funziona: una
"cosa" neppure immaginabile.
Penso quindi che non sia necessario proporre degli emendamenti e
che già il testo di legge che è stato licenziato in commissione
possa funzionare, spetterà a chi deve indire il referendum dosare i
propri interventi in modo che il referendum riesca a svolgersi in
tempo utile.
Voglio ancora fare un'ultima riflessione, questa sì di carattere
più politico: non è che con questa legge si è iniziato a fare le
riforme in questa Regione in attuazione delle nuove competenze
statutarie. Approvata questa legge siamo a zero, prima eravamo
sotto zero, cioè non avevamo lo strumento che ci consentiva di
pensare alle riforme perché avevamo un impedimento giuridico. Oggi
con questa legge togliamo solo l'impedimento giuridico che
consentirà di fare le riforme.
Perché dico che questa legge è tardiva? Perché se avessimo
approvato a gennaio, come si poteva tranquillamente fare, questa
legge, avremmo avuto sei mesi di tempo utile per proporre,
studiare, analizzare, eventualmente votare delle riforme
istituzionali sulle nuove competenze che la Regione ha acquisito. A
questo punto il lasso di tempo è assai più breve perché abbiamo tre
mesi scarsi utili per fare questo lavoro.
Ricordo ai colleghi che questo lavoro peraltro almeno su un
punto - e faccio una riflessione che è di carattere giuridico prima
ancora che politico - va fatto perché in materia di referendum
propositivo e di referendum consultivo abbiamo un vuoto
legislativo. La Regione ha competenze su questi temi da quindici
mesi e non abbiamo ancora legiferato, quindi abbiamo il dovere di
legiferare per consentire a ciascun cittadino di esercitare i
diritti che gli sono garantiti dallo Statuto speciale. Questa mi
sembra una "cosa grossa", quindi rivolgo l'invito ai colleghi e a
tutte le forze politiche - perché la materia istituzionale, come
abbiamo detto più volte, non è una materia riservata solo alla
Giunta o alla maggioranza, ma è una materia che deve riguardare
tutti i consiglieri e tutte le forze politiche -: almeno su quel
punto occorre legiferare per colmare un vuoto legislativo
clamoroso.
C'è un secondo punto essenziale ed è quello dell'eventuale nuova
legge sulla forma di governo. Qui non c'è un obbligo giuridico
perché c'è una norma transitoria; c'è a mio avviso un'opportunità
politica di esprimersi, direi un dovere politico di esprimersi, poi
si può decidere di conservare il sistema attuale oppure di cambiare
la forma di governo e conseguentemente la legge elettorale, ma
credo che anche su questo punto, visto che è stata data una nuova
competenza alla Regione, questa abbia il dovere politico di
esprimersi e di dire: "il vecchio sistema va bene" oppure "il
vecchio sistema non va bene e ne propongo uno nuovo", credo che
questa sia una responsabilità a cui nessuno si debba sottrarre.
Un terzo problema, non di minore importanza, e che ha
preoccupato di più i membri della I Commissione, è quello relativo
alle pari opportunità.
Il nuovo Statuto contiene una norma in questo senso, sul
significato di questa norma ho già visto dei pareri, che poi, come
tutti i pareri di carattere giuridico, lasciano il tempo che
trovano perché, quando un esperto deve fare un parere, soprattutto
in una materia così delicata, può dire: "Io la penso azzurra", ma
non posso escludere che un domani il TAR la pensi "rosa", quindi
credo che il demandare ad un esperto giuridico, a un professore o a
chicchessia la soluzione di questo problema sia un modo sbagliato
per affrontarlo. Questa è una questione di scelta politica e anche
qui credo che ogni forza politica debba pronunciarsi, debba dire
cosa intende fare per dare attuazione a quella previsione
costituzionale.
Credo che queste siano le "cose" essenziali. Oggi togliamo un
impedimento, credo che da domani le forze politiche debbano
interrogarsi, debbano proporre, debbano formulare dei disegni di
legge che andranno esaminati ed approfonditi nelle sedi competenti.
Per quanto ci riguarda, non ci sottrarremo a questa
responsabilità.
Ripeto: le riforme istituzionali sono argomento di tutti, sono
un argomento in cui tutti i gruppi devono dare il proprio
contributo, quindi noi daremo il nostro contributo, presenteremo
nelle prossime settimane un disegno di legge che servirà da stimolo
e da base di discussione. Noi speriamo di discutere di quel disegno
di legge e di altri disegni di legge, che noi auspichiamo di vedere
portati all'attenzione prima della commissione competente, poi del
Consiglio, e di confrontarci su una materia che appartiene a
tutti.
Président
La parole au Conseiller Nicco.
Nicco (GV-DS-PSE)
Il disegno di legge n. 152,
sottoscritto da tutti i membri della I Commissione - capita ancora
qualche volta che ci siano degli argomenti sui quali troviamo un
largo accordo -, consente infine di dare attuazione al comma quarto
dell'articolo 15 dello Statuto speciale. Un comma, questo, che
contiene un principio importante di democrazia: è sicuramente
doveroso che su leggi fondamentali, come quelle che sono indicate
nel comma secondo dello stesso articolo e cioè forma di governo,
modalità di elezione del Consiglio, rapporti fra gli organi della
Regione ed i vari referendum, i cittadini abbiano la possibilità di
esprimersi direttamente.
Non metterei tuttavia neanch'io troppa enfasi su questo disegno
di legge, che pure a me pare più che altro un atto dovuto di
carattere eminentemente tecnico: se non avessimo proceduto in tal
senso, avremmo commesso una vera e propria omissione.
Fra l'altro, abbiamo impiegato anche troppo tempo, parecchio
tempo, oltre un anno, essendo la legge costituzionale di
riferimento quella del 31 gennaio 2001, con qualche rischio, se
avessimo ulteriormente procrastinato l'approvazione di questa
legge, di inapplicabilità della stessa per mancanza dei tempi
necessari. Vedremo poi se, oltre allo strumento referendario che
oggi ci accingiamo ad approvare, ci sarà anche la materia da
sottoporre a referendum e cioè se questa legge sarà propedeutica a
qualche cosa o meno.
Oggi abbiamo piena competenza in materia. I colleghi
ricorderanno che all'inizio della discussione sulla legge 31
gennaio 2001 non era così. Ricorderanno i colleghi che il
Parlamento aveva tentato di imporre a tutte le regioni un sistema
elettorale uniforme imperniato sull'elezione diretta del Presidente
della Regione. Oggi, pare che anche su questo tema ci sia qualche
ulteriore - che io giudico sensata - riflessione. Era
un'uniformazione contro la quale ci siamo battuti con successo
anche se nel testo approvato poi, oggi articolo 15, alcuni elementi
negativi sono sicuramente rimasti, ma su ciò avremo modo di tornare
quando e se affronteremo la questione nel merito. Oggi ci limitiamo
ad esprimere il nostro consenso al disegno di legge n. 152.
Président
D'autres conseillers? La discussion générale
est close.
On passe à l'examen du projet de loi, article par article.
Je soumets au vote l'article 1
er
:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 2:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 3:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 4:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 5:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 6:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 7:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 8:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 9:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 10:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 11:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 12:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 13:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 14:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 15:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 16:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 17:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 18:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 19:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 20:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 21:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 22:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 23:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'article 24:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'annexe A:
Conseillers présents et votants: 28
Pour: 28
Le Conseil approuve à l'unanimité.
Je soumets au vote l'annexe B:
Conseillers présents et votants: 28
Pour: 28
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 29
Pour: 29
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK