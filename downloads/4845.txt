Consiglio Regionale della Valle d'Aosta - Oggetto del Consiglio n. 566 del 28 ottobre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 566 del 28 ottobre 1982 - Resoconto
OGGETTO N. 566/VII - DISEGNO DI LEGGE CONCERNENTE:
"FINANZIAMENTI PER LA REALIZZAZIONE DI PRESIDI SOCIO-SANITARI
DISTRETTUALI".
PRESIDENTE:
Prima di dare la parola all'Assessore
Rollandin, vorrei fare presente che ci sono i pareri unanimi della
Commissione permanente per la sicurezza sociale, della Commissione
Affari Generali e dell'Assessorato alle Finanze per l'approvazione
del provvedimento. La parola all'Assessore alla Sanità ed
Assistenza Sociale Rollandin, ne ha facoltà.
ROLLANDIN - (U.V.):
Il s'agit de la possibilité de
réaliser des centres socio-sanitaires sur le territoire. Je pense
que plusieurs fois dans ce Conseil on a rappelé la nécessité
d'avoir, un peu partout dans la Région, des centres qui puissent
aider et soigner les citoyens. J'espère que pour l'année 1983 on
pourra augmenter la somme affectée car elle est insuffisante déjà
pour réaliser les projets qu'on a examinés à l'Assessorat. Je veux
rappeler qu'on a déjà projeté des centres de ce genre à Verrès,
Nus, Châtillon, Saint-Pierre, et on doit encore terminer les
oeuvres de Cogne et de La Thuile. Donc je pense que l'intervention
soit nécessaire et je n'ajoute rien d'autre à la relation. On a
souvent rappelé, d'ailleurs mal lorsqu'on a parlé du centre de
consultation de la basse Vallée, qu'il était nécessaire
d'intervenir plus souvent; je pense que cette première intervention
soit dans la bonne direction.
PRESIDENTE:
E' aperta la discussione generale sul disegno
di legge n. 418.
Nessuno chiede la parola?
Si passa all'esame dell'articolato.
Do lettura dell'articolo 1 e lo metto in votazione.
Art. 1
(Finalità della legge)
La Regione Valle d'Aosta, in armonia
con i principi
della legge 23 dicembre 1978, n. 833 e con le finalità di cui alla
legge regionale 11 novembre 1977, n. 65 provvede direttamente,
nell'ambito dell'articolazione organizzativa e funzionale del
servizio socio-sanitario regionale, alla realizzazione di presidi
distrettuali di cui all'art. 10 della legge regionale 21 aprile
1981, n. 21.
A tal fine, la Giunta regionale, in anticipazione alle
indicazioni del piano socio-sanitario regionale, previo parere
della Commissione consiliare per la sicurezza sociale, predispone
per il triennio 1982/1984 un piano stralcio annuale di investimenti
per la realizzazione di presidi distrettuali.
La realizzazione del piano stralcio di investimenti comporta
in particolare la diretta assunzione degli oneri per la
progettazione, l'acquisto di immobili, la costruzione - compresa
l'acquisizione di aree - ovvero per la ristrutturazione o
l'ampliamento di beni di proprietà della Regione medesima o di enti
locali.
Sono, altresì, a carico della Regione, gli oneri per
l'arredamento e le attrezzature di primo impianto dei
presidi.
Ai sensi dell'art. 66 della legge 23 dicembre 1978, n.
833, le opere realizzate rimangono o sono trasferite al
patrimonio del Comune ove sono ubicate, con vincolo di destinazione
all'Unità Sanitaria locale della Valle d'Aosta.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 2.
Art. 2
(Programma di intervento)
Per l'attuazione delle finalità della presente legge, oltre
all'utilizzazione di fondi sulla quota assegnata alla Regione sul
fondo di cui all'art. 5 della legge 29 luglio 1975, n. 405, è
autorizzata la spesa di due miliardi e cento milioni, ripartita in
ragione di lire settecentomilioni per ciascuno degli esercizi
finanziari 1982, 1983 e 1984.
E' fatto divieto agli enti locali di utilizzare fondi propri
per la realizzazione di presidi socio-sanitari
distrettuali.
PRESIDENTE:
Metto in votazione l'art. 2.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 3 e lo metto in
votazione.
Art. 3
(Norme finanziarie)
Le spese derivanti dall'applicazione della presente legge
graveranno sull'istituendo capitolo 40550 del bilancio preventivo
della Regione per l'anno 1982 e sui corrispondenti capitoli per gli
esercizi 1983 e 1984.
Alla copertura degli oneri, di cui al comma precedente, si fa
fronte:
- per l'anno 1982 mediante prelievo della somma di lire
settecentomilioni dal Capitolo 50050 "Fondo globale per il
finanziamento di spese per l'adempimento di funzioni normali (Spese
di investimento)" - allegato 8 del bilancio di previsione della
Regione per l'esercizio finanziario 1982;
- per gli anni 1983 e 1984 mediante utilizzo per lire
1.400.000.000 delle disponibilità relative al programma 2.2.3.2.
"Strutture sanitarie" del bilancio pluriennale 1982/1984 della
Regione.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 4 e lo metto in
votazione.
Art. 4
(Variazione di bilancio)
Al bilancio di previsione della Regione per l'esercizio
finanziario 1982 sono apportate le seguenti variazioni:
PARTE SPESA
Variazione in diminuzione
Cap. 50050 "Fondo globale per il finanziamento di spese per
l'adempimento di spese normali (Spese di investimento)"
£ 700.000.000
Variazione in aumento
Cap. 40550 "Spese per la realizzazione di presidi
socio-sanitari distrettuali"
£ 700.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Ci sono dichiarazioni di voto?
Il Consiglio è chiamato alla votazione segreta a pronunciarsi
sul complesso della legge.
VOTAZIONE SEGRETA
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva
PRESIDENTE:
Colleghi Consiglieri, come concordato,
l'oggetto 45, come pure gli oggetti 46, 47 e 48 vengono rinviati in
Commissione perché possa esserci una discussione più ampia. Anche
il Consigliere Carlassare aderisce alla richiesta di rinvio.
Pertanto questi tre oggetti saranno iscritti nell'ordine del giorno
della prossima riunione che è convocata per i giorni 11 e 12
novembre.
La seduta è tolta.
L'adunanza termina alle ore 13,28.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK