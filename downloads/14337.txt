Consiglio Regionale della Valle d'Aosta - Oggetto del Consiglio n. 873 del 27 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 873 del 27 luglio 1994 - Resoconto
OGGETTO N. 873/X - Disegno di legge: "Modificazioni
all'articolo 1 della legge regionale 5 settembre 1991, n. 50
(Disposizioni per lo sviluppo e la realizzazione del sistema
informativo sanitario regionale".
Articolo 1 - (Modificazioni all'articolo 1 della legge regionale
5 settembre 1991, n. 50)
1. L'articolo 1 della legge regionale 5 settembre 1991, n. 50
(Disposizioni per lo sviluppo e la realizzazione del sistema
informativo sanitario regionale) è sostituito dal seguente:
"Articolo 1
(Finalità ed obiettivi)
1. La Regione Valle d'Aosta, nell'ambito delle finalità e degli
obiettivi di cui all'articolo 58 della legge 23 dicembre 1978, n.
833 (Istituzione del servizio sanitario nazionale) ed al titolo IV
della legge regionale 25 ottobre 1982, n. 70 (Esercizio delle
funzioni in materia di igiene e sanità pubblica, di medicina
legale, di vigilanza sulle farmacie ed assistenza farmaceutica),
provvede ad interventi programmatori, organizzativi ed
economici?finanziari per lo sviluppo e la realizzazione del sistema
informativo sanitario regionale di cui alla legge regionale 21
aprile 1981, n. 21 (Articolazione organiz­zativa e funzionamento
del servizio socio?sanitario regionale).
2. Gli interventi di cui al comma 1 si attuano con provvedimenti
della Giunta regionale, in applicazione del decreto legislativo 30
dicembre 1992, n. 502 (Riordino della disciplina in materia
sanitaria, a norma dell'articolo 1 della legge 23 ottobre 1992, n.
421), come modificato dal decreto legislativo 7 dicembre 1993, n.
517, con particolare riferimento alla potestà di indirizzo tecnico,
promozione e supporto spettanti alla Regione in forza della
sopracitata legislazione statale."
Presidente -
Ha chiesto la parola il relatore,
Consigliere Rini.
Rini (UV) -
Andando verso la trasformazione
dell'U.S.L. in azienda, secondo quanto stabilito dal decreto
legislativo n. 502/92, la Giunta regionale, per quanto concerne il
sistema informativo sanitario regionale, con deliberazione n. 11286
del 1993 e successive deliberazioni di rettifica n. 81 del 14
gennaio 1994, cede in comodato d'uso all'U.S.L. tutte le
apparecchiature e le procedure informatiche acquisite dalla Regione
Valle d'Aosta già in uso presso l'U.S.L. stessa, caricando al
comodatario anche tutte le spese che concernono la gestione, quale
la manutenzione ordinaria e straordinaria, le linee di trasmissione
e l'assistenza.
A questo punto si rende necessario modificare l'articolo 1 della
legge regionale 50/91, in cui si prevede che la Giunta regionale,
oltre ad intervenire con provvedimenti programmatori, organizzativi
ed economico-finanziari per lo sviluppo del sistema informativo
sanitario regionale, acquisisca direttamente, per poi dare in uso
all'U.S.L., tecnologie informatiche, procedure, programmi e
tecnologia base informatizzata, provvedendo anche alla loro
gestione. Il presente disegno di legge elimina questa incongruenza,
modificando l'articolo 1 della legge regionale 50/91, in
applicazione del decreto legislativo 502/92, modificato dal decreto
legislativo 517/93, dando alla Giunta regionale la potestà,
l'indirizzo tecnico promozionale e di supporto per gli interventi
per lo sviluppo e la realizzazione del sistema informativo
sanitario regionale, di cui alla legge regionale 21/81.
Presidente -
Ricordo che c'è un articolo unico,
quindi si vota solo la legge.
Qualcuno chiede la parola? Se nessuno chiede la parola, pongo in
votazione della legge nel suo insieme, che è formata da un articolo
unico.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK