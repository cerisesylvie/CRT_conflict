Consiglio Regionale della Valle d'Aosta - Oggetto del Consiglio n. 1706 del 23 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Alcolismo e tossicodipendenze
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1706 del 23 marzo 2011 - Resoconto
OGGETTO N. 1706/XIII - Interpellanza: "Iniziative per
prevenire e arginare l'abuso di sostanze alcoliche da parte dei
giovani".
Interpellanza
Venuti a conoscenza dei dati allarmanti del Rapporto
Osservasalute 2010, elaborati dall'Università Cattolica, secondo i
quali, nel 2008, il consumo di alcool in Valle d'Aosta sarebbe
stato il più alto di tutta Italia;
Preoccupati per un tale fenomeno sociale che coinvolge sempre
di più i giovani, addirittura anche i minori, e che la dipendenza
da alcool, come altre tipologie di dipendenze, rischia di
compromettere in primo luogo la salute di chi ne è affetto, ma
anche l'idoneità all'attività lavorativa, l'instaurarsi di
relazioni affettive, nonché la sicurezza stradale di tutti i
cittadini;
Rilevato che l'abuso di sostanze alcooliche interessa in
particolar modo anche gli anziani della nostra regione;
Riconosciute le importanti iniziative intraprese sul fronte
della prevenzione del consumo di alcol da parte dell'Assessorato
alla Sanità, quali il Progetto "Non dargli da bere" e
l'approvazione del "Piano di Prevenzione dei Rischi del Consumo e
dell'abuso di alcool e/o sostanze psicoattive", realizzato in
collaborazione con il Ser.T. dell'Azienda U.S.L. Valle
d'Aosta;
Ribadita la necessità di mantenere viva l'attenzione su una
piaga sociale quale quella del consumo eccessivo di alcol, per
molto tempo sottovalutata e culturalmente non percepita con lo
stesso disvalore del consumo di sostanze stupefacenti;
i sottoscritti Consiglieri regionali
Interpellano
la Giunta
regionale per conoscere:
1) quali sono stati i risultati delle iniziative di
prevenzione in materia di consumo di alcol intraprese
dall'Assessorato alla Sanità e se li ritiene soddisfacenti;
2) se intende intraprendere ulteriori incisive iniziative per
prevenire e per arginare l'abuso di sostanze alcoliche.
F.to: Carmela Fontana - Rigo
Presidente
- La parola alla Consigliera Carmela
Fontana.
Fontana (PD)
- Grazie Presidente.
Venuti a conoscenza dei dati allarmanti del rapporto
Osservasalute
2010
, elaborati dall'Università
Cattolica, secondo i quali, nel 2008, il consumo di alcol in Valle
d'Aosta sarebbe stato il più alto di tutta Italia, siamo
preoccupati per un tale fenomeno sociale che coinvolge sempre di
più i giovani, addirittura anche i minori, e che la dipendenza da
alcol, come altre tipologie di dipendenze, rischia di compromettere
in primo luogo la salute di chi ne è affetto, ma anche l'idoneità
all'attività lavorativa, l'instaurarsi di relazioni affettive,
nonché la sicurezza stradale di tutti i cittadini. L'abuso di
sostanze alcoliche interessa in particolar modo anche gli anziani
della nostra regione. Al di là di tutto questo, riconosciute le
importanti iniziative intraprese sul fronte della prevenzione del
consumo di alcol da parte dell'Assessorato della sanità, quali il
progetto
Non dargli da bere
e l'approvazione del piano di
prevenzione dei rischi del consumo e dell'abuso di alcol, riteniamo
necessario mantenere viva l'attenzione su una piaga sociale quale
quella del consumo eccessivo di alcol, per molto tempo
sottovalutata e culturalmente non percepita con lo stesso disvalore
del consumo di sostanze stupefacenti. Volevamo sapere
dall'Assessore:
"quali sono stati i risultati delle iniziative
di prevenzione in materia di consumo di alcol intraprese
dall'Assessorato..."
e
"se si intende intraprendere
ulteriori incisive iniziative per prevenire e per arginare l'abuso
di sostanze alcoliche"
. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Ringrazio la collega Fontana per aver riportato l'attenzione su
questo grave problema, che coinvolge non solo i giovani nella
nostra regione, ma tutta una serie di strati della popolazione.
L'interpellanza ribadisce un concetto che è sempre all'attenzione
del Governo regionale - quindi concordiamo con quanto ribadito
dalla collega Fontana -, ma anche dell'intera comunità valdostana.
Il problema dell'abuso di bevande alcoliche in Valle d'Aosta è
un'emergenza per la gravità dei problemi collegati al consumo, per
le patologie e per la sofferenza che ne causa; tuttavia,
l'esistenza di piani e progetti nazionali e regionali, le
indicazioni esplicitate dall'Organizzazione mondiale della sanità
dovrebbero renderci tutti consapevoli che, anche nel momento in cui
è massima l'attenzione e i nostri interventi sono più intensi, non
produciamo un effetto immediato.
Del resto, un estratto del testo che è stato citato dalla
Consigliera Fontana - il rapporto
Osservasalute
2010
- recita:
"le evidenze scientifiche hanno ormai dimostrato che
la problematica alcol-correlata, è solo in parte rappresentata
dall'aspetto attribuito alla dipendenza... il bere, oggi, è
normalizzato nella cultura e nei comportamenti, oltre che dalla
società, da una mancanza di coordinamento delle azioni centrali,
anche rispetto alla devoluzione in materia di salute che, a livello
locale, riesce a produrre iniziative di tutela perfino più incisive
rispetto alle linee nazionali (ordinanze comunali, divieto di
consumo). Anche la comunicazione istituzionale, incalzata da
logiche di tutela commerciali, non favorisce la diffusione di
informazione valida e corretta, proponendo messaggi in maniera
spesso incoerenti con gli orientamenti di tutela espressi dalle
normative (per esempio, alcol e minori, alcol e guida).
Questi aspetti, ovviamente, non depongono per la probabilità di
una riduzione del rischio alcol e non lasciano intravedere nel
breve periodo possibili guadagni di salute in assenza di una
convinta azione istituzionale, che riconsideri le logiche di
intervento e che riqualifichi e finanzi la prevenzione e la ricerca
come strumenti capaci di contribuire a produrre salute, sicurezza e
benessere compatibili con uno sviluppo economico e
sociale".
In linea con quanto appena detto, ossia che queste politiche di
prevenzione non si vedono sull'immediato, ma si spera di vederle
nel futuro prossimo, possiamo senz'altro affermare e concordare che
l'abuso di sostanze alcoliche è, per certi versi, un aspetto
culturale della vita della comunità valdostana ed è quindi sul
piano culturale che bisogna agire con opportuni ed adeguati
interventi. La promozione di questa "presa di coscienza" è
preoccupazione costante dell'Amministrazione regionale. In
particolare si insiste non solo sulle problematiche specifiche
dell'alcolismo, ma anche sulla necessità che la popolazione adotti
nuovi e diversi stili di vita, il che dovrebbe significare diversi
comportamenti di fronte all'uso e all'abuso di sostanze, come
tabacco, alcol e droghe stesse. Gli effetti di queste attività,
tuttavia, non sono riscontrabili con immediatezza, l'abuso di
alcol, ad esempio, è così radicato e considerato come comportamento
legato a fatti culturali da richiedere una inversione di tendenza
di 360 gradi per certi aspetti, che, per essere visibile e
riscontrabile, richiederà probabilmente almeno un intero passaggio
di generazione, se non addirittura due. Consapevoli della
complessità del problema, mentre moltiplichiamo gli sforzi, non ci
proponiamo obiettivi miracolistici e non favoriamo allarmismi.
Termino evidenziando che in questa sede è più utile discutere in
che modo è più opportuno intervenire in maniera globale e
trasversale proprio per non disperdere il senso stesso e
l'efficacia degli interventi finora attuati.
Venendo alle domande specifiche: la prima,
"quali sono stati
i risultati delle iniziative di prevenzione..."
, alla luce
dell'esperienza pluriennale e dei risultati dei vari progetti
citati dall'interpellanza, emerge come tali progetti hanno
rappresentato un utile strumento di prevenzione alcologica nella
realtà valdostana. Attuare i vari progetti sul territorio ci ha
permesso di ampliare, con importanti informazioni le conoscenze
relative agli stili di vita dei valdostani. Ci ha consentito di
attuare via via interventi propedeutici ad azioni più incisive.
Abbiamo incontrato le prevedibili resistenze nell'affrontare il
tema, ma al tempo stesso è emersa una discreta conoscenza
dell'alcol quale fattore di rischio per la propria salute. La
difficoltà incontrata, su cui ci sembra abbiamo ottenuto ad oggi i
risultati più evidenti, ha riguardato la possibilità di riportare
sul piano della concretezza un problema che veniva percepito in
modo astratto e non calato nella realtà valdostana. I vari progetti
ci hanno permesso, infine, di definire ruoli, funzioni e modelli
operativi di riferimento per operare e mantenere costante nella
realtà valdostana un'efficace azione di prevenzione dei problemi
alcol-correlati.
Per quanto riguarda
"ulteriori incisive iniziative"
,
iniziative di prevenzione volte ad arginare il fenomeno della
diffusione dell'abuso di alcol fra la popolazione valdostana e, in
particolare, tra i giovani e i giovanissimi, si informa che,
attraverso gli uffici dell'Assessorato che rappresento, la
Sovrintendenza agli studi e l'azienda USL in collaborazione con il
privato sociale, le scuole guida, le forze dell'ordine,
l'Amministrazione regionale ha in corso diversi progetti di
sensibilizzazione sui pericoli derivanti dall'abuso di alcol e sui
rischi per la salute riconducibili al suo consumo. Progetti che
proseguono, anzi, che sono diventati parte integrante delle normali
attività istituzionali dei diversi servizi. Alcuni hanno un
approccio estremamente scientifico al problema e altri in maniera
più divulgativa intendono richiamare l'attenzione sugli effetti
dannosi dell'alcol. Oltre alle attività già ricordate
nell'interpellanza, tra le iniziative progettuali ad ampio spettro
sono evidenti i progetti ed i programmi nazionali ai quali abbiamo
aderito negli ultimi due anni e sono il progetto
APRI
, che
mira a favorire una riduzione significativa del tasso di
incidentalità stradale legato al consumo di sostanze alcoliche e
stupefacenti e ad analizzare il rituale di iniziazione e i
comportamenti di abuso che avvengono sempre più in età precoce fra
gli adolescenti. Quest'ultimo progetto, coinvolgendo gruppi di
giovani appartenenti a contesti sociali diversi, si prefigge anche
l'obiettivo di sensibilizzare, attraverso attività formative e
informative, i giovani sulle tematiche del consumo di droghe e
dell'abuso di alcol, con particolare riferimento alla prevenzione
dei danni per la salute e alle patologie correlate al consumo di
queste sostanze e alle possibili conseguenze legate a tali
comportamenti. L'altro progetto è il programma
Guadagnare salute
in adolescenza
, che vede gli operatori dell'azienda USL parte
attiva nella maggior parte dei progetti proposti che riguardano
fumo e alcol, droghe illecite, salute sessuale e utilizzo degli
anticoncezionali, attività fisica, abitudini alimentari e diete,
soddisfazione del proprio corpo, obesità e sovrappeso, quindi altre
problematiche.
Infine, ricordo un progetto che stiamo portando avanti con
l'Assessorato del turismo e l'IPRA di Châtillon, dove ci sono tre
iniziative che coinvolgono tutti i ragazzi dell'istituto e che
hanno il compito di illustrare e promuovere la corretta assunzione
delle sostanze alcoliche e degli alimenti, per cercare di
migliorare l'approccio dei giovani verso l'alcol e
l'alimentazione.
Non è un settore facile questo, ma cerchiamo di portare avanti
una serie di iniziative, anche se come viene detto anche
dall'
Osservasalute
e da osservatori dell'Organizzazione
mondiale della sanità, sono progetti che a volte danno risultato
dopo un salto di generazione, quindi bisogna avere pazienza e
soprattutto perseverare.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore per la risposta
molto puntuale e dettagliata e capisco tutto lo sforzo che si sta
facendo da parte sia dell'Assessorato della sanità, sia
dell'Assessorato dell'istruzione, che trovo molto importante,
perché è proprio una questione culturale. Non volevamo in questo
momento creare allarmismi per quanto riguarda tali dati, ma già nel
2008 - avevo fatto diverse interpellanze - l'allora Assessore
Fosson, il 19 marzo 2008, ad una nostra iniziativa mi dava una
percentuale del 50 percento di abuso di alcol, penso che fosse
riferita al 2007, io ho chiesto un "116"... purtroppo, non mi è
arrivato... per cercare di capire negli anni come si sta evolvendo
questa situazione. Se tali dati erano del 2007 ed eravamo al 50...
nel 2008 siamo a 74, con tutti gli sforzi che stiamo facendo... se
il 2009 e il 2010 crescesse... qui veramente bisogna fare una pausa
di riflessione e magari sarebbe il caso... non solo lo sforzo degli
amministratori per quanto riguarda quello che si sta facendo,
perché non è poco, mi rendo conto, ma non possiamo nemmeno
adeguarci e dire che non possiamo fare niente. Secondo me, sarebbe
importante coinvolgere i genitori, perché bisogna avere un supporto
anche da parte loro, far capire ai figli che non è solo la scuola o
il resto che li deve aiutare, ma anche loro stessi. Diverse volte
mi capita di vedere delle ragazzine o dei ragazzini e mi viene la
pelle d'oca, gli chiedo: ma perché andate a bere? Mi rispondono:
"e sennò come faccio a divertirmi?"
, c'è da rabbrividire.
Non so se tutte le famiglie o i genitori sono consapevoli di
questo, perché tante volte non conosciamo i nostri figli e fuori
sono altre persone. Secondo me, forse sarebbe il caso di fare una
campagna, coinvolgendo anche i genitori, perché questo deve partire
dalla cultura fin da piccoli. Capire poi magari in futuro come sono
i dati del 2009 e 2010... direi, quando avremo dei dati, di
affrontare un'altra volta la questione per vedere cosa possiamo
fare, perché non possiamo stare lì a guardare, stiamo vedendo cosa
sta succedendo: incidenti stradali, proprio stamani sentivo al
telegiornale che un altro ragazzo ha investito... lì è successo un
incidente, non perché era ubriaco... ma comporta tante
preoccupazioni. Vigileremo comunque su questo e vedremo il da
farsi, perché siamo tutti responsabili e tutti dobbiamo fare la
nostra parte. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK