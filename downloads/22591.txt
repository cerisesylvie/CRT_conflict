Consiglio Regionale della Valle d'Aosta - Oggetto del Consiglio n. 2115 del 28 luglio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2115 del 28 luglio 2006 - Resoconto
OGGETTO N. 2115/XII - Approvazione della mozione: "Piena
solidarietà al Santo Padre ospite della Valle d'Aosta".
Mozione
Constatato che nell'adunanza del Consiglio regionale in data
12 e 13 luglio c.a. un esponente del Gruppo Arcobaleno, richiamando
un malinteso principio di pluralismo culturale, ha usato parole
poco felici, accompagnate da comparazioni del tutto fuorvianti, nei
confronti di Sua Santità Benedetto XVI, attualmente gradito ospite
a Les Combes di Introd;
Considerato che il termine di paragone usato per dimostrare
una presunta discriminazione di trattamento ("... accoglienza
calorosa a Papa Benedetto XVI e diniego, in tempi recenti,
all'esponente islamista Tariq Ramadan, ad intervenire ad un
convegno presso l'Università della Valle d'Aosta..."), è del tutto
fuori luogo in quanto l'intellettuale in questione è sospetto, a
giudizio di illustri personalità come ad esempio l'ex ministro
francese Bernard Kouchner e il saggista Bernard Henry Lévy, di
indiscutibile, anche se talvolta abilmente dissimulata, propensione
all'antisemitismo;
Rilevato che Tariq Ramadan si batte per affermare in
occidente l'identità musulmana intesa come unica, vera ed autentica
fonte di universalità;
Tutto ciò premesso
Il Consiglio regionale
Impegna
La Giunta regionale a ribadire la piena e viva soddisfazione
per la presenza in Valle d'Aosta di Sua Santità Benedetto XVI e a
deplorare il comportamento di chi tenta di affermare in modo
irriverente il rispetto del principio di pluralismo
culturale.
F.to: Viérin Marco - Lanièce - Comé - Stacchetti
Presidente
- Come annunciato, i punti nn. 36, 37 e 38
sono rinviati al prossimo Consiglio, pertanto verranno iscritti
d'ufficio dalla Presidenza all'ordine del giorno.
La parola al Vicepresidente Lanièce.
Lanièce (SA)
- Il gruppo "Stella Alpina" ha presentato
questa mozione per due motivi: anzitutto per rinnovare al Papa
Benedetto XVI la più viva soddisfazione per la sua presenza fra le
nostre montagne per la seconda volta. Dobbiamo infatti esternare al
Papa la più viva gratitudine per aver voluto continuare a
prediligere la nostra terra come luogo di soggiorno estivo sulla
scia del compianto Papa Giovanni II. In tutto il mondo, grazie ai
soggiorni estivi del Papa, la Valle d'Aosta diventa nel mese di
luglio il podio della voce della cristianità; inoltre tutto il
mondo conosce grazie alla presenza del Sommo Pontefice la Regione,
in particolar modo la località di Les Combes di Introd, quindi è
anche una grande promozione dell'immagine della nostra Regione.
Con questa mozione vogliamo in secondo luogo deplorare il
comportamento di un collega di questa assise, il collega Bortot,
che, richiamando un malinteso principio di pluralismo culturale, ha
usato nello scorso Consiglio parole poco felici, accompagnate da
comparazioni del tutto fuorvianti, nei confronti di Sua Santità.
Infatti il collega Bortot, parlando di un'iniziativa riguardante
l'Università, chiamando il Papa "Signor Ratzinger" per ben 2 volte
ha confrontato l'accoglienza calorosa espressa nei suoi confronti
dalla popolazione e dagli amministratori pubblici della nostra
Regione al diniego espresso invece nei confronti di Tariq Ramadan,
un docente universitario che, come ha detto in quest'aula il
Presidente Caveri rispondendo a una recente iniziativa, è una
persona controversa, un personaggio "sui generis", che è criticato
per il suo modo di pensare. Riteniamo sia deplorevole paragonare
Ramadan al Papa, espressione massima della cristianità sulla terra,
una persona che con la sua presenza onora il nostro territorio, e
che rappresenta per tutto il mondo cattolico la figura più
importante; è vero che ognuno ha il diritto di esprimere le proprie
idee, ma non deve né offendere né mancare di rispetto alle idee e
ai valori altrui! Quello che vogliamo evidenziare è che non si può
fare questo paragone, perché è un paragone azzardatissimo e fuori
luogo. Mi auguro che il collega Bortot accetti tale rimbrotto,
perché non si può paragonare il Papa a Tariq Ramadan. Questo è il
contenuto, la motivazione per cui "Stella Alpina" ha voluto
presentare tale mozione, con la quale vogliamo ribadire la piena e
viva soddisfazione della nostra Regione per la presenza in Valle
del Sommo Pontefice e deplorare il comportamento del collega per
questa affermazione; occorre far sì che vi sia maggior rispetto
soprattutto per dei personaggi così importanti, al di là delle
ideologie e delle credenze, com'è Papa Benedetto XVI, anche perché
non solo ci onora della sua presenza, ma per l'alto contenuto
morale ed etico delle sue parole non solo per noi credenti, ma
anche per tutto il mondo. È un personaggio importantissimo a cui si
deve il massimo rispetto e non si può paragonarlo a personaggi
discutibili come Ramadan, come ha evidenziato lo stesso Presidente
Caveri, quando ha spiegato le motivazioni per le quali al docente
Ramandan è stato negato di intervenire all'Università della Valle
d'Aosta.
Président
- La parole à la Conseillère Charles
Teresa.
Charles (UV)
- Simplement pour affirmer que je voterai
pour cette motion.
La fois passée, il y a 15 jours, j'avais déjà exprimé à M.
Bortot en privé mon embarras pour son manière de s'exprimer - moi
souvent j'ai l'habitude de le dire en privé, c'est-à-dire de dire
exactement ce que je pense - et cela pas uniquement pour des
raisons religieuses. Pour celles-là aussi, mais je veux ici parler
en laïque en affirmant que ses comparaisons ont été franchement
intenables. En plus je veux dire que je ne m'aimerais pas entendre
dire, par exemple, pour le Président de la République, il Signor
Napolitano, parce que j'y verrais un tel dénigrement, un sarcasme
mal placé et par conséquent le langage utilisé par M. Bortot doit
être stigmatisé. Il faut dire, je le regrette vraiment parce que
j'avais beaucoup de sympathie pour lui, qu'il n'a pas été seulement
de mauvais goût, mais il s'agit d'une grossièreté intolérable qui
ne fait point honneur à notre Conseil.
Presidente
- La parola al Consigliere Bortot.
Bortot (Arc-VA)
- Volevo star zitto e non alzare i toni.
Il Sig. Ramadan è una persona fisica quanto il Signor Ratzinger
Papa. Paragonare il Presidente della Repubblica al Papa, Signor
Ratzinger...
(interruzione del Consigliere Frassy, fuori
microfono)
...
ho diritto di rispondere, ci mancherebbe altro che
lasciassi passare queste cose, sarebbe un'indecenza! Sapete cosa ha
affermato "L'Osservatore romano" a proposito delle cellule
staminali l'altro giorno? Guardi, avevo preparato degli appunti e
li avevo messi via. Leggo:
"macabro mercimonio"
, cioè l'idea
che qualcuno sulle cellule staminali... i diritti delle persone di
pensarla in modo diverso diventa questa cosa scritta virgolettata e
io dovrei stare zitto? Io cioè non sono figlio del Dio che voi
dovreste riconoscere? Questa non è la Curia, questo è il Consiglio
regionale della Valle d'Aosta e non è ancora, per fortuna, a
sovranità limitata, dove la Curia decide che cosa e come e quando
dobbiamo parlare, deliberare e decidere, per essere molto chiari e
adesso vado avanti e arrivo fino in fondo.
Seconda cosa: fare delle affermazioni come fa il Papa, non
voglio offendere la vostra suscettibilità, ma non gli riconosco
alcun potere spirituale sulle mie convinzioni. Me lo permettete?
Cosa c'è di offensivo a chiamare Signor Ratzinger il Papa? Il
Signor Ramadan, che voi pensate sia un delinquente e che non avete
lasciato entrare in Valle d'Aosta, è un docente universitario
consulente dell'Unione europea. Voi pensate... perché poi avete
strumentalizzato la cosa, perché, se andate a prendere i verbali,
c'è scritto:
"facendo le debite proporzioni"
. Penso allora
che le persone abbiano gli stessi diritti, salvo poi qualcuno
concedere dei privilegi a qualcun altro... non si sa bene per quali
motivi, tanto per essere chiari. Non facciamo i paragoni sul
terrorismo, perché quando ci sono delle persone che vogliono
imporre le loro convinzioni ad altri e pensare che sia... volete
parlare dell'infallibilità del Papa, parliamo di quello, la
decretata Dio o la decretata gli uomini che gestiscono...
Presidente
- ... collega Bortot, però io...
Bortot (Arc-VA)
- ... che cosa? Mi spieghi cosa sto
facendo...
(commenti dai banchi del Consiglio)
... ma perché avete questo problema di dover fare a tutti i
costi il difensore del Papa, che è in grado benissimo, con tutta la
struttura della Chiesa che ha attorno, di difendersi da solo? Avete
paura di che cosa? Spiegatemelo. Perché questo problema crea tanta
suscettibilità o non è strumentalizzato? Spero che la mozione
"Stella Alpina" sia strumentale; sì o no? Siete convinti di quello
che avete fatto? Allora dico solo menomale che siamo nel 2006, se
fossimo in altri periodi della storia, non avreste fatto la
mozione, avreste già acceso il fuoco! Mi dispiace che siete
convinti di questa cosa. Finisco con un bel "de profundis". Nessuno
qui si ricorda di Don Lutte, Don Lutte è un prete belga che è
venuto in Val d'Aosta 40 anni fa al "Milleluci", con il quale ci
siamo trovati d'accordo a fare un sacco di cose che voi non ci
siete a fare e non vi ho mai visti da nessuna parte...
(interruzione del Consigliere Frassy, fuori
microfono)
... quello è uno dei primi, aspetta Consigliere Frassy, la
persona che frequento più ultimamente - sono stato criticato perché
vado troppo in giro per l'Europa, sono stato ad Atene al Social
Forum - è Don Dell'Olio, oltre a Don Zanotelli, che conosco da
vecchia data, e con loro assieme ad un sacco di credenti, di tutte
le religioni, stiamo facendo un sacco di cose e voi non vi ho mai
visti da nessuna parte per fare...
(proteste dai banchi del Consiglio)
Presidente
- ... colleghi, abbiate l'educazione di
rispettare un collega che sta intervenendo, anche se esprime
opinioni sulle quali non siete d'accordo...
(interruzione di un Consigliere, fuori microfono)
... allora, se provoca, lei avrà tempo e possibilità di
replicare, chiedo l'educazione di consentire al collega di svolgere
i ragionamenti che è libero di fare.
Bortot (Arc-VA)
- ... termino nel dire che tale
provocazione - che accetto come provocazione e non come
convinzione, altrimenti sarebbe molto grave questa censura nei miei
confronti e delle cose che ho detto, l'accetto come provocazione e
strumentalizzazione - non inciderà tanto così all'interno del
gruppo "Arcobaleno" o delle cose che faccio quotidianamente insieme
a tanti credenti. Per il rispetto che quelle persone credenti,
anche se in modo diverso da voi, danno al sottoscritto, vorrei fare
una piccola tavola rotonda, tutti assieme, e vediamo che anche le
cose che ha detto la Signora Charles... non c'è niente di... il
Papa è una persona umana, se non sono convinto dell'infallibilità
del Papa, perché è stata decretata dalle persone che gestiscono il
verbo della "cattolicesima" Chiesa, se non ci credo, non posso
"prendere per oro scontato" tutto quello che dice e fa. Fin qui
siamo d'accordo. Dove voi intervenite è che io, considerandolo una
persona umana fallibile, mi permetto in piena coscienza di fare dei
paragoni che voi non accettate e come faccio io ad accettare le
critiche al diritto di esprimermi? Potete non essere d'accordo su
quello che esprimo, ma non potete intervenire per dirmi di
parlare... e strumentalizzare quello che ho detto.
Presidente
- La parola al Consigliere Sandri.
Sandri (GV-DS-PSE)
- L'intervento è molto breve, solo per
annunciare la non partecipazione al voto del gruppo dei
"Democratici di Sinistra", perché riteniamo che questa discussione
abbia dimostrato come si sia fatta una grossa confusione fra il
pubblico e il privato. Se qualcuno in quest'aula si sente offeso
dalle parole di qualcun altro, è giusto che lo faccia presente
all'Ufficio di Presidenza del Consiglio, vi sono tanti strumenti
per esprimere il disagio per le affermazioni di qualcuno, non gli
strumenti utilizzati in quest'aula in modo roboante, che ricorda
piuttosto i mercati generali, piuttosto che un'istituzione come
quella della Valle d'Aosta. L'aver voluto trasformare questo tipo
di giusta replica invece in una mozione credo sia stato qualcosa di
strumentale che non possiamo condividere. Il rispetto è per tutte
le opinioni e deve essere totale e ovviamente anche il diritto di
non sentirsi offesi: sono due diritti che devono essere tutelati
dalla Presidenza del Consiglio, cosa che ha sempre fatto e credo
che fosse quello l'ambito a cui rapportarsi.
Piccola osservazione finale: non si chiamava Don Lutte, ma
generalmente viene chiamato Père Lutte.
Presidente
- La parola alla Consigliera Squarzino
Secondina.
Squarzino (Arc-VA)
- Come avete potuto vedere, convivono
all'interno del gruppo "Arcobaleno" e lavorano attorno ad un
progetto politico comune delle persone provenienti da esperienze
culturali diverse e che sono portatrici di opinioni e sensibilità
diverse su una serie di temi importanti, dal lavoro all'ambiente.
Sensibilità e punti di vista diversi che attengono anche ai temi
che fanno appello alla coscienza personale di ciascuno di noi, fra
cui le scelte religiose o le scelte etiche. Consideriamo questa
diversità una ricchezza, perché siamo convinti che dal dialogo
profondo e dal confronto sincero, anche con toni duri - ciascuno ha
il suo modo di esprimersi -, con le diverse istanze personali si
possa costruire pian piano un atteggiamento di rispetto del
pluralismo culturale, da cui possono nascere comportamenti capaci
di individuare strumenti che poi serviranno in contesti sempre più
multiculturali. Adesso noi qui esprimiamo sensibilità diverse, con
modalità che non ci piacciono l'un l'altro, ma nella società
normale queste cose capitano e sempre più nella società del futuro,
ma anche in Valle d'Aosta, come in Europa e nel mondo, si dovranno
confrontare culture e sensibilità diverse se andiamo verso una
società plurietnica e pluriculturale. Bisogna imparare tutti quanti
ad individuare tali strumenti, che sono strumenti di comportamenti
anche per governare questa società del futuro. All'interno di
questa differenza, nel rispetto delle singole posizioni, si colloca
come ha ricordato ora il collega Sandri, quello che è un fatto
privato: il fatto religioso, c'è chi lo accetta, ci si riconosce e
questo ha tutto il diritto di essere riconosciuto, rispettato nella
sua scelta religiosa, qualunque essa sia, purché non si ponga
contro le regole democratiche. C'è anche chi non accetta per sé un
tipo di religione precisa, si riconosce non religioso; il Cardinal
Martini ha istituito più di 20 anni fa a Milano la cattedra per i
non credenti proprio per questo dialogo. Perché dobbiamo avere
paura di tali differenze? Sono una ricchezza, ripeto, per cui chi
non si riconosce in questi singoli aspetti religiosi ha diritto ad
essere riconosciuto nel suo diritto.
Tutti abbiamo chiara la consapevolezza che l'ambito civile,
l'ambito politico ha una sua dignità e autonomia che sono diverse
da quelle private. C'è una laicità dello Stato che è in dialogo
continuo e non subalterno con tutti i valori dell'ambito religioso,
soprattutto su temi su cui c'è una ricerca continua, perché
nessuno, al di là di affermazione di valori, ha le risposte in
tasca. Ciascuno quindi esprime le sue opinioni e io credo sia
importante ricordare in che anno siamo: nel 2006; molte volte
leggendo la storia della Valle d'Aosta le streghe e via dicendo...
mi dico che, se fossi vissuta nel 1600, probabilmente su quei roghi
avrei potuto andarci anch'io...
(interruzione del Presidente della Regione, fuori
microfono)
... non Giovanna d'Arco, assolutamente no! Come le streghe
normali... perché capisco che quando uno esprime atteggiamenti che
non sono in un certo qual modo lineari... ebbene, allora si usava
un metodo, oggi, per fortuna, la democrazia consente di utilizzare
la dialettica o le mozioni. Ciascuno esprime le proprie opinioni e
talvolta con un po' di enfasi e in modo colorito, come sappiamo è
solito fare il collega Bortot.
Noi, come gruppo "Arcobaleno", ribadiamo il nostro rispetto per
la Chiesa e per la sua funzione di richiamo ai valori e nel
contempo ribadiamo la libertà di coscienza di ogni singola persona.
Nulla in contrario di fronte al fatto che il Papa venga in Valle
d'Aosta, riteniamo questa una ricchezza per la Valle, ma nulla in
contrario anche all'attenzione verso tutti i valori del
multiculturalismo. Pensiamo anche noi che tale mozione, per i toni
che ha assunto, sia strumentale, lo stesso collega Lanièce lo ha
detto che è partito da un'espressione poco felice, un intervento "a
braccio", quindi ha riconosciuto... e in questo gli riconosciamo
l'onestà intellettuale di dire: "guardate, sono partito da
un'espressione poco felice e da un intervento "a braccio" per fare
questa mozione" e, considerando strumentale tale mozione, se la
stessa non verrà ritirata, non parteciperemo al voto.
Si dà atto che dalle ore 11,51 presiede il Vicepresidente
Lanièce.
Presidente
- La parola al Consigliere Viérin Marco.
Viérin M. (SA)
- Credo che qui anche le Sinistre debbano
decidersi, è troppo comodo dire gli uni e gli altri non
partecipiamo al voto, perché, quando abbiamo dibattuto tantissime
risoluzioni per tantissimi argomenti che avevano per il nostro
gruppo un rilievo e un'importanza diversa, siamo stati qui, abbiamo
preso le nostre posizioni e abbiamo anche votato l'iscrizione delle
risoluzioni. Detto questo, non vogliamo essere i difensori di
nessuno, come qualcuno dei colleghi ha sostenuto, ma vogliamo
mettere in discussione il paragone che è stato fatto, perché
nell'intervento è stato ribadito che lei ha posto la
discriminazione di comportamento che la pubblica amministrazione,
tramite l'Università, ha avuto verso il Papa rispetto a un certo
Sig. Ramadan; questo è il punto e qui cade anche la tesi del
Consigliere Sandri. Su questo giustamente lei ha sollevato in
quell'intervento la discriminazione della politica, per quello che
non abbiamo potuto fare alcuna istanza all'Ufficio di Presidenza o
a qualcun altro, perché la politica si gioca qui.
Noi possiamo accettare, per rispondere anche alla collega
Squarzino, le opinioni di ciascuno e quindi la libertà di
coscienza; ben venga, ma allora anche voi dovete rispettare il
nostro pensiero su questo e il pensiero nostro è che non si può
fare un ragionamento di discriminazione di comportamento della
politica per non aver voluto accogliere questo Sig. Ramadan
rispetto all'accoglienza data al Santo Padre in tutti questi anni.
Vi voglio ricordare che non è la "Stella Alpina" o la politica
valdostana, o altro, ma i giornali di tutto il mondo si sono
espressi su questa persona che lei dice essere stata discriminata
rispetto all'accoglienza fatta al Santo Padre, e riporto qui 3 o 4
questioni. Questa persona è il portavoce delle correnti le più dure
dell'Islam europeo, è uno che ha i legami con i militanti di
"Al-Quaida" in Francia, negli Usa e in altri Paesi europei; questi
Paesi non gli hanno accordato il visto di entrata! Invece al Santo
Padre perfino Cuba gli ha concesso il visto di entrata! Il Sig.
Ramadan ha dichiarato più volte che la sua logica non è quella di
integrare i Mussulmani, ma al contrario è l'occidente che si deve
adeguare alla cultura islamica. Parlare allora di discriminazione
di comportamento per l'accoglienza riservata al Santo Padre
rispetto a quella avuta da questa persona credo non sia proprio il
caso. È paradossale per noi fare un paragone con il Santo Padre e,
anziché placare il dibattito sui temi più delicati, mettere alla
pari quelli che tendono ad estremizzarli. Riteniamo che il tendere
ad estremizzare i dibattiti sui temi più accesi in questo momento
nel nostro mondo non sia la cosa migliore e anche qui credo che sia
il Santo Padre che ha preceduto Benedetto XVI, sia Benedetto XVI
stesso non abbiano mai fatto affermazioni che vanno in questo
senso. Noi vogliamo che non si giochi sulla forma, ma si punti
essenzialmente alla sostanza ed è sulla sostanza che abbiamo voluto
presentare questa mozione, quindi chiediamo ai colleghi di votarla
in maniera convinta.
Si dà atto che dalle ore 11,55 riassume la Presidenza il
Presidente Perron.
Presidente
- La parola al Consigliere Lattanzi.
Lattanzi (CdL)
- Non vi voglio negare il grande imbarazzo
e il sentimento di amarezza che mi accompagna nell'intervenire in
questo dibattito, perché sento alcuni principi e valori che ci
dovrebbero unire utilizzati in maniera molto strumentale. Voglio
mettere tutta la mia disponibilità di liberale convinto
nell'ascoltare le motivazioni del collega Bortot e di chi lo
difende; faccio più fatica ad accettare il falso attendismo di chi
si nasconde dietro il non voto per non politicamente evidenziare le
proprie differenze. Trovo più corretto quello che ha detto la
collega Squarzino, che ha difeso una pluralità di sentimenti
diversi, con grande difficoltà, ne ho percepito anche la difficoltà
emotiva nel sostenere che ci sono certi temi su cui vale la pena
più che di sbraitare, di riflettere con grande serenità.
Vedi, collega Bortot, che sei il protagonista di questa mozione
- ti si è riconosciuto uno spazio straordinario, se era questo
quello che volevi ottenere... -, qui tu hai citato due aspetti:
quello della libertà, della tolleranza, della comprensione, ma io
ti dico con grande serenità perché credo che tu sia un pacifista
convinto che non c'è niente di più detonante di un falso pacifismo.
Quando tu, per difendere i concetti di libertà, esprimi dei giudizi
che toccano delle sensibilità umane di altre persone che credono in
cose in cui tu non credi, tu inneschi la violenza. Bisogna stare
molto attenti ad utilizzare la libertà, perché la libertà è un bene
prezioso che va però utilizzato rispettando la libertà degli altri.
Quando tu poni sullo stesso piano il Santo Padre, che per noi è una
figura importante, al di là della sua infallibilità, e qui sei
entrato in argomento che persino i Cattolici credenti non hanno
sviscerato in maniera approfondita... ma, quando tocchi temi che
per gli altri sono l'anima, tu vai a toccare delle sensibilità,
quindi questo credo che non sia rispetto. Credo sia giusto che tu
possa valutare il Sig. Ramadan e il Santo Padre sullo stesso piano
e forse è anche giusto che lo esprima, ma devi farlo con la
consapevolezza che inneschi una reazione sentimentale di grande
violenza, perché vai a toccare cose su cui le persone costruiscono
tutta la loro vita. Ti chiedo allora, in funzione di quel principio
di libertà, di onestà, di rispetto per i quali tu dici di batterti,
di utilizzare termini più rispettosi delle sensibilità degli
altri.
Per quanto riguarda la mozione, di primo acchito anch'io ho
fatto fatica ad accettarla, perché è uno strumento che potrebbe
essere discutibile, ma è l'unico strumento che ci permette in
maniera democratica di esprimere a maggioranza o a minoranza un
pensiero condiviso. Il merito della "Stella Alpina" è di aver
detto: "su questo esprimiamo un rammarico, un sentimento di rifiuto
di quel tuo giudizio, lo poniamo all'aula e vediamo quanti
esprimono questo giudizio". La mozione è uno strumento democratico,
devi fartene una ragione, devi accettare anche la critica di chi
non condivide le tue idee dal momento che tu sostieni di volerti
battere per queste cose. Forse lo strumento della mozione potrebbe
essere discutibile, però non credo sia giusto, Consigliere Sandri,
nasconderti dietro questa cosa, sul fatto che, siccome questo è lo
strumento, avremmo dovuto farlo ognuno individualmente, altrimenti
ci sarebbe stata la maggioranza di questo Consiglio dal Presidente
del Consiglio, oppure la richiesta di mozione d'ordine per fatto
personale, ognuno di noi e tutti quelli che voteranno la mozione
avrebbero espresso lo stesso parere. Non cambia tanto lo strumento,
bastava fare un fatto personale e ognuno di noi oggi avrebbe potuto
intervenire e dire la stessa cosa che diciamo con un unico
documento che "Stella Alpina" ha voluto proporre al Consiglio.
Grande attenzione quindi, perché in nome del pacifismo stanno
scoppiando le più grandi e terribili guerre di questa civiltà.
Presidente
- La parola al Presidente della Regione,
Caveri.
Caveri (UV)
- Intanto una precisazione è d'obbligo:
nessuno ha impedito al Sig. Tariq Ramadan di venire in Valle
d'Aosta, anche perché, per fortuna, nessuno potrebbe farlo. Il
Consiglio dell'Università all'unanimità ha invece deciso che il
Sig. Tariq Ramadan non sarebbe stato accolto volentieri in un
dibattito organizzato e sponsorizzato economicamente
dall'Università della Valle d'Aosta - per cui se il Sig. Tariq
Ramadan vuole venire qui sotto a fare una conferenza, è liberissimo
di farlo - per il profilo della persona, che viene brevemente
rievocato da parte, fra l'altro, di personalità di Sinistra come
Bernard Henry Lévy, che è una delle persone che più ha scritto sul
Sig. Tariq Ramadan - ma non è questo il tema odierno - e che ha
sottolineato l'insita vicinanza con il mondo del terrorismo
islamico di tale persona. Mi immagino cosa sarebbe capitato se in
questo Consiglio vi fosse stata una mancanza di educazione nei
confronti di un'alta personalità dell'Islam: saremmo finiti sulle
prime pagine dei giornali, forse il Consigliere regionale sarebbe
stato inseguito da una "fatwa", cioè questa cosa che ogni Islamico
deve seguire fino alla morte fisica eventuale della persona che si
è resa colpevole di questo. La Valle d'Aosta in questi anni si è
distinta per una serie di manifestazioni, che hanno dimostrato la
grande apertura culturale di questa Regione a tutte le religioni,
senza distinzioni, dagli Indiani d'America al Dalai Lama, delle
forme animistiche africane, insomma tutto quello che si avvicina
alla fede è stato qui rappresentato. Credo però che la laicità,
perché è indubbio che questo Consiglio è un'istituzione laica, non
è quella deriva laicistica che talvolta può sfociare in
considerazioni poco educate. Credo che in fondo quella
considerazione che la collega Charles ha fatto è che ciascuno può
essere colpito da certe espressioni e quel
"Signor
Ratzinger", caro amico Sandro, non aveva una neutralità, non era il
"Monsieur Ratzinger" o il "Mister Ratzinger" del francese e
dell'inglese, ma in quel "Signor Ratzinger" c'era un giudizio di
valore. Almeno per chi come me non ha mai portato la propria fede
religiosa nella politica - perché ritengo che questo faccia parte
della sfera intima di ciascuno di noi rispetto magari a chi ritiene
che questo debba far parte della parte pubblica - votare tale
documento non significa affatto la condanna di una certa persona,
ma si tratta solo della considerazione che la presenza di Benedetto
XVI, come potrebbe essere qualunque altra personalità di qualunque
altra religione, è un arricchimento per la nostra Valle.
Presidente
- La parola al Consigliere Bortot, per il
secondo intervento.
Bortot (Arc-VA)
- Sono contento dei toni usati dal
collega Lattanzi. Non ho bisogno di essere tollerato per esprimere
le mie idee. Non ho voluto offendere nessuno, tanto meno il milione
di credenti del mondo intero. Sulle sensibilità poi...
quotidianamente noi atei laici siamo soggetti a una
criminalizzazione delle dichiarazioni della Chiesa cattolica, vi
faccio poi solo due esempi. Quando la Chiesa cattolica celebra
messa a Porta Pia... la laicità e la democrazia in questo Paese è
nata con la presa di Porta Pia, se no non saremmo in democrazia. Il
potere temporale su una parte dell'Italia dalla parte della Chiesa
è finito con la Breccia di Porta Pia; se qualcuno all'interno della
Chiesa ha di queste nostalgie e quindi non di ammazzare la
democrazia, ma limitarla, mi trova contro e le affermazioni della
Chiesa su questo argomento sono quasi quotidiane. Quando la Chiesa
cattolica santifica Balaguer in Spagna, offende tutti i democratici
del mondo. L'Arcivescovo Balaguer era a fianco di Franco, di
Mussolini, di Hitler per affossare la Repubblica spagnola nata
dalle elezioni democratiche. Voi pensate che un laico come me non
stia attento a queste cose? Chi offende chi quindi? Quali sono le
sensibilità? Possiamo avere sensibilità diverse, collega, però le
sue sensibilità, che io rispetto, le pretendo nei miei confronti su
quello che dico e in modo reciproco, altrimenti si rischiano due
livelli di sensibilità: noi dobbiamo stare attenti a quello che
diciamo, mentre alla Chiesa è permesso tutto quello che ritiene più
opportuno, partendo da un concetto di infallibilità e non
ripercorrerò certo qui 1.500 anni di storia e di quello che
l'infallibilità della Chiesa ha procurato in termini di massacri!
La Chiesa non è solo questo, la Chiesa è valori, rispetto,
pacifismo. Al Consigliere Lattanzi dico di preferire il verbalismo
mio e di milioni di altre persone sul pacifismo che il rumore delle
armi che voi permettete! Non per questo vi do dei guerrafondai,
cioè criticate il mio pacifismo e il mio verbalismo che potrebbe
suscitare incomprensioni, ma in Iraq e nel mondo tuonano le armi!
Non sto lì a dirvi che siete complici di coloro che fanno tuonare
le armi con il vostro silenzio, dico solo che io non la penso come
voi, ma se addirittura il fatto di non pensarla come voi, di essere
schierato in un campo pacifista "tout court"... addirittura devo
essere messo sotto processo ed essere tollerato per le cose che
dico, non avere riconosciuta pari dignità in quanto persona e
Consigliere eletto, eh no! Mi capite cosa intendo?
Abbassiamo allora i toni, sono d'accordo, ho precisato che vi
farò avere i verbali. Quando ho paragonato il Signor Ramadan al
Signor Ratzinger è scritto a verbale
"con le debite
proporzioni"
, è lì che è stata strumentalizzata la questione!
So benissimo che differenza passa fra il Capo spirituale dei
Cattolici di tutto il mondo e un Signor docente che dice le cose
che ha affermato il Presidente Caveri, ma, se vogliamo che le
culture e le religioni comunichino, queste persone bisogna
sentirle, non chiudere la porta in faccia, altrimenti si fa il
lavoretto che sta facendo la Signora Fallaci: creare odio, seminare
odio, guerre di civiltà. Le abbiamo viste 1.000 anni fa quelle
Crociate, l'odio... è chiaro? Grazie.
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Non voglio aggiungere molto di più, perché
mi sembra che la mozione sia stata molto chiara, l'intervento del
Presidente e del collega Lattanzi siano stati chiarissimi.
Interpreto questa mozione come un invito ad un maggiore rispetto
che lei in quella occasione sicuramente per una foga verbale non ha
osservato. Sul fatto che lei ci faccia una lezione di storia, mi
permetta, questa non è una curia, ha ragione, sono profondamente
convinto che i partiti debbano essere laici, questa non è una
curia, ma non è neanche un'Assemblea di "Rifondazione Comunista" in
cui lei ci possa ricordare tutti i problemi della storia. Fra
l'altro, mi permetta, sull'infallibilità che lei la cita in modo
non corretto, mai nessuno in ambito ecclesiastico ha riconosciuto
al Santo Padre l'infallibilità su questioni contingenti.
L'infallibilità del Santo Padre è tutta in un altro settore, quindi
mi sembra che lei abbia fatto un po' di confusione. Si può poi
parlare di roghi, ma si può parlare anche di "Gulag", di campi di
concentramento, ma non vorrei rientrare sicuramente in questo.
La mancanza di rispetto è stata proprio nell'usare questi toni
verso una persona a cui molti dedicano un altro tipo di rispetto,
una persona che ha innalzato una voce e dei toni sul rispetto della
dignità delle persone e sulla pace che andava al di sopra di un
singolo credente. Mi sono permesso di intervenire quindi, perché,
se apriamo certi argomenti della storia, la storia va ripensata e
riscritta, per cui ce n'è da dire, ma non solo in un settore, se si
vuole essere obiettivi e questa può anche essere l'occasione. Certo
che la sua definizione di ateo o laico andrebbe rivista, perché mi
sembra una contraddizione di termini; comunque voterò la mozione
perché è un invito non solo su questo argomento, ma su tutti gli
argomenti a rispettare maggiormente le persone di cui si parla.
Président
- La parole à la Conseillère Viérin
Adriana.
Viérin A. (UV)
- J'avoue mon total embarras, cela fait 1
heure et demie, 2 heures qu'on discute autour d'un argument de
taille, d'ailleurs je pourrais proposer au Président du Conseil de
faire une séance extraordinaire complètement dédiée au respect des
religions, à l'œcuménisme et à la laïcité de la
politique; le Congrès de l'"Union Valdôtaine" a essayé, mais il n'y
ait pas parvenu. Pardon si je retourne toujours au Congrès de
l'"Union Valdôtaine", mais c'était une boutade naturellement...
J'avoue donc mon total embarras et un peu de honte aussi pour le
temps qu'on arrive à perdre ici sur des arguments importants, mais
légèrement prétextueux en ce moment et je me réfère à mon dernière
intervention dans cette salle le Conseil dernier quand je
sollicitais la classe politique valdôtaine, dont on fait partie
tous à différents degrés, de travailler pour donner des réponses à
cette société, à nos électeurs, qui ne sont pas seulement nos
électeurs, mais qui sont ceux qui attendent de nous des choses
concrètes. Franchement on n'est pas en train de faire une
excellente figure ce matin; heureusement il n'y pas de public, il
n'y a jamais de public parce que...
(interruption de M. Tibaldi, hors micro)
... mais sur l'œcuménisme on peut y revenir,
M. Tibaldi, Jean Paul II qui a été un Pape éclairé, pendant 3 fois
de suite, il a réuni à Assisi 41 religions, dont les shamans
sibériens, donc je ne manquais pas de respect au Pape qui a précédé
l'actuel. Je demanderais simplement de conclure cette discussion un
peu tordue et sans issue et j'annonce mon abstention sur cette
motion.
Presidente
- La parola al Consigliere Viérin Marco, per
secondo intervento.
Viérin M. (SA)
- Solo per dire che comunque, collega
Viérin Adriana, riteniamo per niente tempo perso o iniziativa
pretestuosa, altrimenti potremmo elencarle il 90% di iniziative
dibattute qui e sostenute da lei, che sono più pretestuose di
questa.
Président
- D'autres collègues? Je ferme la discussion
générale.
Je soumets au vote la motion:
Conseillers présents: 26
Votants: 25
Pour: 25
Abstentions: 1 (Viérin Adriana)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK