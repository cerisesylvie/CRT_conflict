Consiglio Regionale della Valle d'Aosta - Oggetto del Consiglio n. 2269 del 9 novembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2269 del 9 novembre 2006 - Resoconto
OGGETTO N. 2269/XII - Disegno di legge: "Nuove disposizioni
per la classificazione, la gestione, la manutenzione, il controllo
e la tutela delle strade regionali. Abrogazione della legge
regionale 10 ottobre 1950, n. 1, e del regolamento regionale 28
maggio 1981, n. 1".
CAPO I
DISPOSIZIONI GENERALI
Articolo 1
(Oggetto)
1. In attuazione dell'articolo 2, comma primo, lettere f) e
g), della legge costituzionale 26 febbraio 1948, n. 4 (Statuto
speciale della Valle d'Aosta), dell'articolo 1 della legge 16
maggio 1978, n. 196 (Norme di attuazione dello statuto speciale per
la Valle d'Aosta), e dell'articolo 58 del decreto del Presidente
della Repubblica 22 febbraio 1982, n. 182 (Norme di attuazione
dello statuto speciale della regione Valle d'Aosta per l'estensione
alla regione delle disposizioni del decreto del Presidente della
Repubblica 24 luglio 1977, n. 616 e della normativa relativa agli
enti soppressi con l'articolo 1bis del decreto-legge 18 agosto
1978, n. 481, convertito nella legge 21 ottobre 1978, n. 641), la
presente legge detta norme in materia di classificazione e
declassificazione delle strade regionali e definisce le modalità e
le procedure per l'espletamento delle attività di gestione,
manutenzione, controllo e tutela, anche con riferimento ai beni ad
esse connessi.
Articolo 2
(Definizioni ed ambito di applicazione)
1. Sono strade regionali quelle che:
a) collegano al capoluogo della Regione i capoluoghi di
Comuni;
b) allacciano a strade statali o regionali capoluoghi di
Comuni o centri di riconosciuta importanza turistica;
c) costituiscono diretti ed importanti collegamenti tra
strade statali ovvero tra strade regionali ovvero tra strade
statali e regionali;
d) presentano rilevante interesse per le relazioni
industriali, commerciali, turistiche e socio-economiche della
Regione;
e) costituiscono grandi direttrici del traffico
regionale.
2. Tutte le strade regionali sono a precedenza, salvo che
incrocino strade statali.
3. Sono beni connessi alle strade regionali:
a) le opere e i manufatti facenti parte della struttura
funzionale del corpo stradale;
b) le aree e gli edifici che costituiscono pertinenze di
servizio e di esercizio delle strade regionali ai sensi
dell'articolo 24 del decreto legislativo 30 aprile 1992, n. 285
(Nuovo codice della strada).
4. Le strade regionali già classificate come tali alla data
di entrata in vigore della presente legge non sono oggetto di nuova
classificazione ai sensi della medesima.
CAPO II
CLASSIFICAZIONE E DECLASSIFICAZIONE DELLE STRADE
Articolo 3
(Classificazione delle strade regionali)
1. Il Consiglio regionale, su proposta della Giunta
regionale, sentiti i Comuni territorialmente interessati, provvede
con propria deliberazione alla classificazione delle strade
regionali.
2. La classificazione è disposta con decreto del Presidente
della Regione, in conformità alla deliberazione di cui al comma
1.
3. Il decreto di cui al comma 2 è pubblicato nel Bollettino
ufficiale della Regione.
Articolo 4
(Declassificazione delle strade regionali)
1. Alla declassificazione delle strade regionali o di tronchi
di esse si provvede con le modalità di cui all'articolo 3, al venir
meno delle caratteristiche di cui all'articolo 2, comma 1, o sulla
base di appositi accordi tra la Regione e il Comune
territorialmente interessato. Il provvedimento che dispone la
declassificazione determina la diversa destinazione del suolo
stradale.
2. I tratti di strade regionali dismessi a seguito di
varianti o rettifiche che non alterano i capisaldi del tracciato
della strada sono automaticamente declassificati.
Articolo 5
(Efficacia dei provvedimenti)
1. I decreti di classificazione e di declassificazione
producono efficacia dall'inizio del secondo mese successivo alla
data di pubblicazione nel Bollettino ufficiale della
Regione.
Articolo 6
(Trasferimento di funzioni)
1. Ai sensi dell'articolo 3 della legge regionale 12 marzo
2002, n. 1 (Individuazione delle funzioni amministrative di
competenza della Regione, ai sensi dell'articolo 7, comma 1, della
legge regionale 7 dicembre 1998, n. 54 (Sistema delle autonomie in
Valle d'Aosta), da ultimo modificato dall'articolo 15, comma 1,
della legge regionale 16 agosto 2001, n. 15, e disposizioni in
materia di trasferimento di funzioni amministrative agli enti
locali), sono trasferite ai Comuni le funzioni amministrative
inerenti alla classificazione e declassificazione delle strade
aventi le caratteristiche di cui all'articolo 2, commi 6, lettera
D), e 7, del d.lgs. 285/1992.
2. Nelle more dell'approvazione della deliberazione di cui
all'articolo 11 della legge regionale 7 dicembre 1998, n. 54
(Sistema delle autonomie in Valle d'Aosta), da adottarsi entro
sessanta giorni dalla data di entrata in vigore della presente
legge, le funzioni di cui al comma 1 continuano ad essere
esercitate dalla Regione per il tramite della struttura competente
in materia di viabilità, di seguito denominata struttura
competente.
Articolo 7
(Catasto stradale)
1. La Regione provvede alla redazione e all'aggiornamento
della cartografia del catasto delle strade regionali e dei beni ad
esse connessi, con le modalità di cui al decreto del Ministro dei
lavori pubblici 1° giugno 2001 (Modalità di istituzione ed
aggiornamento del Catasto delle strade ai sensi dell'articolo 13,
comma 6, del decreto legislativo 30 aprile 1992, n. 285, e
successive modificazioni).
CAPO III
GESTIONE E MANUTENZIONE
Articolo 8
(Funzioni della Regione)
1. La Regione provvede alla manutenzione, alla gestione e
alla pulizia delle strade regionali e dei beni ad esse
connessi.
2. Gli interventi di cui al comma 1 sono di competenza dei
Comuni territorialmente interessati quando hanno ad oggetto i beni
di cui all'articolo 3, comma 1, numeri 33), 34) e 36), del d.lgs.
285/1992 o i sistemi di rallentamento della velocità di cui
all'articolo 179 del decreto del Presidente della Repubblica 16
dicembre 1992, n. 495 (Regolamento di esecuzione e di attuazione
del nuovo codice della strada), in considerazione del rilevante
interesse locale che detti beni rivestono.
3. Quando la manutenzione delle strade regionali e dei beni
ad esse connessi abbia ad oggetto gli interventi e le relative
varianti di cui all'articolo 61, comma 1, lettere a), c), l), e n),
della legge regionale 6 aprile 1998, n. 11 (Normativa urbanistica e
di pianificazione territoriale della Valle d'Aosta), la denuncia di
inizio attività è sostituita da una comunicazione preventiva al
Comune territorialmente competente attestante la conformità
dell'intervento agli strumenti urbanistici e, ove necessario, alle
disposizioni vigenti in materia di tutela del paesaggio.
4. La Regione provvede, inoltre:
a) al controllo tecnico dell'efficienza delle strade
regionali e delle relative pertinenze;
b) alla conservazione e manutenzione delle opere con funzione
di protezione, sostegno e contenimento delle scarpate situate lungo
le strade regionali costruite dalla Regione su proprietà
demaniale;
c) al rilascio delle autorizzazioni e delle concessioni sulle
strade regionali, compresi i tratti correnti all'interno dei centri
abitati;
d) all'apposizione e manutenzione della segnaletica verticale
ed orizzontale prescritta sulle strade regionali al di fuori dei
centri abitati;
e) alla manutenzione della segnaletica orizzontale,
concernente le strisce longitudinali di delimitazione della
carreggiata e delle corsie di marcia, delle strade regionali, nei
tratti correnti all'interno dei centri abitati;
f) all'apposizione e manutenzione della segnaletica
concernente le caratteristiche strutturali e geometriche delle
strade regionali, nei tratti correnti all'interno dei centri
abitati, ad eccezione della segnaletica complementare di cui
all'articolo 42, comma 2, del d.lgs. 285/1992, di competenza dei
Comuni territorialmente interessati.
Articolo 9
(Ordinanze)
1. Le ordinanze di cui all'articolo 6, comma 4, lettere b),
e) e f), del d.lgs. 285/1992, anche quando riguardino tratti di
strade regionali correnti all'interno di centri abitati di Comuni
con popolazione inferiore a 10.000 abitanti, possono essere
adottate dal dirigente della struttura competente.
Articolo 10
(Personale adibito alla manutenzione e sorveglianza delle
strade regionali)
1. Al fine di assicurare in modo costante ed adeguato la
sicurezza pubblica connessa alla manutenzione e alla sorveglianza
delle strade regionali, la dotazione organica della struttura
competente è definita garantendo:
a) la presenza di almeno un addetto, con profilo
professionale di cantoniere, per ogni cinque chilometri di tratto
stradale;
b) la presenza di almeno un addetto, con profilo
professionale di capo cantoniere, per ogni sessanta chilometri di
tratto stradale.
2. Entro sessanta giorni dalla data di entrata in vigore
della presente legge, la Giunta regionale, nel rispetto delle
disposizioni concernenti le relazioni sindacali, provvede, con
propria deliberazione, alla definizione dei compiti spettanti al
personale assegnato al servizio di manutenzione e sorveglianza
delle strade regionali.
CAPO IV
TUTELA E CONTROLLO
Articolo 11
(Divieti)
1. Sulle strade regionali è vietato:
a) danneggiare in qualsiasi modo la strada, le opere, le
piantagioni e la segnaletica, alterarne la forma, invadere od
occupare la piattaforma e le pertinenze o creare stati di pericolo
per la circolazione;
b) impedire il libero e regolare deflusso delle acque ed
ostruire fossi laterali di scolo;
c) scaricare nei fossi o nelle cunette stradali liquami di
qualsiasi natura;
d) condurre materiale a strascico di qualunque sorta o
dimensione;
e) transitare con macchine operatrici cingolate senza le
preventive opere di protezione della sede viabile;
f) gettare o depositare rifiuti;
g) fare circolare bestiame in violazione delle norme sulla
conduzione degli animali.
Articolo 12
(Fasce di rispetto stradale al di fuori dei centri
abitati)
1. Fatto salvo quanto previsto dall'articolo 13, ai
proprietari o aventi diritto dei fondi confinanti con la sede
stradale regionale, al di fuori dei centri abitati, è fatto divieto
di:
a) aprire canali, fossi ed eseguire escavazioni nei terreni
laterali alle strade regionali;
b) costruire, ricostruire o ampliare, lateralmente alle
strade regionali, edificazioni di qualsiasi tipo;
c) impiantare, lateralmente alle strade regionali, alberi,
siepi vive, piantagioni o recinzioni.
Articolo 13
(Concessioni ed autorizzazioni)
1. Sono soggetti a concessione gli interventi e le
occupazioni che riguardano il corpo stradale regionale.
2. Sono soggetti ad autorizzazione gli interventi e le
occupazioni realizzati nell'ambito della fascia di rispetto
stradale, esterna al confine delle strade regionali, come definita
dall'articolo 3, comma 1, numero 22), del d.lgs. 285/1992.
3. Sono, in particolare, subordinati a concessione o
autorizzazione i seguenti interventi:
a) depositi, anche temporanei, sulle strade, salvo i casi di
carico e scarico temporanei di merci;
b) apertura di canali e fossi o escavazione nei terreni
laterali a distanza minore della loro profondità, misurata dal
confine stradale;
c) costruzione di attraversamenti o percorrenze aeree e
sotterranee per condutture di qualsiasi genere, trasporti
funicolari, ponti, manufatti per sovrappassi o sottopassi
stradali;
d) costruzione di accessi e diramazioni, innesti e passi
carrabili;
e) edificazione e realizzazione di opere di protezione che
interessano la sede o le pertinenze stradali;
f) costruzione o ampliamento di strutture, recinzioni e muri
di cinta e piantumazione di alberi, siepi vive o piantagioni di
qualsiasi tipo;
g) collocazione di cartelli ed altri mezzi
pubblicitari;
h) installazione di segnaletica richiesta da soggetti
pubblici o privati;
i) occupazione temporanea di suolo, sottosuolo o soprassuolo
stradale;
j) occupazione per lavori.
4. Entro sessanta giorni dalla data di entrata in vigore
della presente legge, la Giunta regionale stabilisce, con propria
deliberazione, fatto salvo quanto prescritto dagli strumenti
urbanistici generali, le larghezze minime delle fasce di rispetto
stradale, le distanze per le opere di cui al comma 3, lettera d),
le prescrizioni amministrative, tecniche, strutturali e di
sicurezza comuni alle opere e agli interventi oggetto di
concessione o autorizzazione, l'ammontare delle spese di
istruttoria e sopralluogo, nonché dell'eventuale deposito
cauzionale, le modalità di deposito e i tempi di svincolo del
medesimo in relazione all'importanza delle opere da eseguire e
all'entità della manomissione del corpo stradale. Con la medesima
deliberazione, la Giunta regionale stabilisce, inoltre, l'importo
del canone concessorio, le eventuali esenzioni e, nei casi previsti
dall'articolo 6, comma 5, della legge regionale 10 aprile 1997, n.
12 (Regime dei beni della Regione autonoma Valle d'Aosta),
l'ammontare dell'indennità dovuta.
5. La deliberazione di cui al comma 4 è pubblicata nel
Bollettino ufficiale della Regione.
Articolo 14
(Procedimento per il rilascio delle concessioni e delle
autorizzazioni)
1. Le domande volte all'ottenimento delle concessioni ed
autorizzazioni di cui all'articolo 13 sono dirette alla struttura
competente, che ne cura l'istruttoria.
2. Le domande devono essere corredate della documentazione
tecnica necessaria e dell'attestazione di avvenuto pagamento delle
spese di sopralluogo ed istruttoria.
3. Le concessioni e le autorizzazioni, la cui durata non può
eccedere i quindici anni, sono rilasciate con provvedimento del
dirigente della struttura competente e sono assentite:
a) senza pregiudizio dei diritti di terzi;
b) con obbligo del concessionario di risarcire i danni
eventualmente arrecati a terzi e all'Amministrazione regionale,
derivanti dall'esecuzione degli interventi o dai depositi
autorizzati o concessi;
c) con facoltà per l'Amministrazione regionale di imporre
nuove condizioni o prescrizioni per motivi di pubblico interesse o
di tutela della sicurezza stradale, senza obbligo di
indennizzo.
4. I provvedimenti di concessione ed autorizzazione,
rinnovabili alla scadenza e trasferibili ad istanza degli
interessati, indicano le condizioni e le prescrizioni di carattere
tecnico, amministrativo ed economico alle quali gli interventi
autorizzati o concessi sono assoggettati.
Articolo 15
(Obblighi dei concessionari di determinati servizi)
1. I concessionari dei servizi di cui all'articolo 28 del
d.lgs. 285/1992 devono osservare gli obblighi e le prescrizioni
imposte dall'Amministrazione regionale per la conservazione delle
strade regionali e la sicurezza della circolazione.
2. Nei casi previsti dall'articolo 28, comma 2, del d.lgs.
285/1992, l'Amministrazione regionale indica ai concessionari la
nuova ubicazione delle opere e degli impianti dai medesimi
eserciti, nonché i termini e le modalità per l'esecuzione dei
relativi lavori; gli oneri e le spese conseguenti allo spostamento
delle opere e degli impianti sono a carico dei
concessionari.
Articolo 16
(Revoca)
1. Le concessioni e le autorizzazioni sono revocate dal
dirigente della struttura competente nei seguenti casi:
a) inadempimento o violazione delle condizioni e delle
prescrizioni imposte;
b) danni alla proprietà regionale;
c) mancata occupazione o realizzazione delle opere e degli
interventi entro i termini stabiliti;
d) uso diverso da quello prescritto;
e) mancato pagamento del canone concessorio.
2. In caso di revoca, l'interessato deve rimettere in
pristino, a proprie cure e spese, la strada e i beni ad essa
connessi nei termini e con le modalità stabiliti
dall'Amministrazione regionale. Le somme eventualmente versate,
determinate ai sensi dell'articolo 13, comma 4, non sono
rimborsate.
3. Nei casi di scadenza, decadenza o revoca, qualora si renda
necessaria la rimessione in pristino e l'interessato non ottemperi
nel termine assegnatogli, l'Amministrazione regionale procede
d'ufficio, a spese dell'interessato.
Articolo 17
(Controlli)
1. I titolari delle concessioni e delle autorizzazioni devono
esibire i relativi provvedimenti ad ogni richiesta da parte dei
soggetti di cui all'articolo 12 del d.lgs. 285/1992.
2. Ai sensi dell'articolo 12, comma 3, lettera b), del d.lgs.
285/1992, il controllo e la tutela sull'uso delle strade regionali,
nei casi previsti dal capo I del titolo II del d.lgs. 285/1992
medesimo, sono affidati al personale dipendente della struttura
competente.
3. La Giunta regionale provvede, con propria deliberazione,
ad individuare le professionalità e i percorsi formativi
finalizzati all'adempimento dei compiti di cui al comma 2, nel
rispetto della normativa statale vigente in materia.
4. La deliberazione di cui al comma 3 è pubblicata nel
Bollettino ufficiale della Regione.
CAPO V
COMITATO TECNICO
Articolo 18
(Comitato tecnico)
1. Presso la struttura competente, è istituito un Comitato
tecnico, composto da cinque membri, di cui due dirigenti regionali,
o loro delegati, e tre esperti, esterni all'Amministrazione
regionale, in discipline ingegneristiche della sicurezza stradale e
tutela del territorio, scelti dalla Giunta regionale tra
professionisti di comprovata esperienza.
2. Spetta al Comitato tecnico formulare pareri e proposte
alla Giunta regionale in materia di:
a) classificazione e declassificazione delle strade
regionali;
b) prescrizioni tecniche e di sicurezza delle strade.
3. Nell'esercizio dei compiti di cui al comma 2, lettera a),
il Comitato è integrato da un rappresentante degli enti locali,
designato dal Consiglio permanente degli enti locali.
4. Il Comitato è nominato con deliberazione della Giunta
regionale e dura in carica tre anni, decorrenti dalla data di
adozione della deliberazione di nomina. In sede di prima
applicazione, il Comitato è nominato entro due mesi dalla data di
entrata in vigore della presente legge.
5. La Giunta regionale provvede, inoltre, con propria
deliberazione:
a) a definire le modalità di funzionamento del Comitato
tecnico;
b) a stabilire gli eventuali compensi per i componenti del
Comitato tecnico, esterni all'Amministrazione regionale.
CAPO VI
DISPOSIZIONI FINALI, FINANZIARIE E TRANSITORIE
Articolo 19
(Rinvio)
1. Per tutto quanto non espressamente disciplinato dalla
presente legge, trovano applicazione il d.lgs. 285/1992 e il d.p.r.
495/1992, e successive modificazioni.
Articolo 20
(Abrogazioni)
1. Sono abrogati:
a) la legge regionale 10 ottobre 1950, n. 1;
b) il regolamento regionale 28 maggio 1981, n. 1;
c) il comma 3bis dell'articolo 6 della l.r. 12/1997;
d) il comma 1 dell'articolo 13 della legge regionale 20
gennaio 2005, n. 1.
2. A far data dalla pubblicazione della deliberazione di cui
all'articolo 13, comma 4:
a) cessano di trovare applicazione, per le strade regionali,
le disposizioni relative alle distanze minime di cui all'articolo
99 della l.r. 11/1998;
b) è abrogato il comma 2 dell'articolo 31 della legge
regionale 12 gennaio 1999, n. 1.
Articolo 21
(Disposizioni finanziarie)
1. L'onere complessivo derivante dall'applicazione
dell'articolo 18, comma 5, lettera b), è determinato in euro 1.000
per l'anno 2006 e annui euro 6.000 a decorrere dall'anno
2007.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2006 e di quello pluriennale per il triennio 2006/2008
nell'obiettivo programmatico 1.3.2. (Comitati e commissioni) e al
suo finanziamento si provvede mediante l'utilizzo per pari importo
degli stanziamenti iscritti negli stessi bilanci nell'obiettivo
programmatico 2.1.6.01. (Consulenze e incarichi), al capitolo 21836
(Spese per incarichi di collaborazione tecnica).
3. I proventi derivanti dal versamento del canone concessorio
determinato ai sensi dell'articolo 13, comma 4, sono introitati
nello stato di previsione delle entrate del bilancio della
Regione.
4. Per l'applicazione di quanto previsto dal comma 3, è
istituito nel bilancio di previsione della Regione, per l'anno
2006, il capitolo n. 8950 (Canone per concessione stradale),
Programma regionale 3.09, codificazione 3.2.5.2.
5. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 22
(Disposizioni transitorie)
1. Le domande che, alla data di entrata in vigore della
presente legge, risultano presentate al fine dell'ottenimento degli
atti abilitativi di cui all'articolo 13 conservano validità sulla
base dei requisiti stabiliti ai sensi del regolam. reg.
1/1981.
2. Le concessioni assentite antecedentemente la data di
entrata in vigore della presente legge e non ancora scadute
conservano validità ed efficacia a condizione che siano poste in
regola, a far data dalla pubblicazione della deliberazione di cui
all'articolo 13, comma 4, con il pagamento del canone concessorio
secondo gli importi ivi stabiliti.
Articolo 23
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- Il y a un rapport de la II
e
Commission qui est en train de vous être distribué.
La parole au rapporteur, le Conseiller Fey.
Fey (UV)
- La gestione delle infrastrutture stradali
rappresenta da sempre un ambito di intervento strategico per lo
sviluppo di una comunità come quella valdostana, che vive in un
territorio particolarmente complesso. Questo testo legislativo che
mi accingo ad illustrarvi brevemente propone, proprio, una
disciplina aggiornata per ciò che concerne la classificazione, la
gestione, la manutenzione, il controllo e la tutela delle strade
regionali. L'obiettivo del disegno di legge n. 121 è quindi quello
di ridefinire gli strumenti legislativi su questa materia, in
attuazione della competenza primaria attribuita alla Regione dallo
Statuto speciale, e nel contempo di ridefinire la disciplina per
ciò che concerne la classificazione e la tutela delle strade
regionali, trattandosi di discipline ormai inadeguate e datate in
riferimento al mutato quadro normativo, sia statale che
regionale.
Vorrei sottolineare come il testo legislativo miri a
concretizzare, anche in questa materia, il principio di
sussidiarietà verticale provvedendo a delineare, in attuazione di
quanto già previsto dalla legge regionale n. 1 del 2002, il
percorso di devoluzione ai Comuni di alcune funzioni tra cui quelle
relative alla classificazione e declassificazione delle strade
comunali. In particolare, l'articolo 8 individua le funzioni
amministrative inerenti alla gestione e alla manutenzione delle
strade spettanti alla Regione, assegnando ai Comuni quelle relative
alla manutenzione e gestione di opere di esclusivo interesse
locale. Inoltre, al fine di rendere più celere l'attività di
gestione delle strade regionali, il comma 3 di tale articolo
stabilisce che la Regione possa effettuare alcuni interventi di
manutenzione con una mera comunicazione preventiva al Comune
interessato in sostituzione della dichiarazione d'inizio attività,
garantendo in ogni caso la conformità degli interventi alle
disposizioni urbanistiche e alla normativa di tutela del
paesaggio.
Per altri aspetti invece il disegno di legge n. 121 si propone,
nel rispetto in particolare del Nuovo codice della strada, di
adeguare alle esigenze locali la disciplina relativa alla
classificazione delle strade e al rilascio dei provvedimenti
concessori, ridefinendo gli obblighi a carico dei soggetti
coinvolti in tali procedimenti, anche al fine di evitare possibili
contenziosi tra i soggetti concessionari e l'amministrazione
concedente. In questo senso gli articoli dal 13 al 16 individuano
ed elencano le diverse tipologie di intervento soggette a
concessione o autorizzazione, disciplinano le modalità di
svolgimento dei relativi procedimenti amministrativi e definiscono
i diritti e gli obblighi dei concessionari. In tale contesto si
attribuisce alla Giunta regionale il compito di determinare, tra
l'altro, le prescrizioni tecniche strutturali e di sicurezza comuni
alle opere e agli interventi oggetto di autorizzazione o
concessione, le distanze da osservare per la costruzione degli
accessi, la delimitazione delle fasce di rispetto stradale e
l'ammontare del canone concessorio, la cui corresponsione risulta
ad oggi sospesa.
Il disegno di legge si compone di 23 articoli e prevede, nel
nuovo testo licenziato in settembre e che oggi è sottoposto
all'approvazione dell'aula, specifiche disposizioni finanziarie.
Tra esse si possono citare l'onere complessivo del Comitato tecnico
che avrà l'importante compito di formulare pareri e proposte alla
Giunta regionale e l'autorizzazione della Giunta regionale ad
apportare con propria deliberazione le variazioni di bilancio
necessarie a rendere la legge concretamente applicabile.
È stato presentato un emendamento che ha specificato bene
l'Assessore all'ambiente... che vi illustrerà durante il
dibattito.
Président
- La discussion générale est ouverte. Je
rappelle que nous examinons le nouveau texte de la III
e
Commission, que le CPEL a donné son avis favorable et il y a un
amendement de l'Assesseur Cerise qui vous a été distribué.
La parole à l'Assesseur au territoire, à l'environnement et aux
ouvrages publics, Cerise.
Cerise (UV)
- Ringrazio il collega Fey per la sua
relazione, prendo atto che si tratta di un disegno di legge ad alto
contenuto tecnico, più che di grande "envergure" politica. Con
questo disegno di legge si vuole da un lato presidiare meglio gli
interessi che sono propri dell'Amministrazione regionale per quanto
riguarda le strade regionali, si applica un principio di
federalismo verticale, nel senso che si vanno a dare delle
competenze ai Comuni in questa materia e in ultima analisi si
mettono in atto degli strumenti per fare in modo che vi sia un
presidio anche di tipo generale, perché i costi delle strade
aumentano sempre più non solo in termini di realizzazione, ma anche
di gestione. Si cerca quindi di prevenire tutto quello che può
ledere il tessuto stradale, che poi costa all'amministrazione
pubblica per essere ripristinato, e si va nella direzione di
portare un risparmio in generale per l'amministrazione.
Per quanto riguarda l'emendamento già in parte annunciato dal
collega Fey, volevo spiegare che si tratta di un emendamento che va
a rimediare a una decisione che era stata assunta: quella di
parametrare in legge il numero degli addetti alla manutenzione
delle strade -cantonieri - in rapporto al chilometraggio. È una
norma che è delegificata, perché questa è materia in parte definita
con legge di bilancio, infatti è là che si va ad individuare il
personale dell'Amministrazione regionale, in parte orienta nelle
competenze delle deliberazioni di Giunta. In questo senso il
Governo è attento a fare in modo che vi sia una copertura di
organico che sia sufficiente a rispondere alle esigenze connesse
con quell'attività di custodia e di manutenzione delle strade che
si svolge nel quotidiano e anche di sorveglianza. L'emendamento
quindi modifica l'articolo 10 togliendo quel rapporto in legge fra
numero di cantonieri e chilometraggio delle strade regionali.
Président
- Est-ce qu'il y a d'autres collègues qui
souhaitent intervenir? La discussion générale est fermée. Nous
passons à l'examen du texte. Je soumets au vote l'article
1
er
:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 2:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 3:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 4:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 5:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 6:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 7:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 8:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 9:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- A l'article 10 il y a l'amendement de
l'Assesseur Cerise, dont je donne lecture:
Emendamento
L'articolo 10 è sostituito da seguente:
"Articolo 10
(Personale adibito alla manutenzione e sorveglianza delle
strade regionali)
1. Al fine di assicurare in modo adeguato la sicurezza
pubblica connessa alla manutenzione e alla sorveglianza delle
strade regionali, la Giunta regionale, nel rispetto delle
disposizioni concernenti le relazioni sindacali, provvede, con
propria deliberazione da adottarsi entro sessanta giorni dalla data
di entrata in vigore della presente legge, alla definizione dei
compiti spettanti al personale addetto al servizio di manutenzione
e sorveglianza delle predette strade.".
Je le soumets au vote:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 10:
Conseillers présents: 30
Votants: 27
Pour: 27
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 11:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 12:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 13:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 14:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 15:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 16:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 17:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 18:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 19:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 20:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 21:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 22:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote l'article 23:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Président
- Je soumets au vote la loi dans son
ensemble:
Conseillers présents: 31
Votants: 28
Pour: 28
Abstentions: 3 (Bortot, Squarzino Secondina, Venturella)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK