Consiglio Regionale della Valle d'Aosta - Oggetto del Consiglio n. 298 del 24 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 298 del 24 novembre 1993 - Resoconto
OGGETTO N. 298/X - Iniziative ed intendimenti della Giunta
regionale sul problema della casa. (Interpellanza)
Interpellanza - Vista la liberalizzazione del mercato della casa
al di fuori di ogni logica programmazione e regolamentazione
pubblica dei canoni d'affitto;
Vista altresì, l'assenza di una politica della casa a livello
regio­nale;
A conoscenza dei numerosi sfratti e della massa di cittadini in
cerca di alloggio con particolare riferimento alle giovani
coppie;
A conoscenza delle iniziative prese dal Coordinamento degli
in­quilini sfrattati e senza casa;
i sottoscritti Consiglieri regionali
Interpellano
l'Assessore competente e la Giunta regionale per conoscere:
? quali sono gli intendimenti della Giunta regionale su un
pro­blema di grande rilevanza sociale come quello della casa;
? quali iniziative intende assumere per far fronte alle esigenze
degli inquilini sfrattati e senza alloggio;
? se non ritiene opportuna una aggiornata indagine sulla
situa­zione abitativa in modo da prevedere e programmare gli
inter­venti che si rendano necessari.
F.to: Lanièce-Rini-Marguerettaz
Presidente -
Ha chiesto la parola il Consigliere
Lanièce.
Lanièce (DC) -
Di fronte all'aggravarsi della
situazione di un bene di prima neces-sità come quello della casa,
di fronte alle reazioni degli inquilini sfrattati e dei cittadini
senza casa, di fronte alle con­tinue richieste delle famiglie di
giovani coppie, pensionati ed anziani che richie-dono un alloggio
adeguato alle loro esigenze, di fronte alla docu-mentazione di cui
siamo venuti in possesso e dalla quale abbiamo appreso di come non
sia la prima volta che in questo Consiglio si parli del problema
della casa, come bene sociale, abbiamo presen-tato
quest'interpellanza per conoscere quali siano gli intendimenti
della Giunta regionale su un pro­blema di così grande rilevanza.
Perché le linee e gli intendi­menti sono necessari per dare una
risposta sia ai cittadini sen­za casa, sia al Coordinamento che si
è costituito fra gli sfrattati di Aosta e Regione.
Il Coordinamento si presenterà per chiedere alla Giunta quale
politica della casa intende seguire e come intende affrontare il
problema degli sfrattati di oggi e di domani, ponendo l'accento
sulla necessità di un immediato blocco degli sfratti, per
con­sentire la ricerca di un accordo fra le parti in causa, con
even­tuale mediazione della Regione stessa.
Inoltre quest'interpellanza ha lo scopo di conoscere se è stata
fatta una indagine sulla situazione abitativa in Valle d'Aosta.
Noi crediamo che un'anagrafe degli sfrattati attuali e di quelli
potenziali dovrebbe essere effettuata al più presto, se si vuole
affrontare il problema con serietà e razionalità.
Riteniamo inoltre indispensabile che la Regione si fornisca di
una struttura adeguata per conoscere e farsi carico dei pro­blemi
dei suoi cittadini, di una struttura quindi capace di dare le
consulenze necessarie ai cittadini che ne hanno bisogno, per
conoscere dapprima i casi sociali che si presentano, con
partico­lare riferimento agli anziani, agli invalidi, ai cittadini
più de­boli e bisognosi, per coordinare con i comuni la ricerca di
aree fabbricabili da destinare alle cooperative edilizie che le
richie­dono; per tenere i contatti diretti con le associazioni e i
coordi­namenti che si costituiscono fra gli inquilini sfrattati ed
in cer­ca di alloggio; per amministrare un fondo sociale, in modo
da venire incontro economicamente ai casi più disperati che non
possono coprire le spese di affitto e quelle condominiali; per
re­cuperare e ricercare le risorse da destinare alla costruzione di
nuove abitazioni per quanti non sono in condizione di usufruire del
mutuo messo a disposizione della Regione per l'acquisto della prima
casa.
Infine, per programmare la cessione agli in­quilini degli enti
pubblici e parapubblici dell'alloggio in cui abitano, in modo da
evitare una vendita generalizzata degli stessi.
Questa struttura può realizzarsi sia tramite L'IACP, sia
trami­te l'Assessorato regionale ai lavori pubblici o quello alle
finan­ze.
Per quanto ci riguarda, ci batteremo perché ciò si realizzi e ci
uniremo a quanti hanno compreso l'importanza del problema e lottano
per risolverlo.
Presidente -
Ha chiesto la parola il Consigliere
Rini.
Rini (DC) -
Condivido in pieno quanto il collega
Lanièce ha affermato nell'illustrazione dell'interpellanza, e
vorrei soffermarmi so­prattutto sull'importanza che riveste il
problema relativo agli sfratti.
In questi ultimi tempi i prezzi degli affitti sono più che
rad­doppiati, sono aumentati gli sfratti per finita locazione e
trova­re un alloggio da affittare ad un prezzo accessibile è cosa
im­possibile.
Si è di recente costituito il Coordinamento degli inquilini
sfrattati senza casa; noi condividiamo quest'iniziativa perché gli
interessati si sono dati un organismo di rappresentanza che può
essere un punto di riferimento per la Giunta, per il Con­siglio,
per tutti noi, ma soprattutto perché hanno dimostrato di voler
affrontare e sostenere il problema della casa in modo con­creto,
senza strumentalizzazione e fuori dalle logiche degli schieramenti
e dei partiti.
Molti sono gli sfratti che derivano dal costo degli affitti,
molte famiglie non sono in condizione di far fronte alle richieste
dei proprietari.
Di fronte al libero mercato degli alloggi è necessario quindi
che l'ente pubblico si ponga il problema e cerchi di limitare il
feno­meno dei senzatetto, che con lo scadere dei contratti saranno
sempre più numerosi.
Oggi ci sono famiglie costrette a vivere in tuguri, in garage,
in abitazioni sprovviste di ogni tipo di igiene, oppure ospiti di
pa­renti o amici in attesa di trovare una sistemazione
migliore.
A queste famiglie - molte delle quali sono alla disperazione -
oc­corre dare una risposta, occorre esprimere la nostra solidarietà
in termini concreti, realizzando e portando avanti una politica di
cui parlava appunto il collega Lanièce.
Dobbiamo tutti insieme cercare di risolvere il problema, per
evitare che dei cittadini meno fortunati di noi debbano mettere il
tavolo in piazza e raccogliere le firme per essere ascoltati. Sono
dei cittadini che rivendicano non un bene di lusso, ma un alloggio
in cui vivere con la loro famiglia. Rivendicano un bene sociale che
la società dovrebbe garantire a tutti coloro che ne hanno necessità
e diritto.
L'attuale Giunta regionale ha deciso di tagliare la spesa per i
mutui della prima casa, quello che si risparmia potrebbe essere
investito per una politica della casa oppure destinato alla
co­struzione o ristrutturazione di alloggi da assegnare agli
sfrat­tati. Se il bilancio non è sufficiente a coprire le spese
della Re­gione, è giusto e doveroso tagliarle; ma i tagli si devono
fare in settori meno importanti.
Dobbiamo cambiare strada ed affrontare il problema; dobbiamo
agire concretamente e ascoltare l'invito che proviene dal
Coor­dinamento degli inquilini e degli sfrattati; dobbiamo dar loro
retta ed affrontare in modo diverso la politica della casa. Qui non
si tratta di maggioranza o di minoranza, tutti insieme dobbiamo
affrontare il problema nell'interesse dei senzatetto. Credo che i
primi passi per iniziare a risolvere la questione sia­no i
seguenti:
1 - blocco degli sfratti per un periodo sufficiente per poter
veri­ficare i casi singoli e cercare di trovare un accordo;
2 - fare in modo che la Regione si renda garante presso i
pro­prietari di alloggi.
É giusto che anche i proprietari di alloggi siano presi in
consi­derazione ed è giusto che gli stessi ricavino dal loro
investimen­to un giusto guadagno, altrimenti nessuno investirà più
per costruire case. La Regione potrebbe, per esempio, affittare
di­rettamente dai privati ad un prezzo remunerativo e giusto, e
subaffittare agli sfrattati e ai senzatetto ad un prezzo che tenga
conto delle effettive disponibilità degli stessi. Si eviterebbe
così di vedere tanti alloggi vuoti e tanta gente che cerca invano
una sistemazione.
Credo che si debba al più presto censire gli alloggi pubblici
oc­cupati e verificare se gli occupanti ne hanno veramente
diritto.
Queste sono le mie impressioni ed alcune proposte, ma penso che
se tutti noi vogliamo veramente risolvere il problema, dob­biamo
fare delle proposte e tutti insieme dobbiamo optare per quelle
migliori.
Siamo schierati dalla parte del Coordinamento, al quale dare­mo
l'aiuto che necessita per far sentire la propria voce; per cui, se
si renderà necessario, torneremo su questo argomento con altre
interpellanze o delle mozioni.
Si dà atto che alle ore 18,22 assume la Presidenza il
Vicepresi­dente Aloisi.
Presidente -
Ha chiesto la parola il Presidente
della Giunta, Viérin Dino.
Viérin D. (UV)
- Le problème soulevé par MM.
Lanièce, Rini et Marguerettaz est sans doute un problème important,
qui a des retombées sur le plan social.
Il avait par ailleurs déjà été évoqué précédemment par MM.
Aloisi, Lavoyer, Bich et Piccolo, qui s'étaient également penchés
sur cette question.
Pour donner une réponse, je crois que nous pouvons examiner ce
problème sous deux points de vue: le premier, des réponses
immédiates aux différents décrets d'expulsion; l'autre, dans un
contexte général de mesures à envisager, pour qu'il y ait un nombre
supplémentaire de logements qui puissent être utilisés. Je me
bornerais à répondre personnellement au premier volet, laissant à
M. Ferrero la réponse sur les mesures d'ordre général, parmi
lesquelles s'insère également l'activité du représentant de
l'Administration régionale au sein du
Comitato per l'edilizia
residenziale
, qui s'est penché sur ce problème, pour définir
quelles sont les lignes d'ordre et de caractère général à envisager
en perspective.
Pour ce qui est donc des problèmes immédiats, il est important
de signaler que dès son installation, le Gouvernement a examiné la
question du logement, pour trouver des solutions à la nécessité et
à la carence de logements, qui caractérise en particulier le
chef-lieu. La Commission chargée des expulsions, que je préside en
raison de mes fonctions de préfet, a donc examiné à maintes
reprises ce problème et a fixé à ce propos certains critères que je
vais vous présenter.
Il a été convenu de l'inopportunité d'un renvoi généralisé des
expulsions, pour ne pas pénaliser les propriétaires qui ont la
nécessité de rentrer en possession de leur logement. Il a donc été
décidé de suivre une procédure qui tienne en considération les deux
exigences, celle des propriétaires et celle des locataires.
Donc, les autorisations qui sont accordées par le préfet de
recourir à la force publique pour la mise à exécution des
expulsions, ont été accordées uniquement après que toutes les
solutions possibles aient été évaluées. En conséquence, les
huissiers de justice ajourneront jusqu'à ce qu'ils soient assurés
de la disponibilité de la force publique sans préjudice de ces
évaluations.
De plus, il a été convenu un échelonnement des expulsions dans
les cas suivants: en présence d'individus ou groupes qui envisagent
des solutions de type privé, en accordant à cet égard un
échelonnement jusqu'à 2-3 mois, sur présentation d'une
documentation adéquate et le propriétaire entendu, ou encore
individus ou groupes insérés dans le classement des logements
sociaux, c'est-à-dire individus ou groupes qui pourront bénéficier
d'un logement grâce au nouveau projet de construction de logements
sociaux prévus pour 1995-1996.
Pour ces cas-là, dans l'attente de l'évaluation de l'impact qui
pourra avoir l'éventuelle prorogation jusqu'à en 1995-1996 desdites
expulsions, il est envisagé de proroger immédiatement au moins
l'expulsion jusqu'à janvier 1994, après vérification des nécessités
auxquelles je faisais référence.
Pour ceux qui ne sont pas insérés dans un classement ou dans une
position qui puisse permettre la mise en route de cette procédure,
ou enfin qui sont sans solution, la commission a proposé de
chercher des structures telles que résidences ou hôtels,
susceptibles d'accueillir provisoirement les groupes qui ont été
expulsés. Des structures ont déjà été trouvées; l'une à Sarre,
l'autre à La Roche, Aoste.
Une troisième, à Aymavilles, a également donné sa disponibilité;
à savoir les propriétaires se sont déclarés prêts à mettre à la
disposition leur résidence pour accueillir ceux qui sont sans
logement. Il est à définir une convention pour l'utilisation de ces
structures; de plus, la Commune d'Aoste procède encore à une
recherche dans ce sens, pour que tous les établissements intéressés
puissent signaler leur intention de participer à un accord. Ces
accords, avec une convention, devraient donc permettre de mettre à
la disposition de ceux qui sont sans logement des structures
adéquates.
Une autre initiative mise au point par la Présidence du
Gouvernement consiste à examiner la possibilité que les
associations de locataires et les associations des propriétaires
parviennent à un accord qui définisse des seuils de loyer, étant
donné que les dispositions actuelles (la loi sur les pactes par
dérogation) ont entraîné une hausse remarquable de loyer et que de
nombreuses familles ne sont pas en mesure de payer ce loyer.
Si ces pourparlers qui sont en cours grâce à l'appui de
l'administration publique produisent leurs effets, il pourra donc
être envisagé de créer un fonds social, auquel faisait référence M.
Lanièce, pour permettre aux familles démunies de payer le loyer
prévu par lesdits seuils.
En ce qui concerne enfin le problème du logement en général, le
groupe de travail créé à cet effet, aux termes d'une délibération
du Gouvernement du mois de mai dernier, a examiné les 150 demandes
visant à l'attribution d'un logement social - suivant la procédure
prévue par l'article 24 de la loi de 1987 -, qui étaient en
souffrance à la Région, à la commune d'Aoste et auprès de
l'Institut autonome des maisons populaires.
Ce groupe de travail a choisi, sur la base de l'existence des
condi-tions requises, 50 cas environ, qui pourront bénéficier d'un
loge-ment suivant ladite procédure, dans la limite des logements
dispo-nibles qui seront signalés tour à tour par la commune
d'Aoste, ou par l'Institut autonome des maisons populaires, à la
Région.
Quant au troisième point de l'interpellation, il est à signaler
que nous avons déjà demandé aux organismes compétents de procéder à
une étude et à une mise à jour de la situation dans ce domaine, de
façon à disposer toujours de données réelles quant à la
disponibilité de logements, pour faire face aux situations qui ont
été présentées.
Cette étude vise également à mettre au jour les éventuelles
situations irrégulières, à savoir ces cas de logements qui sont
occupés sans que les personnes remplissent les conditions
requises.
Si dà atto che alle ore 18,31 riassume la Presidenza il
Presiden­te Stévenin.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
L'interpellanza, come ha
detto il Presidente, permette di af­frontare due livelli del
problema abitativo, che certamente sono intrecciati fra di loro. Il
primo, quello immediato, dell'emer­genza, su cui ha appena riferito
il Presidente della Giunta; il secondo è quello della
programmazione nel medio e nel lungo periodo. Su questo vorrei
intervenire, riprendendo e precisando ulteriormente la risposta che
ho dato il 29 settembre all'inter­pellanza sullo stesso argomento
presentata dal consigliere Bich ed altri.
Approfitto dell'interpellanza per mettere a fuoco alcune linee
generali di carattere politico, che l'Assessorato ai lavori
pub­blici, d'intesa con il Consigliere Borre, che rappresenta la
Re­gione nel Comitato per l'edilizia residenziale, sta seguendo per
la predisposizione di un piano di politica abitativa per i
pros­simi anni.
Questo piano sarà pronto per una prima valutazione politica da
parte di diversi soggetti coinvolti entro la fine del prossimo mese
di dicembre. Tale programma cercherà di essere in maniera marcata
un programma operativo, quindi dovrà individuare oltre agli
obiettivi generali gli strumenti legislativi, gli attori, le
procedure, i tempi e le risorse.
Infatti sono convinto, come credo tutto il Consiglio, che sia
fini­to il tempo delle promesse facili, dei proclami e della
filosofia sulla casa. É chiaro che l'emergenza-casa non nasce dal
nulla, da fattori contingenti, ma è il risultato di una latitanza
dei sog­getti competenti (istituzionali e non) che si è protratta
per troppo tempo, e ciascuno valuti quali sono le sue
responsabilità e quelle delle forze politiche e sociali a cui
appartiene.
D'altra parte, è chiaro che ci sono cause legate alla
legislazione e al mercato immobiliare in senso proprio; gli sfratti
hanno avuto un'impennata difficile a governare anche a causa della
legge sull'equo canone, e per effetto non secondario
dell'espan­sione della domanda di immobili per il terziario.
Si può dire che il tentativo, seppure in via di principio
condivi­sibile, di regolamentare i canoni di affitto, ha finito per
creare vincoli pesanti elusi da tutti e per aprire la corsa allo
sfratto.
Quell'esperienza occorrerà dunque tenerla ben presente per non
ripeterne gli errori. Del resto, è evidente che il mercato
immobiliare non è impermeabile all'andamento generale
dell'economia; la crisi si avverte ormai anche nel settore, per cui
una caduta della domanda finirà per ridimensionare il fe­nomeno
degli sfratti e degli attuali alti ed eccessivi costi del mercato.
Questo, peraltro, non significa che il mercato immobi­liare possa
essere lasciato a sé stesso in attesa che si aggiusti da solo. Un
intervento pubblico con funzione calmieratrice è as­solutamente
opportuno, come avevo già anticipato alla fine di settembre, anche
se è estremamente delicato e dovrà essere attentamente valutato per
le possibili ripercussioni economi­che.
Vorrei ribadire l'intenzione di voler intervenire per
controllare gli affitti su due direttrici: una, è quella a cui già
si è riferito il Presidente della Giunta or ora, dell'istituzione
di un fondo so­ciale di cui alla legge 15/87, per integrare con un
contributo pubblico il canone di locazione pagato dall'inquilino,
comunque a prezzi riconosciuti congrui e con la garanzia del
rilascio in ca­so di bisogno del locatore.
Questo intervento contribuirà certa­mente a ridimensionare la
corsa agli sfratti e potrà favorire il recupero al mercato di
alloggi sfitti, anche se per me è evidente che il fondo non può
essere l'unico strumento, in quanto da solo potrebbe creare delle
nicchie protette per i proprietari, con un aggravio per il bilancio
pubblico e senza andare completamente alla radice del problema.
L'altra direttrice, è quella della costruzione attraverso
conven­zioni pubblico-privato di nuovi alloggi da immettere sul
merca­to dell'affitto. Naturalmente per i soggetti appartenenti
alle cosiddette "fasce deboli" occorre invece fornire, costruendo o
re­cuperando, abitazioni a canone sociale.
Vorrei sottolineare che sono consapevole che lo scoglio
principa­le per tutti gli interventi pubblici è rappresentato non
tanto dal finanziamento, e a questo proposito mi permetto di
fornire ra­pidissimamente qualche dato sullo stato dei
finanziamenti per l'edilizia residenziale: tra finanziamenti
esistenti e fondi dello stato per il triennio 1992-1995 in termini
di contributi in conto capitale e in conto interesse, quindi che
attivano ulteriori in­vestimenti, per l'edilizia agevolata ci sono
17 miliardi circa, per l'edilizia sovvenzionata 13 miliardi circa,
per un totale di 30 miliardi, una parte dei quali ha un effetto
moltiplicatore, con la possibilità di costruire alcune centinaia di
alloggi a fronte di un fabbisogno abitativo che è valutato
attualmente in 800 alloggi, gran parte ad Aosta, di cui 3-400 con
carattere di emergenza.
Lo scoglio principale, dicevo, per gli interventi pubblici in
que­sta materia, non è tanto il finanziamento, ma è la difficoltà
di concertazione fra i diversi soggetti pubblici interessati e
insie­me la difficoltà di individuare procedure snelle in grado di
dare risposte nel breve periodo. In questa direzione, il programma
per la politica abitativa dovrà individuare subito una o due
aree-pilota per sperimentare nuove e più agili procedure. Sempre
nell'ottica di dare risposte organiche e tempestive stiamo
studiando anche l'adozione di un testo di legge per l'at­tuazione
dei progetti integrati di cui alla legge 179/92. Si tratta di
importanti strumenti programmatori che permettono inter­venti di
respiro ampio, con la convergenza di interessi pubblici e
privati.
Ci collochiamo cioè nell'ottica del superamento della
tradizionale contrapposizione fra pubblico e privato, verso for­me
nuove di col-laborazione che permettano davvero la trasfor­mazione
urbana, in cui l'ente pubblico mantiene il ruolo di gui­da e di
coordinamento del cambiamento, e il privato un ruolo operativo e in
parte anche finanziario, come esecutore intelli­gente di decisioni
pubbliche.
Voglio terminare dando una rapidissima informazione sulla legge
76/84, sul mutuo prima casa, dicendo che per quanto con­cerne
l'intervento pubblico a sostegno dell'acquisto in proprietà della
prima casa l'Assessorato intende intervenire, da un lato, sui
criteri per la formazione delle graduatorie, per renderle più eque,
utilizzando, per esempio, strumenti già in uso in altre regioni per
valutare il reddito effettivo.
Dall'altro lato, le modi­fiche di detta legge dovrebbero
riguardare le tipologie da fi­nanziare privilegiando la costruzione
e il recupero piuttosto che l'acquisto, se non è acquisto di nuove
costruzioni; in questo modo si riporterebbe la legge allo spirito
originario, che era an­che quello della costituzione di fondi di
rotazione per la ripresa dell'industria edilizia.
Infine, informo il Consiglio che stiamo lavorando per la
sana­toria delle domande di mutuo relative al primo semestre 1993
per quan-to riguarda l'acquisto. La settimana prossima farò una
proposta alla Giunta regionale per la soluzione di questo
pro­blema.
Presidente -
Ha chiesto la parola il Consigliere
Lanièce.
Lanièce (DC) -
Ringrazio il Presidente della
Giunta e l'Assessore Ferrero per le risposte che mi sono state
date.
Sono in parte soddisfatto, anche se mi auguro che alle parole
seguano i fatti. Ricordiamo che la casa non è un bene di lusso, ma
è un bene di prima necessità che dovrebbe essere in parte garantito
dall'ente pubblico.
Ci troviamo ad affrontare un problema che ha coinvolto delle
persone che stanno vivendo drammaticamente questo momen­to; persone
che sono state sfrattate e che sono in attesa di una risposta da
parte dell'Amministrazione regionale.
Quindi, il nostro dovere come Consiglieri regionali è quello di
unirci, in­dipendentemente dalla posizione di maggioranza o di
opposi­zione, per cercare di dare una risposta concreta e immediata
a queste persone che hanno bisogno di sentire che
l'Amministra­zione regionale guarda anche ai fatti sociali, guarda
anche ai problemi piccoli in confronto ai problemi dei dipendenti
della Cogne e di altri molto più grossi. Anche se sono pochi, è
giusto dare loro l'adeguata attenzione.
Mi auguro che tutti quanti, e soprattutto la Giunta prenda a
cuore questo problema e cerchi di predisporre un piano di
at­tuazione delle idee che sono state enunciate sia dal Presidente
che dall'Assessore Ferrero. Il diritto di avere la casa è un
diritto più che rispettabile, ed è giusto che tutti noi facciamo
qualcosa per dare una mano alle persone che si trovano in grave
difficoltà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK