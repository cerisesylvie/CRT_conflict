Consiglio Regionale della Valle d'Aosta - Oggetto del Consiglio n. 109 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 109 del 25 settembre 2013 - Resoconto
OGGETTO N. 109/XIV - Interrogazione: "Situazione produttiva e
occupazionale della società Cogne di Aosta".
Président -
Pour la réponse, la parole à l'Assesseur
Marquis.
Marquis (SA) -
"Come si presenti la situazione della
Cogne di Aosta e quali valutazioni si diano"
nel merito, come è
già stato illustrato in precedenti occasioni, dal 2013 la Cogne
Acciai Speciali ha avviato un piano strategico di sviluppo, che
prevede una riorganizzazione finalizzata a far crescere ed
implementare la produzione di tipologie di tecnologie di acciaio
innovative e a maggiore valore aggiunto, allo scopo di andare ad
occupare mercati e settori in cui l'impiego di questi prodotti è in
crescita e meno soggetto ad oscillazioni. In particolare, i settori
sui quali la CAS sta puntando sono: l'olio, il gas, l'energia,
l'automotive, il medicale, l'industria alimentare e il mercato
delle costruzioni. Questo significa che agli investimenti
effettuati nell'ultimo quinquennio, pari a 48 milioni di euro,
vanno affiancati nel prossimo triennio altri investimenti per un
valore di circa 38 milioni e mezzo, programmati e messi a budget
pur in presenza di un mercato finanziario italiano assai difficile.
Il completamento del piano, la cui realizzazione sta rispettando i
tempi ed il budget fissati, garantirà il recupero dei volumi di
produzione e il conseguente pieno impiego di tutti gli occupati al
netto di quel percorso di messa in mobilità di 55 soggetti che
prestano lavoro nella struttura e che dovrebbero avere la tutela in
quanto prossimi al pensionamento. Riguardo quindi alle uscite del
personale previste nei prossimi 18 mesi, bisogna evidenziare che
queste sono legate esclusivamente, come dicevo prima, al piano di
mobilità volontaria, che consentirà a tutti coloro che vi
aderiranno di traguardare la pensione, non ingenerando, quindi, dei
nuovi disoccupati, ma permettendo anche l'implementazione di
sistemi più efficienti nella gestione aziendale.
Per quanto poi attiene alla cessione del ramo d'azienda alla
società Cappio - che per inciso non ha portato nessun incasso da
parte della CAS -, tale scelta rientra nel piano di maggiore
efficienza aziendale, che ha come obiettivo, fra gli altri, quello
di rimborsare i prestiti ricevuti dagli istituti di credito a
partire dal 2014 e per i successivi tre anni. In particolare la
cessione, oltre a non avere delle ripercussioni sul personale, che
verrà assorbito da Cappio con pari qualifica e retribuzione, è
stato garantito da parte della società che consentirà di realizzare
delle economie di scala sui costi di trasporto e di garantire un
migliore e più puntuale servizio al cliente, affidando tutto il
servizio ad un'azienda, la Cappio appunto, che dal 2000 lavora e
collabora con la Cogne Acciai Speciali, gestendone parte della
logistica. Riguardo ad eventuali altre cessioni di rami di azienda,
al momento non esistono dei progetti in tal senso e in futuro,
chiaramente, di fronte a delle eventuali richieste di partner seri
su ambiti non legati al
core business
, ma solo funzionali ad
esso, l'impegno sarà, da parte della società, quello di esaminarli
unitamente alle organizzazioni sindacali.
Punto n. 2:
"quali interlocuzioni ci siano con la famiglia
Marzorati"
, i rapporti con i vertici della società, occupando
questa un posto di primo piano nel settore, si tengono con adeguata
cadenza sia per quanto concerne la parte politica, sia per quanto
concerne le strutture dell'Assessorato; in particolare, tali
riunioni vertono sull'andamento produttivo e su quello
occupazionale dell'azienda ai risvolti che questi determinano sul
territorio. Nell'ultimo periodo sono stati organizzati degli
incontri per definire alcuni aspetti legati alla formazione a
seguito dell'accorpamento del Dipartimento politiche del lavoro
all'Assessorato. Questo passaggio di competenze ha permesso di
sviluppare delle ipotesi di organizzazione e di percorsi formativi
(scuola, formazione, impresa) atti a creare un nuovo approccio di
inserimento al lavoro dei giovani.
Per quanto concerne la terza domanda:
"come si inserisca la
Cogne nel piano europeo per la siderurgia"
, c'è da sottolineare
che è in atto una revisione del piano europeo per la siderurgia.
Sappiamo che l'argomento è in discussione presso la competente
Commissione europea, ma al momento non si è ancora giunti ad una
definizione dei contenuti. La Cogne tiene a tal fine i rapporti con
le associazioni di categoria, quali Federacciai ed Eurofer,
portatrici delle istanze del settore presso l'Unione europea.
Grazie.
Président
- Pour la réplique, la parole au collègue
Rosset.
Rosset (UVP) -
Grazie Presidente.
Beh, credo, Assessore Marquis, che lei abbia una bella gatta da
pelare, perché questo dossier, al di là delle risposte che lei
cortesemente ha fornito oggi - e le chiederò se gentilmente mi può
passare una copia delle sue delucidazioni -, è e resta molto
complesso. Non è di certo banale che l'azienda siderurgica aostana
resta la più grande azienda privata della Valle d'Aosta, un
caposaldo nel settore industriale e il più importante esportatore
all'estero per l'economia valdostana, ma soprattutto l'azienda è
una fonte di lavoro essenziale ancora oggi, è vero, malgrado il
numero di dipendenti più basso rispetto al passato, ma parliamo pur
sempre di un migliaio di persone a cui si aggiunge un cospicuo
indotto.
Ora, noi vigileremo su cosa avviene qui, ma anche a Bruxelles
per il piano europeo di cui abbiamo parlato nelle nostre domande a
lei. Manteniamo quindi parecchie preoccupazioni perché la Cogne è
solo un segno della crescente fragilità di quel che resta del
nostro comparto industriale e di un'economia privata che perde
colpi e, conseguentemente, posti di lavoro: ecco perché noi poniamo
con forte attenzione questo problema, proprio in un momento dove è
necessario non perdere ulteriormente posti di lavoro. Grazie.
Président -
On peut passer au point 21 à l'ordre du jour:
c'est une question des Conseillers Laurent Viérin et Grosjean.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK