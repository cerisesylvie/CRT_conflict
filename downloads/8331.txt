Consiglio Regionale della Valle d'Aosta - Oggetto del Consiglio n. 2812 del 6 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2812 del 6 maggio 1987 - Resoconto
OGGETTO N. 2812/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 22 aprile in poi:
Disegni di legge presentati:
D.L. n. 398, presentata dai Consiglieri Tonino, Cout, Mafrica,
Bajocco, Dolchi, Millet in data 22 aprile 1987 concernente: "Norme
per la conservazione della natura e per l'istituzione di parchi ed
aree protette regionali" (I e II Commissione).
D.L. n. 399, presentato dalla Giunta regionale in data 27 aprile
1987, concernente: "Modificazioni ed integrazioni alla legge
regionale 28 novembre '86 n. 56 - Norme per la concessione di
finanziamenti agevolati a favore delle cooperative edilizie".
D.L. n. 400, presentato dalla Giunta regionale in data 30 aprile
1987, concernente: "Norme di incompatibilità dei controllori
regionali in servizio nella Casa da gioco di Saint-Vincent" (I
Commissione).
D.L. n. 401, presentato dalla Giunta regionale in data 30 aprile
1987, concernente: "Ulteriori modificazioni alla legge regionale 8
ottobre 1973, n. 33 e successive modificazioni, concernente la
costituzione di fondi di rotazione per la promozione di iniziative
economiche nel territorio della Valle di Aosta".
D.L. n. 402, presentato dalla Giunta regionale in data 30 aprile
1987, concernente: "Approvazione del rendiconto generale della
Regione per l'esercizio finanziario 1986" (I Commissione).
Disegni di legge vistati:
D.L. n. 364, concernente: "Modifiche alle norme sul fondo
regionale investimenti occupazione (FRIO) - Leggi regionali 18
agosto 1986, n. 51 e 5 gennaio 1987, n. 1".
D.L. n. 388, concernente: "Modifiche alla legge regionale 7
agosto 1986, n. 46, recante norme per la fornitura gratuita dei
libri di testo agli alunni delle scuole elementari".
Disegni di legge non vistati: -
Deliberazioni vistate: -
Deliberazioni non vistate: -
Riunioni:
II Commissione: 1
III Commissione: 1
IV Commissione: 1
I Commissione allargata ai Capigruppo per accertamenti e
verifiche sulla Casa da Gioco: 2
La II Commissione ha visitato le installazioni del compattatore
dei rifiuti in Comune di Brissogne.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Vorrei sapere perché non è stata citata
una richiesta di convocazione urgente della Commissione Affari
Generali, allargata ai Capigruppo, sulla questione del Casinò.
Poiché avevo fatto pervenire per mezzo di un telegramma urgente,
a mano, un documento che io ritengo della massima importanza,
pensavo che perlomeno se ne facesse una citazione. Chiedo, quindi,
al Presidente, di citarlo e di fare in modo che, entro
oggi,
venga convocata questa Commissione.
PRESIDENTE
: Devo comunicare al Consigliere Aloisi che
stamane il Presidente del Consiglio ha telefonato alla Direzione
della Presidenza, per informarla che sarebbe arrivato in ritardo.
Io non ho avuto contatti con il Presidente del Consiglio e quindi
non sono in condizioni di fare comunicazioni diverse da quelle di
"routine", come del resto ho fatto, relative ai disegni di legge
presentati ed approvati.
È evidente peraltro che non ho alcuna facoltà di fare
comunicazioni di altro tipo se non ne sono espressamente
autorizzato dal Presidente del Consiglio. Pertanto il Consigliere
Aloisi potrà riproporre la sua richiesta quando rientrerà il
Presidente del Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK