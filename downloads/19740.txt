Consiglio Regionale della Valle d'Aosta - Oggetto del Consiglio n. 2900 del 5 dicembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Amministrazione della giustizia
CONSIGLIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2900 del 5 dicembre 2002 - Resoconto
OGGETTO N. 2900/XICostituzione di una Commissione consiliare di
inchiesta ai sensi dell'articolo 21 del Regolamento interno.
Président
Je vous rappelle qu'il nous appartient
de discuter conjointement la résolution présentée par les
Conseillers Frassy, Tibaldi et Lattanzi du groupe "Forza Italia",
la résolution à l'initiative des Conseillers Curtaz, Squarzino et
Beneforti et la résolution introduite par les Chefs de groupe de la
majorité: Cottino, Fiou, La Torre et Aloisi.
La discussion conjointe est ouverte.
La parole au Conseiller Cerise.
Cerise (UV)
Ho espresso in più occasioni la mia
contrarietà ad ogni tipo di commissione di inchiesta sulle vicende
giudiziarie che hanno interessato la Regione e continuo ad essere
di questa opinione. Le inquisizioni su responsabilità penali o per
mancanze amministrative per quanto riguarda la componente politica
e quella amministrativa spettano ad organi diversi da quelli che
possono essere messi in piedi dal Consiglio regionale. Tuttavia, in
considerazione del momento che stiamo attraversando - e che non
voglio richiamare perché a tutti noto -, al fine di dare un segnale
nei confronti dell'opinione pubblica, che sta guardando con una
certa attenzione le nostre scelte, e per migliorare anche in
prospettiva l'operatività e la trasparenza dell'Amministrazione
regionale, per renderla più vicina al cittadino, vedrei
favorevolmente l'istituzione di una commissione regionale speciale,
che abbia come obiettivo quello di verificare gli ambiti di
responsabilità nella sfera amministrativa e delle modalità di
esercizio del controllo all'interno dell'Amministrazione regionale,
evidentemente anche con un raccordo con le vicende che sono in
questo momento oggetto di indagine.
Président
La parole au Conseiller La Torre.
La Torre (SA)
Sono convinto che il Consigliere Cerise
abbia espresso quello che ritengo un pensiero di buon senso, cioè
quello di mantenere un atteggiamento di trasparenza e di
credibilità, anche di fronte ad eventi che molte volte ci
colpiscono per la loro incombenza. Anche noi - come d'altronde
abbiamo già letto nel nostro comunicato, su mandato del nostro
movimento, la "Stella Alpina", riteniamo che si debba operare con
tutti gli strumenti utili per dare chiarimenti nei confronti
dell'opinione pubblica, ma anche per avere studi e valutazioni in
merito ai meccanismi di funzionamento all'interno
dell'Amministrazione, anche perché non vedo niente di male a volte
a valutare se si possono apportare dei correttivi.
Certamente qui non c'è nessuna volontà di instaurare nessun tipo
di processo, c'è un sistema, ci possono essere delle distorsioni.
C'è una commissione che deve andare a valutare all'interno di
questo sistema se ci sono state delle distorsioni, eventualmente
cercare di individuarle e suggerire dei correttivi per
correggerle.
Credo che questo sia qualcosa di molto praticabile, che non
debba scandalizzare, che rispetti il criterio fondamentale della
trasparenza e quindi mi fa piacere di sentire anche l'intervento di
Cerise che va in questa direzione.
Sono convinto - ed è questa la cosa più importante - che lo
sforzo dovrebbe essere comune all'interno di questo Consiglio
regionale, per cercare di trovare tutti insieme una posizione che
ci permetta di dare forza a questi valori e a questi principi.
Capisco, leggendo le risoluzioni, che ognuno traguarda i problemi
da punti di vista diversi, quindi quello che posso fare, oltre che
sostenere la costituzione di una commissione speciale di questo
tipo, è di rivolgermi agli altri consiglieri per chiedere di fare
uno sforzo complessivo, cercando di smussare gli angoli dove ci
sono, per valutare insieme se si riesce a costituire in modo
unitario una commissione di questo tipo.
Président
La parole au Conseiller Fiou.
Fiou (GV-DS-PSE)
Penso che dobbiamo uscire da questa
impasse. Visto che ci sono risoluzioni presentate un po' da tutte
le parti e visto che il dibattito generale fatica ad evolvere,
direi di trovarci un momento per mettere insieme le tre risoluzioni
e vedere se riusciamo a convergere su una sola.
Président
Le Conseiller Fiou propose qu'il y ait
une réunion des Chefs de groupe.
La séance est suspendue pendant dix minutes.
Si dà atto che la seduta è sospesa dalle ore 16,34 alle ore
22,07.
Président
Vous savez qu'il y a des différentes
qualités d'accouchements: il y a un accouchement qui s'appelle
"podalique": l'enfant ne se présente pas dans la position la
meilleure, il faut donc prendre tous les soins pour que cet
accouchement ait lieu dans les meilleures conditions. Il
m'appartient de vous informer que la Conférence des Chefs de
groupe, qui vient de terminer sa réunion, a convenu sur un texte
définitif de délibération: la résolution est donc transformée en
délibération. Par conséquent, les trois résolutions qui avaient été
présentées par les différentes forces politiques sont retirées.
Je voudrais souligner toute l'importance de cet acte, il
n'arrive pas souvent que l'on procède à la constitution d'une
commission d'enquête, c'est un acte sérieux pour lequel beaucoup de
temps a été nécessaire afin qu'il y ait une formulation correcte de
son mandat, de ses modalités de travail et du délai de 90 jours
dans lesquels elle devra accomplir son mandat.
La proposition unanime de cette Conférence des Chefs de groupe
est de vous demander, comme le Règlement le prévoit, une votation
des sept membres de cette commission dans les personnes des
Conseillers Aloisi Giovanni, Cerise Alberto, Cottino Aldo, Curtaz
Carlo, Fiou Giulio, Frassy Dario et Martin Maurizio. La Conférence
des Chefs de groupe a également établi que l'on procède par
votation séparée, sur proposition du Président du Conseil, à
l'individuation du Président de la commission parmi ces sept
personnes. Avant de formuler la proposition, j'ouvre le débat sur
le contenu de la délibération.
La parole au Conseiller Frassy.
Frassy (FI)
Penso che sia doveroso, anche se l'ora è
tarda, fare un minimo di riflessione su un problema importante, che
ha assorbito i lavori dell'intera giornata, lavori che forse non si
sono visti in aula, ma che ci sono stati, perché il risultato
finale dimostra che la Commissione di inchiesta non era solo un
prurito politico, una fantasia politica che "Forza Italia" aveva
portato già nello scorso Consiglio all'attenzione dell'aula, ma la
risoluzione, che poi tutti i gruppi hanno sottoscritto, dimostra
come su questa vicenda sia interesse in primis del Consiglio, ma
sia comunque un dovere prima ancora che un diritto approfondire dal
punto di vista amministrativo quei percorsi, quei procedimenti di
gestione della macchina pubblica e delle risorse pubbliche che
hanno portato alle note vicende giudiziarie di questi giorni.
Esprimiamo perciò soddisfazione per il risultato politico al
quale questo Consiglio si appresta ad addivenire, ma soddisfazione
non per il fatto che venga istituita una commissione di inchiesta,
che sicuramente è un atto non di ordinaria amministrazione, ma
soddisfazione per il fatto che sia maturata la coscienza e la
consapevolezza che non voler far luce su certe vicende vorrebbe
dire rinunciare alle responsabilità politiche che derivano dal
nostro mandato.
Siamo convinti che su questa commissione le varie forze
politiche rappresentate saranno capaci di dimostrare con i fatti
come l'interesse superiore al funzionamento della macchina pubblica
e al corretto impiego delle risorse pubbliche possa mettere da
parte all'interno di quella commissione, una volta costituita, i
ruoli di maggioranza e di opposizione, perché se maggioranza e
opposizione possono differenziarsi sulla gestione della cosa
pubblica, penso che sia interesse comune di tutte le forze
politiche avere una macchina amministrativa efficiente, che operi
nel rispetto delle regole, che consenta all'opposizione da una
parte e alla maggioranza dall'altra di confrontarsi nel rispetto
delle regole.
Non aggiungiamo null'altro perciò, se non la consapevolezza che
il percorso è stato difficile perché sull'insieme delle varie
risoluzioni si è dovuto trovare delle mediazioni, ma riteniamo che
questa mediazione sia stata soddisfacente, perché ha dato vita, in
un momento particolarmente delicato, a una commissione specifica
prevista dal Regolamento consiliare per situazioni particolari.
Riteniamo di conseguenza di essere arrivati a quello che è il
naturale compimento di un processo politico, che quindici giorni fa
forse era stato ritenuto prematuro, ma che quindici giorni dopo è
stato ritenuto necessario.
Président
Je donne lecture du nouveau texte des
Conseillers Cottino, Fiou, Curtaz, Tibaldi, Marguerettaz et Aloisi
de la délibération d'institution de la Commission spéciale:
Deliberazione Il Consiglio
Constatato che le vicende emerse nelle ultime settimane, che
hanno portato al coinvolgimento di politici e funzionari
appartenenti a diversi settori dell'amministrazione regionale,
impongono di approfondire i meccanismi che potrebbero consentire
l'impiego di risorse pubbliche al di fuori delle corrette procedure
contabili. Occorre infatti verificare se vi siano state storture o
anomalie nel funzionamento della Pubblica Amministrazione, nei
meccanismi decisionali, nella separazione fra la funzione di
indirizzo politico e quella di esecuzione tecnico-amministrativa,
nell'esercizio dei controlli sull'azione amministrativa svolta dai
pubblici funzionari;
Rilevato che, mentre compete all'ordine giudiziario la ricerca
delle eventuali responsabilità penali individuali, spetta al
Consiglio regionale l'accertamento di possibili incongruenze nel
sistema di riparto di competenze voluto dalla Regione, sulla scia
del D.Lgs. 29/1993, per effetto della L.R. 45/1995. In particolare,
occorre porre la massima attenzione sulle modalità pratiche
attraverso cui tale riparto è stato applicato, in specie
nell'ambito dei settori delle attività promozionali, in merito alle
quali sembrano essere emerse le maggiori criticità, nonché una
potenziale carenza nei meccanismi di controllo interno sulle
procedure applicate;
Vista la proposta della Conferenza dei Capigruppo, testé
riunitasi, ai sensi degli articoli 18, 20 e 21 del Regolamento
interno;
Delibera
1) di istituire una Commissione di inchiesta, ai sensi
dell'articolo 21 del Regolamento interno del Consiglio regionale,
composta, ai sensi degli articoli 18 e 20 del Regolamento interno,
da 7 Consiglieri regionali, di cui 2 espressi dalla minoranza, con
l'incarico di:
a) analizzare caratteristiche, ambiti di applicazione,
assunzioni di responsabilità negli incarichi dirigenziali;
b) verificare il procedimento amministrativo degli atti e
l'efficacia dei meccanismi di controllo all'interno
dell'amministrazione regionale;
c) evidenziare eventuali incongruenze o limiti della L.R.
45/95;
2) di affidare altresì a tale commissione il compito di prendere
conoscenza di tutte le risultanze dell'operato della Commissione di
indagine istituita con deliberazione della Giunta regionale n. 4249
del 18 novembre 2002, in particolare prevedendo la possibilità di
richiedere a quest'ultima:
a) di inoltrare alla Commissione di inchiesta ogni relazione
parziale o definitiva da essa prodotta o da essa richiesta;
b) di riferire alla Commissione di inchiesta in ordine alle
risultanze delle proprie indagini e sulle eventuali irregolarità
emerse, rispondendo a specifici quesiti e operando ove necessario
gli opportuni approfondimenti;
3) di stabilire che sarà nella facoltà della Commissione di
inchiesta richiedere alla Giunta regionale, se del caso,
l'ampliamento del mandato affidato alla Commissione di indagine
onde effettuare più mirati approfondimenti;
4) di stabilire altresì che al termine del proprio operato, nel
corso del quale essa potrà acquisire atti e procedere ad audizioni,
la Commissione di inchiesta consegnerà un'approfondita relazione al
Consiglio in cui saranno evidenziati gli esiti dell'indagine con
particolare riferimento a:
a) eventuali anomalie e criticità nelle procedure seguite dai
servizi amministrativi, con formulazioni di proposte e richieste di
miglioramento della prassi amministrativa;
b) indicazioni migliorative della legislazione e della
regolamentazione vigenti in materia di programmazione,
deliberazione, gestione, verifica e controllo delle politiche e dei
singoli atti negli ambiti delle attività promozionali;
5) di disporre che la Commissione svolga il proprio mandato
entro 90 giorni dalla data della sua istituzione;
6) di assimilare la Commissione di inchiesta alle Commissioni
permanenti del Consiglio e di investirla del potere di compiere
ogni attività utile al raggiungimento del compito che le è stato
affidato, avvalendosi del supporto delle strutture amministrative
del Consiglio regionale e ricorrendo, se necessario, alla
collaborazione di esperti nelle materie relative al mandato
ricevuto, nominati dall'Ufficio di Presidenza su proposta della
Commissione stessa;
7) di nominare i Consiglieri Aloisi Giovanni, Cerise Alberto,
Cottino Aldo, Curtaz Carlo, Fiou Giulio, Frassy Dario e Martin
Maurizio quali membri della Commissione di inchiesta.
8) di nominare ____________ quale Presidente della Commissione
di inchiesta.
F.to: Cottino - Fiou - Curtaz - Tibaldi - Marguerettaz -
Aloisi
Président
Je soumets au vote les prémisses et les
premiers sept points de la délibération:
Conseillers présents et votants: 28
Pour: 28
Le Conseil approuve à l'unanimité.
Il m'appartient également, aux termes du Règlement, de formuler
le nom du Président de la commission. A l'avis, à la majorité, de
la Conférence des Chefs de groupe, que j'adresse au Conseil la
proposition de nommer le Conseiller Giulio Fiou comme Président de
ladite commission.
La parole au Conseiller Aloisi.
Aloisi (GM1)
Voterò la persona del Capogruppo dei
"Democratici di Sinistra", così come abbiamo deciso nella
Conferenza dei Capigruppo e anche per spirito di servizio di
appartenenza alla maggioranza, anche perché reputo che, quando si
tratta di questioni delicate e complesse come quelle della
commissione d'inchiesta, questo spirito non debba venire meno. Io
sono anche calabrese, non tanto piccolo, né tanto grosso, e di
solito "le pietre nelle scarpe" ogni tanto me le tolgo non solo
sotto l'aspetto politico, perché, quando ci sono le motivazioni, si
possono comprendere e giustificare, ma non riesco a comprendere
quando le motivazioni non ci sono ed allora la questione assume un
carattere personale.
Non faccio mistero a questa Assemblea che, dopo che mi era stata
chiesta una disponibilità a ricoprire questo incarico, dal
Capogruppo dei "Democratici di Sinistra" è venuto un veto personale
e politico. Politico in quanto espressione dei "Riformisti
valdostani", dimenticando lo stesso che questo gruppo poi qualche
consistenza numerica e qualche concretezza al Comune di Aosta ce
l'ha e gratifica quelli che appartengono al suo partito.
Dico che voto il Capogruppo dei "Democratici di Sinistra" perché
non sono abituato ad avere livori o rancori, ma esprimere chiarezza
questo sì. Allora se i livori e i rancori del Capogruppo dei
"Democratici di Sinistra" sono legati a vicende del passato, di
campagna elettorale, di natura politica, ebbene, io affermo che
rifarei con le stesse condizioni politiche quello che ho fatto nel
2001. Lo rifarei con concretezza, con dignità e con la passione che
mi ha sempre caratterizzato! Mi sento però di affermare un'altra
cosa: con i livori e con i rancori non si va lontano e il solco che
c'è e c'era fra i "Democratici di Sinistra", nella persona del
Capogruppo regionale, e i "Riformisti" sarà un solco che si
allargherà sempre più. Mi auguro che il Capogruppo dei "Democratici
di Sinistra" si scrolli quel rancore antisocialista che lo ha
sempre caratterizzato: se lo farà farà un bene alla sua persona,
farà un bene alla Sinistra; perché così non si va avanti. Io resto
Riformista, e Lei dimostra di essere sempre massimalista.
Président
La parole au Conseiller Tibaldi.
Tibaldi (FI)
Una breve dichiarazione di voto. Le ragioni
sostanziali e le soddisfazioni del gruppo di "Forza Italia" sono
già state espresse dal mio collega in merito al contenuto di questo
documento.
Per quanto riguarda la figura del Presidente della commissione,
avendo la maggioranza regionale, in particolare la Giunta, nominato
una commissione tecnica fiduciaria per l'approfondimento e l'esame
di determinati comportamenti amministrativi tenuti da dirigenti
nell'ambito dell'Ammini­strazione regionale, abbiamo sempre
ritenuto, e come gruppo consiliare di "Forza Italia" e penso anche
come forze di opposizione, che fosse opportuno che la Presidenza
della commissione politica nominata da questo Consiglio,
Commissione consiliare di inchiesta oggi in fase costitutiva,
avesse quale figura apicale un consigliere indicato quanto meno
dall'opposizione. Le tergiversazioni che ci sono state nel corso
del pomeriggio sono state motivate in parte, seppure minima, da
questa nostra richiesta.
Il gruppo di "Forza Italia" riconosce tuttavia che la scelta
della maggioranza sia caduta su una persona di cui riconosciamo
autorevolezza e competenza e quindi anche la capacità di garantire
un equilibrio fra le parti e la conduzione di un compito delicato
quanto importante e comunque sempre al di sopra delle parti. Il
nostro gruppo consiliare, tuttavia, non voterà la persona del
presidente, astenendosi.
Président
La parole au Conseiller Martin.
Martin (SA)
Penso che le interminabili ore che abbiamo
trascorso oggi in quest'aula e nella saletta accanto alla fine
abbiano dimostrato che la maggioranza su questo problema si è
comportata con estrema correttezza. Era intenzione di questa
maggioranza istituire una commissione ed era soprattutto intenzione
di questa maggioranza fare in modo che a questa commissione
potessero partecipare con pari dignità tutte le forze presenti in
questo Consiglio.
Tutto questo è stato possibile, facendo grandi sforzi da parte
di tutti, ma in particolar modo da parte della maggioranza, che
alla fine ha recepito in toto le richieste dell'opposizione ed è
arrivata a proporre all'opposizione una terna di nomi dalla quale è
stato scelto, dall'opposizione, il Presidente della commissione.
Penso che più di così la maggioranza non potesse fare, ha fatto
tutto quanto poteva fare per dimostrare che voleva mettere in piedi
questa commissione, che voleva che questa commissione avesse tutti
gli strumenti per funzionare e produrre risultati utili per
l'intero Consiglio e per fare in modo che non si ripetesse quanto
era già successo ad inizio legislatura con la "Commissione Nicco",
dove la maggioranza era stata tacciata di arroganza e dove
l'opposizione non aveva mai preso parte ai lavori. Non volevamo
questo perché eravamo e siamo convinti che, per produrre un buon
lavoro, sia necessario che tutte le forze di questo Consiglio
possano partecipare con pari dignità ai lavori della commissione.
Siamo molto felici quindi di aver raggiunto questo risultato, anche
se è stato un risultato piuttosto travagliato e lungo. Io esprimo
il mio compiacimento al Consigliere Fiou, che ha accettato di far
parte di questa terna per soddisfare una condizione postaci
dall'opposizione, per poter esprimere - l'opposizione, ripeto - il
Presidente della commissione.
Président
La parole au Conseiller Cottino.
Cottino (UV)
Non vi nascondo che se adesso sono contento,
ho passato uno dei pomeriggi fra i più travagliati della mia
esistenza e devo ammettere che ho fatto in molti frangenti una
notevolissima fatica per riuscire a mantenere la calma. Sono
contento di esserci riuscito perché qualche volta questo premia e a
questo punto non posso che guardare il risultato. Devo però
sottolineare alcune cosette. La prima è che vorrei che non si
confondesse la situazione di oggi rispetto a quella di quindici
giorni fa, perché mi sembrano due cose completamente diverse, e,
proprio perché diverse, l'abbiamo affrontata in modo diverso. Se le
condizioni non fossero cambiate, non avremmo avuto nessuna
difficoltà di mantenere le nostre posizioni.
Detto questo, abbiamo accettato - lo diceva poco fa il collega
Martin, ma ritengo giusto sottolinearlo - l'invito molto forte da
parte dei gruppi di minoranza di formare una terna di nomi da
presentare per evitare la "non? partecipazione della minoranza o
delle minoranze alla commissione stessa, partecipazione che per un
momento è stata messa in dubbio. Non posso fare a meno di
ringraziare i colleghi che avevano, sotto pressante invito,
accettato di dare la loro disponibilità alla candidatura a questa
presidenza.
Li ringrazio soprattutto perché ritengo che siano persone
preparate, persone che avrebbero potuto dare alla commissione un
grande apporto. Lo dico in tutta tranquillità, senza volere
minimamente sminuire quella che è stata la decisione finale.
Ribadisco la mia soddisfazione esprimendo la mia più totale fiducia
in colui che è stato scelto per guidare questa commissione,
ritenendo che questo più che un onore sia soprattutto un onere.
Siamo convinti che è un onere che il collega Fiou riuscirà a
portare a termine in modo completo e puntuale. Per quanto ci
riguarda, dunque voteremo il candidato Fiou alla presidenza di
questa commissione.
Président
La parole au Conseiller Curtaz.
Curtaz (PVA-cU)
Concludiamo questa faticosa giornata,
dedicata interamente alla costituzione di questa Commissione di
indagine, con soddisfazione per almeno tre ragioni.
In primo luogo perché l'idea della Commissione di indagine,
avanzata dalle forze di opposizione fin dallo scorso Consiglio, è
stata oggi accolta dall'intero Consiglio. Mi sembra uno strumento
importante, idoneo a cercare quella chiarezza, quella comprensione
dei meccanismi a capire ciò che non ha funzionato nella vicenda che
in questi giorni abbiamo dovuto purtroppo affrontare.
La giornata si chiude positivamente perché nel testo definitivo
è stato accolto lo spirito della nostra risoluzione - per certi
versi direi quasi letteralmente accettato da tutte le forze che
l'hanno sottoscritta e votata -. Avremo una commissione di indagine
che andrà a verificare quali sono le carenze all'interno
dell'Amministrazione, con lo spirito di migliorare l'azione
amministrativa e non quello di fare processi in luoghi non deputati
ai giudizi di carattere penale o di altro tipo.
Un terzo motivo che mi fa ritenere questa fatica positiva è che
alla fine è stato trovato un metodo che è risultato efficace per
uscire dall'impasse in cui si erano infilate le forze di
maggioranza e, visto che nessuno lo ha fatto, lo spieghiamo: le
forze di maggioranza hanno proposto una rosa di tre nomi alle forze
di opposizione, le quali si sono pronunciate sulla persona del
Consigliere Fiou. Contestualmente era stato proposto alle forze di
opposizione di presentare le proprie due candidature per la nomina
del vicepresidente, che avverrà successivamente, quando la
commissione si insedierà.
Crediamo che il Consigliere Fiou abbia accettato questo incarico
più per spirito di servizio che per gli onori che questa carica gli
consentirà. Si tratta di un ruolo impegnativo, ci auguriamo che il
presidente che andremo a votare e gli altri commissari lavorino
proficuamente, nello spirito che ha animato la sottoscrizione della
risoluzione, per gli obiettivi che sono contenuti e condivisi nella
risoluzione.
Come abbiamo votato con convinzione l'istituzione della
commissione, votiamo con convinzione il suo presidente, a cui
auguriamo di lavorare proficuamente, e ci riserveremo, come è
normale per una forza politica di opposizione, un giudizio
definitivo sul lavoro della commissione quando avrà ultimato, ci
auguriamo positivamente, il suo gravoso impegno.
Président
La parole au Conseiller Fiou.
Fiou (GV-DS-PSE)
Anch'io ho passato un pomeriggio
piuttosto travagliato e non sono contento.
Credo però che il passaggio problematico che questo Consiglio e
questa Amministrazione stanno passando, richieda a tutti noi, come
è stato sottolineato, uno spirito di servizio in questo momento
particolare. Ero arrivato oggi pomeriggio convinto di non farmi
convincere e invece qualche momento di debolezza mi ha condotto in
questa situazione. Sono convinto che molti altri avrebbero potuto
fare meglio di me, però se la mia accettazione per motivi vari ha
potuto sbloccare la situazione, la mia disponibilità per questo
motivo è senza riserve.
Credo che la qualità del lavoro non dipenderà dal Presidente
Fiou, dipenderà dall'impegno e dalla determinazione che tutti
metteranno nel portare avanti un lavoro che dovrà essere
equilibrato, non avere aspetti strumentali, ma avere imparzialità e
convinzione nell'assolvere i presupposti contenuti nella delibera.
Il mio impegno e la mia imparzialità in tal senso sarà garantita
fino in fondo.
Visto che qualcuno ha voluto togliersi qualche sassolino, io
sono un buon incassatore, ma qualche volta mi trovo costretto a
dare qualche risposta. La mia è una risposta molto pacata perché so
separare i piani diversi in cui esprimo la mia militanza politica e
la mia attività amministrativa; per cui, se ho espresso un dubbio
circa l'opportunità che il Consigliere Aloisi potesse fare il
Presidente di questa commissione, non è legato a motivi di rapporti
esterni a questo Palazzo: su questo abbiamo avuto e avremo modo di
discutere, ma non credo sia questo il luogo per farlo. La mia
posizione deriva dal dubbio che un possibile presidente di questa
commissione potesse avere il sufficiente equilibrio, dopo aver
espresso qui dentro quel "teorema delle coincidenze", che
sicuramente non mi pare possa essere un elemento di distacco,
perlomeno nel portare avanti il lavoro che a questa commissione
compete. Mi fermo qui, volevo solo fare questa precisazione, per il
resto avremo occasione di discutere da un'altra parte.
Président
La parole au Conseiller Aloisi, pour
fait personnel.
Aloisi (GM1)
Il mio equilibrio nello svolgimento
dell'attività politica, Consigliere Fiou, se lo ritiene opportuno,
può farselo comprovare negli otto anni del Comune di Aosta e in
quelli che ho trascorso in questa Assemblea prima del 1998 e dopo
il 1998. Quanto agli inviti, credo che possono essere pacatamente
respinti. I chiarimenti, quando intervengono fattori di natura
personale, vanno fatti alla luce del sole, nel prosieguo
dell'attività politica.
Président
Vous me permettrez de vous rappeler,
avant que l'on procède à la votation, sur la proposition que je
vous ai faite, la Conférence des Chefs de groupe entendue, d'élire
Président de la commission le Conseiller Fiou, de vous rappeler
qu'il s'agit d'installer immédiatement cette commission, raison
pour laquelle les collègues qui en font partie se réuniront avec
leur Président dans la salle à côté. Sur cela, en ouvrant la
votation, je rappelle qu'il s'agit d'un scrutin public:
Conseillers présents: 29
Votants: 26
Pour: 26
Abstentions: 3 (Frassy, Lattanzi, Tibaldi)
Le Conseil approuve.
Le Conseiller Fiou est élu Président de la Commission d'enquête,
qui se réunit dans la salle à côté immédiatement. Bonne fin de
soirée.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK