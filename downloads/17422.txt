Consiglio Regionale della Valle d'Aosta - Oggetto del Consiglio n. 809 del 30 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 809 del 30 luglio 1999 - Resoconto
OGGETTO N. 809/XI Iniziative per facilitare l'estinzione del
debito pubblico dei paesi più poveri. (Approvazione di
risoluzione)
Risoluzione Il Consiglio regionale della Valle
d'Aosta
Fatto proprio il documento assunto dal Comitato regionale di
Coordinamento per la cooperazione con i paesi in via di sviluppo,
in data 28 giugno 1999, concernente il debito estero dei paesi più
poveri;
Ribadito che:
- il debito pubblico contratto da molti paesi in via di sviluppo
ed in particolare di quelli più poveri del mondo ha assunto
dimensioni tali per cui non è ipotizzabile una sua restituzione
senza un peggioramento delle condizioni di povertà di questi paesi
e uno sfruttamento integrale delle risorse fino
all’esaurimento di queste;
- che l’interesse di tale debito è sperequato
rispetto al prodotto interno lordo di questi paesi per cui si
riducono ulteriormente le possibilità di avviare lo sviluppo
socio-economico;
- che questa situazione determina l’impossibilità
di organizzare un sistema economico minimamente efficace e in grado
di utilizzare le altre risorse finanziarie, economiche e produttive
nonché di investimenti di altri paesi;
- che in tale contesto è reso più difficile
l’avvio di sistemi politici democratici e la stessa
organizzazione sociale per cui le condizioni umane sono al di sotto
dell’accettabile e i suoi bisogni elementari non
vengono soddisfatti;
- che tale stato di fatto favorisce processi di emigrazione da
parte di disperati che non hanno nulla da perdere, facilitano le
guerre tribali ed esasperano tragedie come le carestie e le
malattie;
Si impegna
a farsi parte diligente per sostenere nelle sedi opportune tutte
le iniziative intese a ridurre o estinguere questo debito a seconda
delle condizioni del paese debitore raccomandando e controllando
che i paesi beneficiari di questa liberatoria siano impegnati ad
assicurare la pace interna ed esterna, si attivino per dare corso a
sistemi politici democratici e garantiscano la destinazione di
parte del debito e dei relativi interessi per i bisogni della
popolazione attraverso la realizzazione di processi di sviluppo
sociali ed economici;
Impegna altresì
La Giunta regionale
a sostenere e partecipare a eventuali campagne di
sensibilizzazione e di pressione per facilitare
l’estinzione del debito pubblico dei paesi più
poveri.
F.to: La Torre - Cerise - Squarzino Secondina - Fiou -
Marguerettaz
Président
La parole au Conseiller Cerise.
Cerise (UV)
Nel novembre 1998 il Consiglio dava mandato al
Comitato regionale di coordinamento per la cooperazione con i Paesi
in via di sviluppo di produrre delle determinazioni sul problema
del debito pubblico contratto dai paesi più poveri.
È questo uno di quei problemi sui quali recentemente c'è stata
una presa di posizione quasi universale, nel senso che tutti quanti
i Paesi del mondo economicamente più progredito hanno ipotizzato
diverse strade per ridurre questo debito, in qualche caso con delle
azioni molto concrete, tipo quella di azzerarlo nei casi più
gravi.
Il comitato, in data 28 giugno 1999, ha prodotto un documento
che ha trasmesso al Presidente del Consiglio regionale, che lo ha
trasmesso ai Parlamentari per quanto di loro competenza; quindi i
Consiglieri che fanno parte del Comitato di coordinamento per la
cooperazione con i Paesi in via di sviluppo hanno firmato questo
documento in forma di una risoluzione da approvare da parte del
Consiglio regionale.
Brevemente, questa non è una posizione di tipo "buonista" o
caritatevole, ma è una posizione molto razionale in quanto nella
cosiddetta "casa comune del mondo" questa situazione di disagio
finisce per coinvolgere in qualche modo tutti, perché il debito ha
assunto dimensioni tali per cui non è ipotizzabile una sua
restituzione senza un peggioramento delle condizioni di questi
Paesi, anche per un ricorso alle loro risorse residuali.
L'interesse di questo debito è evidentemente sperequato rispetto al
prodotto interno lordo di questi Paesi e della loro capacità di
produrre ricchezza, e questo stato aggrava ancora di più,
riducendole, le possibilità di avviare in questi Paesi un processo
di sviluppo socioeconomico.
È poi una situazione questa che determina l'impossibilità di
mettere in piedi sistemi economicamente minimali, di una minima
efficienza, soprattutto in grado di utilizzare delle risorse
intrinseche, ma anche dei finanziamenti che arrivano da altri
paesi. Quindi c'è anche una vanificazione delle disponibilità
finanziarie che possono essere messe a disposizione da parte di
organismi internazionali, come la Banca mondiale, eccetera.
È impensabile in queste condizioni di mettere in piedi dei
sistemi politici democratici.
Infine, la stessa organizzazione sociale di questi Paesi ha
delle soglie estremamente basse, per cui le condizioni umane sono
al di sotto dell'accettabilità.
L'ultimo effetto è quello di favorire i processi di emigrazione
biblici da parte di persone che non hanno più nulla da perdere;
sono anche situazioni che facilitano le guerre tribali e aggravano
tragedie come quelle della fame e delle malattie.
Per questi motivi si chiede al Consiglio regionale di
impegnarsi, leggo testualmente,
"a farsi parte diligente per
sostenere nelle sedi opportune tutte le iniziative intese a ridurre
o estinguere questo debito a seconda delle condizioni del paese
debitore raccomandando e controllando che i paesi beneficiari di
questa liberatoria siano impegnati ad assicurare la pace interna ed
esterna, si attivino per dare corso a sistemi politici democratici
e garantiscano la destinazione di parte del debito e dei relativi
interessi per i bisogni della popolazione attraverso la
realizzazione di processi di sviluppo sociali ed economici; Impegna
altresì la Giunta regionale a sostenere e partecipare a eventuali
campagne di sensibilizzazione e di pressione per facilitare
l’estinzione del debito pubblico dei paesi più
poveri"
, evidentemente nei termini che ho appena esposto.
Président
Si personne ne demande la parole, je soumets au
vote la résolution ainsi présentée par nos collègues.
En attendant le résultat de la votation, vous me permettrez de
vous remercier tous pour l'excellent travail que nous avons
ensemble accompli pendant ces trois jours dans un esprit
particulièrement détendu et coopératif, et de remercier également
les amis de la presse qui nous ont suivis avec autant de patience
jour et nuit.
Nous avons adopté 11 projets de loi et règlements pendant cette
séance du Conseil, qui a donc été particulièrement fructueuse; je
crois que cela est à considérer comme un élément très positif dans
l'action de notre Assemblée.
Conseillers présents et votants: 29
Pour: 29
Le Conseil approuve à l'unanimité.
Les travaux sont terminés. Bon congé d'été.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK