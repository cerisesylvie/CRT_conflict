Consiglio Regionale della Valle d'Aosta - Oggetto del Consiglio n. 506 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 506 del 21 aprile 2021 - Resoconto
OGGETTO N. 506/XVI - Interrogazione: "Notizie in merito alle
modifiche inerenti il disciplinare della fontina".
Bertin (Presidente)
- Punto n. 18 all'ordine del giorno.
Per la risposta, ha chiesto la parola l'assessore Sapinet, ne ha
facoltà.
Sapinet (UV) -
Non ricordo in particolar modo le
dichiarazioni del Senatore fatte in seguito all'incontro con il
Ministro, ma ricordo bene le riunioni precedenti e le riunioni
preparatorie a questo importante incontro al quale ne seguiranno
sicuramente altri.
Innanzitutto posso dire che nulla è deciso, anzi, con la
delibera n. 357 del 6 aprile 2021, abbiamo di fatto formalizzato un
gruppo di lavoro, un tavolo tecnico, che, di fatto, si occuperà in
particolar modo di un confronto operativo per il settore zootecnico
e il settore lattiero-caseario. Un tavolo di lavoro che abbiamo
voluto rendere estremamente ristretto ma che, in base agli
argomenti trattati, sarà allargato a tutti coloro che gravitano e
lavorano nel settore, un tavolo di lavoro come forse abbiamo già
citato in altre occasioni, al quale parteciperanno, oltre
ovviamente ai tecnici dell'Assessorato, l'
Institut Agricole
Régional
, l'AREV, ANA.Bo.Ra.Va. e il Consorzio produttori e
tutela della DOP fontina.
Tra le azioni che riteniamo importanti e sulle quali il Comitato
sicuramente si confronterà, e in parte si è già confrontato, c'è
anche un passaggio appunto che riguarda la modifica del
"disciplinare fontina" dal momento che il Consorzio ha comunque già
condiviso alcune tematiche che potrebbero diventare delle eventuali
proposte di modifica al disciplinare, però, come detto, siamo in
una fase iniziale dove il confronto è aperto.
È poi opportuno sicuramente chiarire che, ai sensi del
regolamento n. 1151 dell'Unione europea, "la richiesta di modifica
può venire formulata dai consorzi di tutela riconosciuti, ovvero in
loro assenza dagli operatori che rappresentino almeno il 30
percento delle imprese coinvolte o il 51 percento della produzione
certificata". Quindi risulta chiaro che tale richiesta non può
essere presentata direttamente dall'Assessorato dell'Agricoltura e
Risorse naturali e in ogni caso comunque, a seguito della
presentazione da parte del consorzio di tutela di una richiesta di
modifica, il Ministero delle politiche agricole richiede
all'Assessorato competente un parere in merito alle modifiche
proposte, quindi sicuramente il confronto sarà aperto e partirà
appunto dal tavolo.
Le richieste di modifiche su cui lavorare sono molteplici ma
principalmente si suddividono su due livelli - il collega Planaz lo
sa sicuramente ma lo dico per coloro che ci ascoltano -: una parte
di modifiche minori per le quali è previsto un iter di approvazione
più semplice e poi le modifiche invece maggiori, che incidono sulle
caratteristiche essenziali della DOP e che devono seguire una
procedura ordinaria e con tempistiche più dilatate. Fermo restando
la completa autonomia dei produttori attraverso il consorzio di
tutela, quindi certamente l'Assessorato intende farsi parte attiva
sia per quel che riguarda il coordinamento tra tutte le
associazioni del settore, come l'abbiamo già detto, sia per quanto
riguarda il contributo e i passaggi amministrativi e formali che
questo processo comporterà. Ecco che in tal senso l'azione
continuativa del Senatore che sta portando avanti anche su altre
tematiche sarà fondamentale, Senatore che quindi colgo anche
l'occasione per ringraziare per la sua attività presso gli uffici
del Ministero.
Per quanto riguarda la seconda domanda: "quali sarebbero poi le
ricadute positive di tali modifiche sul prodotto e sui profitti che
le aziende percepiscono dalla vendita del prodotto", l'obiettivo è
quello che già da qualche tempo perseguiamo, quindi la filosofia
che sta alla base di queste modifiche che si intendono apportare
prevede, un po' sulla linea che già altri consorzi hanno fatto, una
semplificazione del testo di disciplinare di produzione e poi
modifiche che dovranno andare ovviamente nella direzione di una
riduzione dei costi di produzione e una migliore e maggiore
valorizzazione del prodotto sulla quale dobbiamo lavorare. Il tutto
potrà e dovrà sicuramente essere anche abbinato a una strategia di
marketing
più efficace e magari più coordinata. Solo
attraverso questa strada sarà possibile quindi arrivare a una
giusta remunerazione del latte e del lavoro delle aziende
zootecniche, che è sicuramente un obiettivo importante, anche
ambizioso, che però ci impone e ci obbliga veramente a lavorare in
questa direzione.
Presidente -
Per la replica, ha chiesto la parola il
consigliere Planaz, ne ha facoltà.
Planaz (LEGA VDA) -
Innanzitutto sono soddisfatto e
ritengo sia anche giusto che l'Assessorato si occupi di questo
argomento, ho trovato un po' strano il comunicato che andava a
indicare delle modifiche a un disciplinare che, come ben
specificato, dovrebbe partire dal basso, andare a capire le
esigenze e le difficoltà che ci sono a produrre un determinato
prodotto sul territorio per poi andare a fare le successive
modifiche. Occorre prima già avere le idee chiare come Consorzio e
noi come tavolo tecnico che è stato formato... se ne erano già
formati in passato e, quando ero Presidente, facevo parte di questi
tavoli tecnici. Si tratta però di un prodotto che... rappresenta
non solo la fontina, non solo il mondo dell'allevamento rurale
valdostano ma ha un marchio sopra che rappresenta una delle cime
più alte della nostra Valle e che è conosciuto in tutto il mondo,
non solo in tutta Europa. È per quello che ci andrebbe maggiore - e
voglio coinvolgere un po' tutti - attenzione, perché è uno dei
disciplinari più restrittivi che abbiamo sulle DOP quello della
fontina. Teniamo conto che se, facciamo un esempio di un altro
prodotto tipico nostro di altissima qualità come il lardo, vi è
l'allargamento anche a regioni vicine per quanto riguarda la
fornitura di materie prime. Per la fontina, questo non lo si può
fare, è legato al territorio e alla razza, quando si va a decidere
di modificare il disciplinare... io ho un'azienda ancora adesso e
ho molta difficoltà ad andare a cercare di dare delle linee proprio
per andare a modificare, andare innanzitutto, come ha detto lei
prima, ad abbassare i costi. A mio avviso, abbassare i costi su un
prodotto così di altissima qualità forse non è del tutto la strada
più giusta. Andare invece a far di tutto per valorizzarlo non solo
a parole ma anche proprio a controllare in giro, perché ci sono
molte contraffazioni, vengono a copiare il nostro prodotto perché,
essendo molto conosciuto, ha un richiamo. Quando uno espone un
formaggio sul suo banco e scrive "fontina", qualunque consumatore
amante di formaggi e appassionato di formaggi si avvicina. Allora
noi dovremmo far sì che questo serva a valorizzare le nostre
aziende e non che vada a dare dei ritorni di immagine a gente che
non ha niente a che fare con le nostre attività produttive e
agricole di questa valle.
È per quello che, quando ho visto il comunicato stampa, la mia
attenzione, essendo molto legato a questo argomento e, come voi
vedete, sono sempre molto... perché, secondo me, per il
mantenimento del nostro territorio, bisogna partire dal prodotto
con un'altissima qualità e fare in modo che il produttore, chi ci
lavora e tutta la filiera... perché non c'è solo il produttore di
latte, c'è il trasformatore, c'è chi commercializza la fontina, è
un prodotto che in tutte le fasi ha bisogno di un'attenzione
altissima perché non è così facile da vendere come un altro
formaggio, come, ad esempio, il parmigiano, che ha un'altra
conformazione della pasta, è più facile da vendere, è meno
delicato, ha meno perdite, meno consumo anche quando si fanno i
tagli e quant'altro. Comunque, da un lato, la fontina è anche molto
difficile da produrre, ma nello stesso tempo anche durante tutta
l'intera lavorazione e commercializzazione serve molta attenzione.
È per questo che il disciplinare serve alla tutela di un prodotto
che mantiene gran parte del nostro territorio, perché io ricordo
che l'unico modo per usufruire e valorizzare molti pascoli è
proprio andare a trasformare il prodotto in un alimento così alto
di qualità come la fontina. È per quello che ho rivolto la mia
attenzione, poi avremo modo di confrontarci altre volte e farebbe
anche piacere che si coinvolgesse un po' di più non solo il
sottoscritto ma proprio un po' tutto il sistema, anche partendo dai
produttori principali, e non magari che ci si rinchiuda in una
cerchia di tavolo tecnico dove a volte non si portano sempre tutte
le difficoltà esistenti nel settore e dove, non dico sempre ma a
volte, si guarda più a interessi individuali che all'interesse
totale dell'intero prodotto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK