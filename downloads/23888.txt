Consiglio Regionale della Valle d'Aosta - Oggetto del Consiglio n. 2892 del 12 luglio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2892 del 12 luglio 2007 - Resoconto
OGGETTO N. 2892/XII - Approvazione del Piano di dismissioni
per l'anno 2007 e seguenti di beni immobili regionali inservibili
per uso pubblico (articolo 13, legge regionale 10 aprile 1997, n.
12 e successive modificazioni).
Il Consiglio
Richiamato il 1° comma dell'articolo 13 della legge regionale
10 aprile 1997, n. 12, e successive modificazioni, recante Regime
dei beni della Regione Autonoma Valle d'Aosta, che impegna la
Giunta a sottoporre all'approvazione del Consiglio regionale un
elenco di beni immobili del patrimonio disponibile della Regione,
inservibili per uso pubblico, da alienare ai sensi e secondo le
modalità previste dalla legge stessa;
Ravvisata quindi la necessità di approvare il Piano di
dismissioni per l'anno 2007 e seguenti;
Vista la Relazione concernente il precedente Piano di
dismissioni del patrimonio immobiliare e la presentazione del Piano
di dismissioni per l'anno 2007 e seguenti, facente parte della
proposta di Piano allegata al presente atto;
Dato atto che gli immobili del patrimonio della Regione di
cui all'allegato alla proposta sopra richiamata, possono essere
dichiarati inservibili per uso pubblico e per pubblica
funzione;
Atteso che per tali beni non sono state avanzate richieste di
cessione ai sensi della legge regionale 23 novembre 1994, n. 68,
recante "Dismissione di beni immobili di proprietà regionale a
favore dei Comuni", per le quali ad oggi vi sia la certezza
dell'accoglimento dell'istanza;
Fatto presente che per gli immobili in questione l'Azienda
regionale per l'edilizia residenziale (A.R.E.R.), non ha sinora
inoltrato richieste di cessione ai sensi del Capo III, articolo 8,
della legge regionale 21 agosto 2000, n. 27;
Rilevato che i beni immobili di cui all'allegato elenco
devono essere alienati mediante le procedure stabilite
dall'articolo 13 della legge regionale n. 12/1997 e successive
modificazioni;
Richiamata la deliberazione della Giunta regionale n. 4223 in
data 29 dicembre 2006 concernente l'approvazione del bilancio di
gestione per il triennio 2007/2009, con attribuzione alle strutture
dirigenziali di quote di bilancio e degli obiettivi gestionali
correlati, e di disposizioni applicative;
Visto il parere favorevole di legittimità rilasciato dal Capo
del Servizio Patrimonio Immobiliare, ai sensi del combinato
disposto degli articoli 13, comma 1, lettera e) e 59, comma 2,
della legge regionale 23 ottobre 1995, n. 45, sulla presente
deliberazione;
Visto il parere della II Commissione consiliare
permanente;
Delibera
1) di approvare il "Piano di dismissioni per l'anno 2007 e
seguenti di beni immobili di proprietà regionale inservibili per
uso pubblico", che si compone della "Relazione concernente il
precedente Piano di dismissioni del patrimonio immobiliare e la
presentazione del Piano di dismissioni per l'anno 2007 e seguenti",
nonché dell'allegato elenco degli immobili da alienare, che
sostituisce il precedente piano di dismissioni approvato nell'anno
2005 (delibera di Consiglio 1315/XII del 12 maggio 2005);
2) di approvare l'alienazione di beni immobili di cui
all'allegato elenco, da effettuarsi secondo le procedure previste
dall'articolo 13, della legge regionale 10 aprile 1997, n. 12 e
successive modificazioni;
3) di stabilire che, qualora per i beni di cui all'allegato
elenco, siano avanzate delle richieste di cessione ai sensi della
legge regionale 23 novembre 1994, n. 68, con esito istruttorio
favorevole, la Giunta possa darvi corso nelle more
dell'approvazione dei provvedimenti di indizione dell'asta ovvero
della trattativa privata con evidenza pubblica;
4) di stabilire, altresì, che, qualora per gli immobili di
cui all'allegato elenco, siano avanzate, in accordo con le
competenti strutture regionali, delle richieste di cessione da
parte dell'Azienda regionale per l'edilizia residenziale
(A.R.E.R.), ai sensi del Capo III, articolo 8, della legge
regionale 21 agosto 2000, n. 27, la Giunta possa darvi corso nelle
more dell'approvazione dei provvedimenti di indizione dell'asta
ovvero della trattativa privata con evidenza pubblica;
5) di disporre che la Giunta regionale, anche specificamente
delegando propri servizi, predisponga i lotti raggruppando o
suddividendo i beni compresi negli elenchi secondo quanto sarà
ritenuto conveniente per il buon esito della gara e rettifichi e/o
precisi le indicazioni catastali riportate, nel caso in cui
risultassero incomplete o inesatte.
Allegati
(Omissis)
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Una breve presentazione credo sia
d'obbligo. Abbiamo un piano vendite che ha un'elencazione di 29
lotti, di cui 18 sono lotti invenduti, presentati precedentemente;
vi evidenzio che, rispetto a questi 18 lotti, vi sono delle
trattative che sono importanti e che sono in fase di definizione,
perché riguardano degli immobili industriali che prima di essere
messi all'asta devono essere offerti in opzione a coloro che li
conducono. Ve ne sono altri 11 che, dall'analisi che abbiamo fatto
con le varie strutture regionali, abbiamo introdotto. Ricordo che
questi sono dei beni immobili che sono di proprietà regionale, ma
non sono più idonei per svolgere delle attività istituzionali,
quindi correttamente vengono introdotti.
Vi do un'informazione brevissima: ci sarebbero altri lotti che
avrebbero potuto essere inseriti, vi è un aspetto normativo che
impone una tempistica più lunga, che impone alla pubblica
amministrazione, prima di mettere in vendita i beni, l'acquisizione
di un parere da parte della Sovrintendenza dei luoghi di
appartenenza circa la meritevolezza dal punto di vista culturale
dei beni, ovvero tutti quei beni che hanno più di 50 anni, che sono
automaticamente da considerarsi di interesse, e a questo proposito
la Sovrintendenza deve dare una sua valutazione se questo è
vincolante rispetto alla vendita oppure no, ma, se non lo è, la
Sovrintendenza deve esprimersi in merito ad eventuali vincoli a cui
l'eventuale acquirente dovrà sottostare. Vi sarebbero stati altri
beni che avremmo amato inserire... uno per tutti il villaggio di
Surier di Valgrisenche... ma che non sono presenti per questo tipo
di discorso; ci riproponiamo di ripresentarli in un altro
provvedimento.
Presidente
- Dichiaro aperta la discussione generale.
La parola al Consigliere Bortot.
Bortot (Arc-VA)
- Rifaccio per la decima volta l'ennesima
domanda che ho fatto in Commissione: nella misura in cui
dismettiamo capannoni e stabilimenti industriali, in caso di
cessata attività dell'azienda, delocalizzazione, ridimensionamento
o trasferimento, cosa avviene a tali immobili? È un problema che
riguarda questo Consiglio o riguarda solo coloro che entreranno in
proprietà di tali immobili? Cambiamento di destinazione d'uso,
speculazioni finanziarie e immobiliari, è competenza di questo
Consiglio oppure no?
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Probabilmente ci parliamo, ma abbiamo
qualche problema. Collega Bortot, per quelli che sono stati venduti
e per quelli che sono in vendita esiste un vincolo di destinazione
a 10 anni, per cui, se in questi 10 anni l'attuale acquirente
dovesse rivendere il bene, esiste un vincolo a favore
dell'Amministrazione che con un criterio già predeterminato può
acquisire il bene, evitando che lo stesso vada in mano ad altri
soggetti non graditi.
Presidente
- La parola al Consigliere Bortot.
Bortot (Arc-VA)
- Le case popolari sono di proprietà di
chi? E come mai queste possono essere comprate dai proprietari e
poi nel giro di poco tempo possono essere messe in vendita al
triplo del prezzo di acquisto, senza nessun tipo di vincolo e di
prelazione a cui lei fa riferimento in questo momento?
(interruzione dell'Assessore Marguerettaz, fuori
microfono)
... sì, e io le parlo delle case popolari.
Presidente
- Non ho altri colleghi iscritti a parlare,
dichiaro chiusa la discussione generale. Ricordo che l'atto ha
avuto il parere favorevole all'unanimità della II Commissione.
La parola al Consigliere Sandri, per dichiarazione di voto.
Sandri (GV-DS-PSE)
- Solo per annunciare il voto
favorevole del nostro gruppo, non è per smentire il collega che
prima diceva che siamo affezionati al "no", ma per una ragione di
contenuto, nel senso che vi sono una serie di immobili industriali,
in particolare i capannoni "Chenevier", ma vi sono anche
"Thermoplay", "AL.FA Legno", "Grivel", eccetera, che sono stati
fonte di contenzioso significativo per l'Amministrazione regionale.
Mi sembra di ricordare che sui capannoni "Chenevier" vi sia stata
una causa lunga e costosa, quindi, se alla fine con questo atto si
riesce a mettere in piedi una procedura che risolva tali problemi e
consenta a queste imprese di poter acquisire tali terreni, dimostra
che queste imprese sono in uno stato di economicità che consente di
fare tale passo, ma che dà anche una sicurezza patrimoniale a
queste imprese. Credo quindi che questo sia un servizio utile che
la Regione fa e non possiamo che esprimere voto positivo.
Presidente
- Pongo in votazione il piano in oggetto:
Consiglieri presenti: 27
Votanti e favorevoli: 23
Astenuti: 4 (Bortot, Lattanzi, Squarzino Secondina, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK