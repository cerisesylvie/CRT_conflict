Consiglio Regionale della Valle d'Aosta - Oggetto del Consiglio n. 3086 del 19 marzo 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Incarichi di consulenza e speciali
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 3086 del 19 marzo 2003 - Resoconto
OGGETTO N. 3086/XI Affido alla Società Scilla International
S.r.l. dell'incarico di realizzazione di iniziative per la
promozione turistica della Regione in ambito televisivo.
(Interrogazione)
Interrogazione Osservato che anche quest'anno, come negli anni
precedenti, la Giunta regionale ha affidato alla Scilla
International S.r.l. la realizzazione di iniziative atte alla
promozione dell'immagine turistica della Regione in ambito
televisivo (delibera n. 409 del 10 febbraio 2003);
Osservato altresì che tale affido è avvenuto a "trattativa
privata" e su "proposta" pervenuta dalla società in questione;
Ritenuto interessante avere ulteriori informazioni al
riguardo;
il sottoscritto Consigliere regionale
Interroga
l'Assessore competente per sapere:
1) chi è il socio unico della Scilla International S.r.l., chi è
l'Amministratore unico e chi il legale rappresentante della
medesima società;
2) atteso che la società in questione non produce programmi
televisivi, in cosa consisterebbe concretamente la "realizzazione"
degli "interventi televisivi" o dei "servizi";
3) quali saranno le trasmissioni interessate dall'intervento e
quali controlli verranno effettuati sull'attività svolta dalla
Scilla International S.r.l..
F.to: Curtaz
Président
La parole à l'Assesseur au tourisme, aux
sports, au commerce et aux transports, Cerise.
Cerise (UV)
L'associé de la société "Scilla
International" est l'entreprise "Glamor Enterprise", ayant son
siège à Londres, inscrit au registre des associés en date de 27
décembre 2001. Depuis le 10 août 1999 l'administrateur de ladite
société est M. Corrado Maria Daclon, qui exerce également les
fonctions de représentant légal. La collaboration avec la société
concerne avant tout la prise de contact avec les responsables des
programmations télévisées de RAI Mediaset, afin d'établir les
espaces les plus appropriés dans le cadre du programme de leurs
émissions, et ce en vue de proposer la réalisation de reportages et
d'en choisir les sujets. Cette phase est suivie par la prise de
contact avec les opérateurs locaux, pour définir les localités, les
collaborateurs qui se trouvent sur place, les délais, les lieux et
les modalités de réalisation des reportages.
Un premier reportage a été réalisé et transmis dans le cadre de
l'émission "In viaggio con Sereno Variabile" le 26 février, RAI 2,
à 18 heures 15. De plus, le 15 mars sur RAI 2 a été diffusé un
reportage complet pour "Sereno Variabile". Deux autres reportages
seront terminés avant la fin du mai prochain. M. Daclon, qui doit
tenir au courant l'Assessorat pour ce qui est de l'activité exercée
par la société "Scilla", aux termes de la délibération n° 89/2003,
communique ponctuellement la direction pour la promotion et le
développement des activités touristiques et sportives quant aux
contacts qui ont été pris et vérifie au préalable les sujets et les
localités proposées. Nous tenons à souligner qu'aucune charge
supplémentaire relativement aux frais de déplacement des troupes de
télévision ainsi qu'à la diffusion du reportage ne sera imposée à
l'Administration régionale.
Président
La parole au Conseiller Curtaz.
Curtaz (PVA-cU)
Prendo atto della risposta notarile
dell'Assessore competente. Come l'Assessore sa, non è la prima
volta che ci occupiamo della "Scilla International", né del suo
amministratore e, peraltro, non lo ha fatto soltanto il nostro
gruppo, perché ricordo che, non più di un anno fa, fu anche il
gruppo di "Forza Italia", in particolare il Consigliere Frassy, ad
occuparsi in maniera piuttosto precisa di questa vicenda.
Osservo che è passato un anno, sono cambiati gli Assessori, ma
non sono cambiate le contribuzioni che, a vario titolo, questa
società e questo personaggio riescono ad ottenere
dall'Amministrazione regionale. Se si dovesse scrivere un manuale
sul clientelismo nella nostra regione, sicuramente questo
personaggio avrebbe un capitolo a sé, perché penso che in questi
cinque anni sia riuscito a spillare soldi dall'Amministrazione
regionale più di chiunque altro, attraverso convegni organizzati
per i suoi amici, attraverso pubblicità per le sue riviste,
attraverso l'acquisto di libri, editi da associazioni dal medesimo
presiedute, e via di seguito. Non riesco a dare un inquadramento
sull'attività che viene svolta da questa "Scilla International"
rispetto alle trasmissioni televisive; a me sembra di capire - ma
non me ne scandalizzo - che venga previsto un corrispettivo ad una
prestazione di raccomandazione, cioè questa persona è in grado, per
le sue conoscenze, a raccomandarci, ad avere contatti con dei
redattori a Roma, e quindi di far venire delle troupes televisive a
fare dei servizi in Valle d'Aosta. A me sembra di capire che è
questo, altrimenti mi si deve spiegare come fa una società, che ha
un unico socio avente sede in Londra, che non ha un dipendente, che
non ha una sede, che non ha uffici, come fa ad organizzare queste
cose! Mi chiedo se la Regione Valle d'Aosta deve spendere decine di
milioni ogni anno, per ottenere delle raccomandazioni a Roma,
perché di questo si tratta! Fra l'altro, raccomandazioni richieste,
ed è questa la cosa curiosa di questa deliberazione, perché tutti
gli anni si dice - le deliberazioni infatti sono in fotocopia - che
è pervenuta una proposta; forse sarebbe serio, come
amministrazione, vedere se vi sono altre persone in grado di fare
questo lavoro, magari di farlo meglio o a minor costo! È una
proposta peraltro che io non ho potuto vedere, perché ho fatto
richiesta scritta, ma il suo funzionario, Assessore, avendo trenta
giorni per rispondermi, non mi ha ancora risposto. Ovviamente mi
serviva per oggi, domani non mi serve più! Questa è un'altra cosa
che voglio segnalare all'attenzione del Presidente della Regione
oppure dei prossimi Presidenti della Regione: c'è un regolamento
interno, per quanto riguarda i Consiglieri, che consente di avere
documentazione entro trenta giorni.
Se io devo avere tutti i progetti - porto un esempio - del
progetto Mont-Blanc/Mont-Cervin, capisco che trenta giorni siano un
termine congruo per potermi dare quintali di carta. Se ho bisogno
invece di una lettera, penso che si possa dare, non dico in cinque
minuti, come farebbe qualsiasi persona di buon senso, ma il giorno
dopo, in settimana, senza bisogno di aspettare al ventinovesimo
giorno. Qui non c'entra niente l'Assessore, ci mancherebbe,
c'entrano i funzionari, ma io, per carattere, non sono la persona
che fa volentieri telefonate per sollecitare una richiesta
scritta!
Al di là di questo, denuncio all'opinione pubblica questo
malcostume reiterato, che emerge dall'incarico in esame dove si
dice che, fra l'altro, questa società ha una reiterata esperienza
nel settore: ma l'esperienza gliela diamo noi, questa ha solo
questo incarico! È una scatola vuota, costruita per prendere questi
soldi che le diamo noi, per ottenere queste raccomandazioni a Roma!
Queste deliberazioni, che servono per accontentare a livello
clientelare delle persone che hanno buoni rapporti con qualche
personaggio politico valdostano!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK