Consiglio Regionale della Valle d'Aosta - Oggetto del Consiglio n. 2849 del 28 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2849 del 28 maggio 1987 - Resoconto
OGGETTO N. 2849/VIII - STRUMENTI E DATI DI RILEVAMENTO DELLA
RADIOATTIVITÀ IN CONSEGUENZA DEL TRAGICO INCIDENTE DI CHERNOBYL.
(Interrogazione).
PRESIDENTE
: Colleghi Consiglieri, ci sono analoghe
iniziative, da parte di altri Consiglieri, che sono iscritte
all'ordine del giorno con i nn. 11, 12 e 38. Secondo la
consuetudine, la Presidenza richiede, se il Consiglio non ha niente
in contrario, che gli argomenti siano unificati.
Ha chiesto di parlare il Consigliere Sandri, ne ha facoltà.
SANDRI - (N.S.):
Personalmente, non sono d'accordo su
questa unificazione, perchè questo è un problema più squisitamente
tecnico ed è molto più riferito all'organizzazione di rilevamento
sanitario dell'U.S.L.. Pertanto, preferirei una discussione
separata con l'Assessore alla Sanità, Voyat.
PRESIDENTE
: L'oggetto iscritto al punto 7 dell'ordine del
giorno viene discusso separatamente. Se non ci sono obiezioni da
parte del Consiglio, verranno unificati gli altri oggetti con la
mozione iscritta al n. 38.
Do lettura dell'interrogazione presentata dal Consigliere
Sandri:
INTERROGAZIONE
RICORDATO l'ordine del giorno approvato all'unanimità dal
Consiglio regionale il 7 maggio 1986 con cui si sollecitava la
ristrutturazione con strumenti idonei della rete di rilevamento
della radioattività nella nostra Regione e si richiedeva adeguati
controlli sulle merci in importazione alla circoscrizione
doganale;
CONSIDERATO indispensabile conoscere l'attuale situazione
della radioattività nell'aria, nell'acqua, nel suolo e negli
alimenti a un anno dal tragico incidente di Chernobyl, alla luce
dei sospetti di accumulo in alcuni cibi di isotopi radioattivi del
cesio;
il sottoscritto Consigliere regionale
INTERROGA
l'Esecutivo per conoscere:
-
quali risposte e quali interventi siano venuti dai
Ministeri competenti conseguenti all'ordine del giorno citato in
premessa;
-
quali siano attualmente gli strumenti in dotazione all'U.
S. L., servizio n. 1, atti al monitoraggio di acqua, aria, suolo e
alimenti o, in alternativa, con quali istituti o laboratori sia
convenzionata l'U. S. L. per l'esecuzione di tali analisi;
-
quali concentrazioni di cesio 134 e 137 si siano
riscontrate nelle trote e negli avannotti, nelle carni bovine, nel
miele, nel latte e nei suoi derivati, nei frutti di bosco (ribes,
more, mirtilli), prodotti in Valle d'Aosta o qui
commercializzati;
-
quali concentrazioni di cesio 134 e 137 siano presenti
nell'acqua e nel suolo della nostra Regione.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat; ne ha facoltà.
VOYAT - (U.V.):
Nous n'avons pas encore de réponses, de
la part du Ministère, à l'ordre du jour que le Conseil régional
avait voté à l'unanimité le 7 du mois de mai de l'année 1986. De la
même façon, nous n'avons pas de réponses, de la part du Ministère,
à la lettre que l'Administration régionale avait envoyée, où il y
avait une énumération de tous les appareils que nous
nécessitons pour faire les analyses concernant la radioactivité en
Vallée d'Aoste.
On nous demande quels sont les instruments que nous avons ici en
Vallée d'Aoste: pour le moment, nous n'en avons pas et toutes
analyses sont faites au laboratoire de la Santé Publique d'Ivré.
Pour ce qui concerne les appareils que nous devons acheter, si par
hasard le Ministère donnera un refus sur le financement de l'achat
de ces appareils, il y aura sans doute une intervention de la part
de l'Administration régionale.
Nous avons aussi la possibilité, à partir du mois d'octobre, de
faire quelque chose avec la médecine nucléaire, que nous allons
créer, et spécifiquement la scintigraphie. Mais il faut quand même
dire que toutes analyses, qui sont faites dans l'Unité Opérative
Nucléaire ici à Aoste, ne sont pas substitutives des analyses que
devra faire le laboratoire d'hygiène publique ou de santé publique,
mais elles seront complémentaires, car les techniciens nous disent
que "peraltro, differente da quella richiesta dall'Unità Operativa
Chimica, che alle due differenti utilizzazioni richiedono
calibrazione e isotopi differenti". On nous a dit qu'il y aura la
possibilité de les utiliser en cas d'extrême urgence, mais pas de
les faire en continuité.
Deuxièmement, je dirais au Conseiller Sandri, pour ne pas rester
à lire toutes les données des analyses faites par le laboratoire de
Santé Publique d'Ivré, que je peux lui donner une photocopie de
tous les résultats. J'ajoute que, selon les techniciens, les
résultats ne sont pas si graves que dans d'autres régions, mais ils
se maintiennent au-dessous de ce qui est la moyenne.
PRESIDENTE
: Ha chiesto di parlare il Consigliere Sandri;
ne ha facoltà.
SANDRI - (N.S.):
Credo che si debba sottolineare
l'atteggiamento sostanzialmente denigratorio dei Ministeri, che non
hanno a tutt'oggi risposto a una comunicazione, a un invito e a un
impegno del Consiglio regionale della Valle d'Aosta; spero che
l'Assessore e il Presidente della Giunta vogliano fare
ulteriormente pressioni sui Ministeri, perchè ci diano le risposte
che avevamo richiesto, peraltro con un ordine del giorno votato ad
unanimità dal Consiglio.
Mi dispiace che, mentre in tutta Europa e in gran parte d'Italia
si hanno dei dati certi e precisi, per queste mancate risposte, da
parte dei Ministeri, e per altri problemi organizzativi, in Valle
d'Aosta non abbiamo ancora gli strumenti validi per poterci
cautelare, oggi come in futuro, da eventuali contaminazioni,
perlomeno avendo a conoscenza il quadro esatto della situazione.
Questo è tanto più importante in quanto, purtroppo, a causa di
Chernobyl, i prodotti alimentari che sono interessati da queste
contaminazioni sono quelli importanti per l'economia della Valle
d'Aosta.
Sappiamo che l'Assessorato all'Agricoltura, Foreste ed Ambiente
Naturale investe molti soldi nella sperimentazione di culture ad
alto reddito come ribes, more e mirtilli, che sono proprio i
prodotti che più raccolgono la radioattività. La stessa cosa vale
per quanto riguarda il miele, che, pur non costituendo per la Valle
d'Aosta una attività economica determinante, coinvolge un buon
numero di persone ed è in rapporto alla pesca. Per questo, faccio
l'invito all'Assessore, non appena avrà a disposizione un concreto
numero di dati, di farli pubblicare e di distribuirli alla
popolazione, in modo che la gente sappia qual è il problema in
Valle d'Aosta e se, come penso e come ha detto l'Assessore, i
risultati indicheranno un livello inferiore alla media nazionale,
questa sarà la rassicurazione di cui la gente ha bisogno; ma questa
rassicurazione deve venire in termini precisi e dettagliati.
Volevo fare un'ultima osservazione per quanto riguarda la
medicina nucleare. Spero che questa branca della medicina sia
immessa nel piano sanitario regionale, in quanto, fino ad oggi, non
era stata prevista e spero che, al di là di quello che sarà
certamente il potenziamento del servizio n. 1 dell'U.S.L., che è
quello competente per quanto riguarda la sanità pubblica, si
facciano comunque gli sforzi perchè attrezzature, che sono
disponibili all'interno dell'ospedale, siano utilizzate al massimo,
cercando di avere il migliore coordinamento tra i vari servizi. So
che, fra le attrezzature predisposte nella medicina nucleare, ne
esistono alcune che possono essere utilizzate anche da altri
servizi, e particolarmente il servizio di sanità pubblica, e spero
che la macchina sia effettivamente utilizzata all'interno di questo
grande progetto di monitorizzazione dell'ambiente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK