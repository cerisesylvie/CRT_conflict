Consiglio Regionale della Valle d'Aosta - Oggetto del Consiglio n. 2777 del 7 ottobre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 2777 del 7 ottobre 1997 - Resoconto
SEDUTA POMERIDIANA DEL 7 OTTOBRE 1997
OGGETTO N. 2777/X Trattamento economico accessorio a favore del
personale dipendente dell'Amministrazione regionale incaricato
della direzione lavori, della conduzione lavori in economia diretta
e del collaudo lavori. (Interpellanza)
Interpellanza Premesso:
- che l'articolo 45 comma 7 della Legge 20 giugno 1996 n. 12 ha
riconosciuto al personale dipendente dell'amministrazione regionale
incaricato della direzione lavori, della conduzione dei lavori in
economia diretta, nonché del collaudo dei medesimi, un trattamento
economico accessorio rispetto alla normale retribuzione prevista
dal contratto collettivo in virtù della qualità e delle maggiori
responsabilità richieste al suddetto personale nell'espletamento
del suo lavoro;
- che è in corso di definizione la trattativa diretta a regolare
la parte normativa relativa al nuovo contratto collettivo dei
dipendenti regionali;
ciò premesso, i sottoscritti consiglieri regionali
Interpellano
l'Assessore competente per sapere:
1) se non sia venuto il momento di dare concretizzazione alla
normativa citata in epigrafe;
2) quali iniziative abbia posto in essere in tale direzione e
quale proposta concreta intenda dar corso.
F.to: Dujany - Lanièce - Parisi
Presidente Ha chiesto la parola il Consigliere Dujany.
Dujany (Aut) La presente interpellanza si inserisce nell'ambito
dell'approvazione del contratto collettivo ?94-'97 dei dipendenti
regionali. Siamo quasi allo scadere del ?97 ed è un contratto che
pare che sia ancora lontano dalla sua approvazione.
È pur vero che i ritardi di quest'approvazione sono in qualche
modo anche strettamente connessi con l'istituzione dell'Agenzia
regionale per la rappresentanza negoziale degli enti e delle
pubbliche amministrazioni, che ha trovato una sua previsione nella
legge regionale 23 ottobre 1995, n. 45 e la cui istituzione è della
primavera di quest'anno.
Connesso con questa situazione generale vi è il contenuto della
legge 12/96, che ha riconosciuto al personale dell'Amministrazione
regionale incaricato della direzione lavori un trattamento
economico accessorio rispetto alla normale retribuzione prevista,
in virtù della qualità dell'espletamento delle mansioni di questo
personale.
Mi risulterebbe che sia in corso di definizione la trattativa
diretta a regolare la parte normativa, relativa al contratto
collettivo, quindi l'interpellanza ha per obiettivo di conoscere
quali tempi intenda darsi l'Amministrazione per dare
concretizzazione all'approvazione del contratto collettivo; quali
iniziative abbia posto in essere e in quale direzione; quali
direttive abbia fornito ai sensi dell'articolo 46 della legge
regionale 23 ottobre 1995 n. 45; quali direttive siano state
impartite dal Presidente della Giunta regionale all'Agenzia
regionale stessa.
La norma richiede che le direttive indichino i criteri generali
della disciplina contrattuale del pubblico impiego e delle sue
vicende modificative, i criteri di inquadramento, i criteri per
l'attribuzione in sede di contrattazione decentrata di voci della
retribuzione legate ai rendimenti e ai risultati del personale
della gestione complessiva, gli standard di rendimento e di
risultato ed i criteri per verificarli. Vorremmo conoscere anche
quali direttive siano state fornite a quest'Agenzia in modo tale
che la stessa andasse a concretizzarle.
Presidente Ha chiesto la parola l'Assessore a lavori pubblici,
infrastrutture e assetto del territorio, Lavoyer.
Lavoyer (ADP-PRI-Ind) Visto che l'interpellanza, pur avendo un
interesse di carattere generale, fa riferimento alla legge n. 12,
penso di poter dare io la risposta anche se il problema non
interessa solo i dipendenti dell'Assessorato dei lavori
pubblici.
La legge 23 ottobre 1995, n. 45, recante: "Riforma
dell'organizzazione dell'Amministrazione regionale della Valle
d'Aosta e revisione della disciplina del personale", prevede
appunto - come ha sottolineato l'interpellante - all'articolo 45
che il trattamento economico fondamentale ed accessorio sia
definito dai contratti collettivi regionali.
È in corso di definizione la direttiva, cui faceva riferimento
prima Dujany, che il Presidente della Giunta regionale deve
impartire all'Agenzia per le relazioni sindacali, per la
predisposizione del contratto collettivo a chiusura del periodo
contrattuale ?94-'97 e i due bienni economici '94-'95 e '96-'97.
Tale direttiva darà applicazione anche al disposto dell'articolo
45, comma 7 della legge 12/96 sulla quale era focalizzata in modo
particolare l'interpellanza.
Sarà quindi compito dell'Agenzia provvedere alla contrattazione
del trattamento accessorio in oggetto, contestualmente alla
negoziazione del trattamento accessorio di tutto il personale
regionale, posto che il contratto sottoscritto il 9 settembre 1996
ha rinviato la definizione delle nuove indennità, IVA istituite, il
salario di professionalità e il salario di risultato ad una
successiva contrattazione fra le parti.
Presidente Ha chiesto la parola il Consigliere Dujany.
Dujany (Aut) Prendo atto con soddisfazione che siano in corso di
definizione le direttive che la Giunta regionale deve impartire
all'Agenzia regionale per la rappresentanza negoziale. La cosa che
stupisce è che intervenga soltanto oggi quando si tratta di dare
concretizzazione ad un contratto del '94-'97, comunque meglio oggi
che mai.
L'interpellanza era stata proposta proprio perché tendeva ad
esplicitare una preoccupazione da parte sindacale che individuava
una difficoltà di proseguire nella trattativa e nella definizione
del contratto collettivo proprio alla luce del fatto che l'Agenzia
regionale si trovava a dover operare senza avere a monte conoscenza
delle direttive della Giunta regionale. Se, come è stato riferito
dall'Assessore, queste direttive adesso sono in via di
predisposizione, finalmente si potrà pensare che il contratto
collettivo possa sbloccarsi ed andare a soluzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK