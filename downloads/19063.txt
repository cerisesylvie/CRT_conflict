Consiglio Regionale della Valle d'Aosta - Oggetto del Consiglio n. 2202 del 19 settembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2202 del 19 settembre 2001 - Resoconto
OGGETTO N. 2202/XI Concessione di un contributo di lire
20.000.000 alla Cooperativa "Musica & Muse" di Aosta per
l’organizzazione della dodicesima edizione della
manifestazione "Concerti Aperitivo", ai sensi della legge regionale
20 agosto 1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il Sig. Giorgio Costa, presidente della
Cooperativa "Musica & Muse", ha presentato, con lettera
pervenuta in data 13 giugno 2001, una richiesta tendente ad
ottenere un contributo per l’organizzazione della
dodicesima edizione della manifestazione "Concerti Aperitivo";
Considerato che l’iniziativa consiste, come per
le scorse edizioni, in una serie di concerti di alto livello, che
si terranno nella mattinata di sei domeniche comprese tra il 28
ottobre e il 2 dicembre 2001, con un aperitivo finale offerto da
sponsor privati;
Appurato che la manifestazione si svolgerà presso
l’Aula Magna della Caserma "Ramires" di Aosta
secondo il seguente programma:
28 ottobre 2001
Girolamo Bottiglieri, violino
Gabriella Orlando, pianoforte
musiche di Mozart, Beethoven
4 novembre 2001
Petit Ensemble Strumentale
Giuseppe Nova, flauto
musiche di Mozart
11 novembre 2001
Ensemble Cameristico "B. Bartok"
Giovanni Nucciarelli, violino
Ivano Rondoni, clarinetto
Emanuela Stara, pianoforte
musiche di Vanhall, Reinecke, Alwyn, Milahud e Khachaturian
18 novembre 2001
Sergio Patria, violoncello
Elena Ballario, pianoforte
Musiche di Beethoven, Schumann
25 novembre 2001
Petit Ensemble Strumentale
Giorgio Costa, pianoforte
musiche di Mozart
2 dicembre 2001
Cappella Musicale di San Grato
Teresio Colombotto, direttore
musiche di Vecchi.
Rilevato che il preventivo definitivo delle spese, presentato in
data 25 luglio 2001, ammonta a Lire 40.000.000, così ripartite:
- compensi per gli artisti (comprensivi delle Lire
34.000.000
ritenute previste dalla legge nonché delle spese
di vitto/alloggio e trasporto)
- materiale pubblicitario e di stampa Lire 3.000.000
- affissioni Lire 250.000
- spese di organizzazione Lire 2.000.000
- SIAE Lire 750.000.
Preso atto che la manifestazione può contare su contributi per
un totale di Lire 19.000.000, così ripartiti:
- Città di Aosta Lire 9.000.000
- Sponsorizzazioni Lire 10.000.000
Atteso che la Direzione Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto del positivo riscontro di pubblico ottenuto nelle
precedenti edizioni dei "Concerti Aperitivo" e che la Giunta, su
proposta dell’Assessore
all’Istruzione e alla Cultura, ritiene pertanto
opportuno aderire alla richiesta mediante la concessione, ai sensi
dell’articolo 3, comma 1, della legge regionale 20
agosto 1993, n. 69, di un contributo di Lire 20.000.000,
corrispondente al 50 per cento della spesa preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Richiamato l’articolo 8 del decreto legislativo
22 aprile 1994, n. 320, come modificato
dall’articolo 1 del decreto legislativo 16 febbraio
1998, n. 44, in ordine alla sottoposizione dell’atto
a controllo;
Visto il parere favorevole rilasciato dal Direttore della
Direzione Attività Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell’articolo 3, comma
1, della legge regionale 20 agosto 1993, n. 69, la concessione alla
Cooperativa "Musica & Muse" di Aosta (P.IVA. 00195060074) di un
contributo Lire 20.000.000 (ventimilioni), in percentuale non
superiore al 50 per cento delle spese preventivate ed
effettivamente sostenute e correttamente documentate e, comunque,
in misura non superiore alla differenza tra le entrate e le uscite
effettive, per l’organizzazione della manifestazione
denominata "Concerti Aperitivo" in programma ad Aosta dal 28
ottobre al 2 dicembre 2001;
2) di impegnare la spesa di Lire 20.000.000 (ventimilioni) con
imputazione al capitolo 57260 del bilancio della Regione per
l’anno 2001 ("Contributi ad enti e ad associazioni
culturali ed educativi per manifestazioni ed iniziative culturali e
scientifiche") richiesta n. 3510, che presenta la necessaria
disponibilità di fondi;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di prendere atto che il contributo in questione è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Presidente
È aperta la discussione generale. Se nessun
Consigliere chiede la parola, dichiaro chiusa la discussione
generale.
Pongo in votazione la delibera in oggetto:
Consiglieri presenti: 30
Votanti e favorevoli: 25
Astenuti: 5 (Beneforti, Frassy, Lattanzi, Squarzino Secondina,
Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK