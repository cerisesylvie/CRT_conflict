Consiglio Regionale della Valle d'Aosta - Oggetto del Consiglio n. 363 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 363 del 8 luglio 1981 - Resoconto
OGGETTO N. 363/81 - DISEGNO DI LEGGE CONCERNENTE: "CONCESSIONE
DI UN CONTRIBUTO STRAORDINARIO AL CONSORZIO REGIONALE PER LA
TUTELA, L'INCREMENTO E L'ESERCIZIO DELLA PESCA NELLA VALLE
D'AOSTA".
Presidente
- La parola all'Assessore Marcoz per
l'illustrazione.
Marcoz (UV)
- Già in sede di bilancio si era prevista la
spesa di cento milioni per completare la ristrutturazione dello
Stabilimento di Morgex. Penso che i dati tecnici della relazione
fornita ai singoli Commissari della Commissione illustrino
esaurientemente quello che si sta facendo a Morgex.
Era previsto di avere un contributo da parte dello Stato sulla
famosa legge 984 per l'agricoltura. Finora purtroppo i fondi non
sono arrivati, quindi si deve attingere a questi fondi regionali.
Penso di non dover dare altre spiegazioni, in quanto sia la
relazione allegata al disegno di legge che la relazione suppletiva
dimostrano chiaramente quale sia l'attività di questo
stabilimento.
Presidente
- È aperta la discussione. Ci sono dei
Consiglieri che domandano chiarimenti? Nessuno chiede la parola?
Possiamo passare all'articolato.
Ricordo per la forma, che anche la II Commissione ha espresso il
suo parere favorevole in data 2 luglio, oltre a quello che era già
stato espresso il 1° giugno dalla Commissione Affari Generali e
Finanze.
Presidente
- Do lettura dell'art. 1:
La Giunta Regionale è autorizzata a concedere, per l'anno
1981, un contributo straordinario di L. 100.000.000 a favore del
Consorzio regionale per la tutela, l'incremento e l'esercizio della
pesca in Valle d'Aosta per la ristrutturazione dello stabilimento
ittiogenico di Morgex.
L'onere derivante dall'applicazione della presente legge
graverà sul capitolo 30260 che si istituisce nella Parte Spesa del
bilancio della Regione per l'anno 1981.
Alla copertura dell'onere di L. 100.000.000 si provvede
mediante riduzione di pari importo dello stanziamento iscritto al
capitolo 50050 (fondo globale per il finanziamento di spese per
l'adempimento di funzioni normali - spese di investimento).
Presidente -
Nessuno
chiede la parola?
Metto in approvazione l'art. 1:
Il Consiglio approva.
Presidente
- Do lettura dell'art. 2:
Al bilancio di previsione della Regione per l'anno '81 sono
apportate le seguenti variazioni:
Parte Spesa
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali - spese di investimento.
L. 100.000.000
Variazione in aumento:
Cap. 30260 - Contributi per la ristrutturazione dello
stabilimento di nuova istituzione ittiogenico di Morgex di nuova
istituzione.
L. 100.000.000
La presente legge sarà pubblicata nel Bollettino Ufficiale
delle Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 2:
Il Consiglio approva.
Presidente
- Ci sono dei Consiglieri che intendono fare
dichiarazione di voto? Non ve ne sono.
Il Consiglio è chiamato a votare per votazione segreta sul
complesso della legge.
Votazione a scrutinio segreto
Esito della votazione:
Presenti, votanti: 21
Magg. richiesta: 12
Favorevoli: 18
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK