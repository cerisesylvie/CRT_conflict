Consiglio Regionale della Valle d'Aosta - Oggetto del Consiglio n. 1948 del 7 marzo 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1948 del 7 marzo 1991 - Resoconto
OGGETTO N. 1948/IX - Istituzione di una consulta regionale per
la cultura o per le attività musicali.
(Interpellanza)
Presidente
- Do lettura dell'interpellanza presentata dai
Consiglieri Cristina Monami e Mafrica:
INTERPELLANZA
Alcune delle regioni più impegnate nel campo degli spettacoli e
della cultura (Piemonte, Lombardia, Veneto, Friuli, Liguria,
Emilia, etc.) si avvalgono, per l'organizzazione di rassegne
culturali e musicali, della collaborazione di consulte, commissioni
o comitati regionali tecnico-consultivi per la cultura o per le
attività musicali.
Lo stesso Ministero per il Turismo e lo Spettacolo, per l'esame
dei problemi generali concernenti le attività musicali, ha
istituito una "Commissione centrale per la musica?.
In considerazione del sempre maggiore rilievo assunto, anche dal
punto di vista finanziario, dalle manifestazioni culturali e
musicali organizzate dalla Regione.
I sottoscritti Consiglieri regionali del gruppo del PCI-PDS
interpellano
la Giunta regionale per conoscere i suoi intendimenti in ordine
alla possibilità di istituire una consulta regionale per la cultura
o, in modo specifico, per le attività musicali.
Presidente
- Ha chiesto di illustrare l'interpellanza il
Consigliere Mafrica, ne ha facoltà.
Mafrica (PCI-PDS)
- Da alcuni anni questa Regione ha
ormai collaudato una serie di manifestazioni culturali che si
estrinsecano in attività diverse di natura musicale, teatrale,
letteraria; indubbiamente si tratta di manifestazioni che hanno una
grande importanza e che devono distinguersi soprattutto per la loro
qualità. E' quindi, a giudizio del nostro Gruppo, opportuno
verificare l'ipotesi di avere, in merito al tipo di manifestazioni
da organizzare, una consulenza tecnico-organizzativa il più
qualificata possibile, soprattutto per ciò che riguarda la parte
musicale.
Alcune regioni, diciamo la maggior parte delle regioni a noi
vicine, hanno organizzato delle rassegne culturali o musicali
chiedendo la collaborazione di consulte, commissioni o comitati
tecnici; per esempio, il Piemonte, la Lombardia, il Veneto, il
Friuli, la Liguria, l'Emilia, hanno questi strumenti tecnici a
disposizione, che vengono consultati al momento della
predisposizione dei programmi. Questo perché, soprattutto in campo
culturale e musicale, ci sono delle tendenze, delle
diversificazioni che hanno anche bisogno di essere confrontate e
valutate.
Chiediamo con questa interpellanza alla Giunta quali sono i suoi
intendimenti rispetto alla possibilità di avvalersi di uno
staff
tecnico di alta qualità, che dia il proprio parere, la
propria consulenza, per avere delle stagioni culturali sempre più
qualificate ed utili per l'immagine turistica e culturale di questa
regione.
---
Si dà atto che dalle ore 11,18 presiede il Vicepresidente
Edoardo Bich.
---
Presidente
- Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
- L'Assessorato alla Pubblica Istruzione,
parlo per la parte che mi compete, si avvale già da anni di un
comitato tecnico consultivo specifico, composto da esperti dei vari
settori che poi concorrono alla formazione del cartellone della
saison culturelle
.
Per il 1990-91 l'Assessorato si è servito di una sinergia di
questi consulenti e della creatività dei funzionari
dell'Assessorato, e i consulenti sono stati Emanuela Lagnier per la
musica, Anna Ugliano per il teatro italiano e il varietà, Michelle
Chenuil per il cinema francese e
le variété
, Luciano
Barisone per il cinema.
C'è una proposta che scaturisce ovviamente dall'interpellanza,
che è volta al positivo; al Consigliere Mafrica rispondo: al meglio
non c'è limite, si tratta di valutare questa ipotesi di lavoro
senza affaticare certe snellezze di scelta. In questo caso come ci
si comporta? Stabilito un
budget
entro il quale
l'Amministrazione ritiene di muoversi per l'organizzazione della
saison culturelle
, i consulenti fanno una serie di proposte
che sono confrontate - dicevo - in sinergia con funzionari che da
anni lavorano in questo ambito. La creatività dei funzionari, a
parere dell'Assessore alla Pubblica Istruzione, deve essere, in
questo settore, esaltata.
L'aggiungere, il migliorare possibilità di scelte e di opzioni
deve essere fatto; nella buona sostanza non dimentichiamoci che,
per esempio, per quanto attiene alla musica, alla fine sono nove i
momenti musicali della
saison culturelle
, comprensivi anche
del
Concert de Noël
e del
Concert du nouvel an
. In
questo ambito ci si muove cercando di dare spazio e momenti di
richiamo grossi, e il pubblico sembra rispondere ormai da anni con
soddisfazione (apro e chiudo un inciso: l'unica insoddisfazione è
per una struttura mancante sulla quale la Giunta sta lavorando), e
poi anche alcune sottolineature di esperienze culturali musicali
locali. Lo verificheremo; mi sembra comunque che finora il lavoro
fatto, seguendo un solco di tradizione, sia un buon lavoro; si
tratta di vedere se questa aggiunta rischia di appesantire oppure
migliora le cose. Valuteremo la proposta.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI-PDS)
- Indubbiamente già questa prima
collegialità fra i consulenti dei diversi campi è da giudicare
positivamente. Il senso della nostra interpellanza è quello semmai
di rendere istituzionale una commissione, un comitato, ed
eventualmente di affiancare a questi che già operano alcuni altri
esperti per ogni campo, in modo da avere un comitato che viene
consultato rapidamente al momento della stesura del programma e per
fare un bilancio dell'attività svolta.
Quindi non per avere un appesantimento burocratico, ma per avere
semmai una maggiore possibilità di pluralismo culturale all'interno
di ognuno dei campi: in campo teatrale, in campo musicale, in campo
letterario.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK