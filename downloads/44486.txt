Consiglio Regionale della Valle d'Aosta - Oggetto del Consiglio n. 1470 del 11 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1470 del 11 maggio 2022 - Resoconto
OGGETTO N. 1470/XVI - Interrogazione a risposta immediata:
"Notizie in merito agli interventi strutturali per evitare la
sospensione degli esami di guida presso la Motorizzazione
Civile".
Bertin (Presidente) -
Punto n. 4.01 dell'ordine del
giorno. Per l'illustrazione del
question time
, consigliere
Marquis ne ha facoltà.
Marquis (FI) -
Abbiamo presentato quest'interrogazione a
risposta immediata perché è notorio a tutti quali siano le
problematiche all'interno della Motorizzazione. Alcune situazioni
sono state risolte per quanto concerne gli esaminatori delle
patenti di tipo B, rimane aperta invece una preoccupante situazione
riguardo all'esaminatore delle patenti A, C, D ed E, che ha
manifestato la volontà di lasciare l'incarico a seguito del
superamento di un concorso. Pertanto chiediamo al Governo quali
sono le misure che verranno adottate per risolvere questa difficile
problematica.
Presidente -
Risponde il Presidente della Regione, ne ha
facoltà.
Lavevaz (UV) -
Come giustamente sottolineato dal collega
Marquis, la situazione in Motorizzazione è critica da diverso
tempo. Peraltro ne avevamo già parlato diverse volte anche in
quest'aula, c'era già stata un'iniziativa sul finire della scorsa
legislatura in cui era stato richiesto, sia al Ministero delle
infrastrutture che agli uffici della Motorizzazione civile del
Piemonte, una collaborazione in questo senso, con una convenzione
che potesse in qualche modo dare un po' di ossigeno. La risposta è
stata negativa sia in un senso che nell'altro, perché la situazione
è abbastanza difficoltosa ovunque a livello di personale. Poi, come
giustamente ha ricordato il collega, negli ultimi tempi la
situazione si è ulteriormente aggravata per diversi pensionamenti
che sono arrivati nel frattempo, relativi ad anticipi in
particolare sulla quota 100; prima per il blocco delle assunzioni.
Tutta una serie di situazioni che hanno portato a una situazione
che oggi ha avuto la ciliegina sulla torta, se così possiamo dire,
con ulteriori due risorse: una che è già uscita, perché vincitrice
di un concorso in un'altra amministrazione, e un secondo che
lascerà a breve, perché anche questo ha superato un concorso in
un'altra amministrazione pubblica.
La situazione finora è stata gestita con difficoltà, garantendo
fino ad oggi il mantenimento dei servizi essenziali su tutti i
settori con molta difficoltà, anche perché è noto che il personale
in servizio presso la Motorizzazione ha una qualificazione e
un'esperienza che deve essere maturata con il tempo. Non è
semplicissimo sostituire queste figure.
Venendo alle risposte puntuali, per quanto riguarda le patenti A
è sufficiente che gli esaminatori abbiano la patente A per essere
esaminatori e quindi poter abilitare diciamo così le patenti di
tipo A. Al momento purtroppo nessuna delle persone che sono in
servizio ha questo tipo di patente e si sta cercando di sopperire,
convincendo - per quanto possibile - queste persone, almeno una, a
prendere la patente A; al momento questo non è stato sbloccato.
Per quanto riguarda invece le altre patenti C, D ed E, la
qualifica necessaria è quella di funzionario. Con la semplice
qualifica di funzionario è sufficiente avere anche le patenti,
quindi deve avere le patenti C, D ed E per essere esaminatore nel
caso specifico, oppure in alternativa, nel caso in cui il
funzionario sia anche laureato in ingegneria, non c'è l'obbligo di
avere le patenti C, D ed E, però deve essere laureato in
ingegneria.
Ciò che abbiamo fatto al momento, nell'ordine delle priorità
dell'elenco dei concorsi che abbiamo appena approvato come Giunta,
quello della figura da ingegnere è stato messo ai primi posti,
quindi saranno i primi concorsi che verranno pubblicati nelle
prossime settimane, insieme a quelli per C2 amministrativi. Nel
frattempo il dipartimento del personale sta cercando di trovare il
modo, a livello amministrativo e tecnico, per provare ad abilitare
anche le persone che sono appena state pensionate a ritornare in
servizio almeno per il periodo necessario a ricoprire questa
vacanza in attesa del concorso.
Presidente -
Per la replica consigliere Marquis.
Marquis (FI) -
Credo che la situazione che emerga sia di
grande preoccupazione su quest'argomento, che peraltro riveste
anche importanza di natura pubblica. Ci sono due problemi, uno
strutturale e l'altro di risolvere la situazione contingente. Credo
che purtroppo, anche sul problema strutturale, è un anno che si
parla però risultati non ce ne siano.
Sotto il profilo invece delle criticità attuali, secondo me, va
anche annotato che sembra che ci siano delle figure all'interno
dell'ufficio di Motorizzazione che abbiano frequentato i corsi di
formazione, ma che non abbiano dato l'esame per poter avere il
titolo da esaminatore. Peraltro, credo che dal momento che la
partecipazione a questi corsi è stata sostenuta anche a spese dalla
Regione, sia doveroso dare conclusione e, con la buona volontà da
parte di tutti, cercare di dare una soluzione anche sull'immediato
a questo problema, perché diversamente si blocca tutta la filiera
di coloro che hanno bisogno di andare fuori Valle, sostenendo dei
costi enormi e dei disagi indescrivibili per poter arrivare a
ottenere la patente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK