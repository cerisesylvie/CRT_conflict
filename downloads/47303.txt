Consiglio Regionale della Valle d'Aosta - Oggetto del Consiglio n. 3590 del 8 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3590 del 8 maggio 2024 - Resoconto
OGGETTO N. 3590/XVI - Interrogazione: "Attività di helibike
sul territorio regionale e impatto negativo sull'ambiente".
Bertin (Presidente) -
Punto n. 20.
Risponde
l'assessore Sapinet.
Sapinet (UV) -
Due quesiti: "se siano pervenute a qualche
Assessorato le richieste per l'attività di
helibike
per i
giorni del 22 e 23 luglio sul ghiacciaio tra Cervinia e Zermatt e
se, di conseguenza, siano state autorizzate"; secondo quesito: "se,
considerato il ripetersi di questi episodi, si ribadirà
pubblicamente che tale attività sul territorio regionale non è
consentita al fine di evitarne l'impatto negativo
sull'ambiente".
Le colleghe, richiamando la pubblicizzazione di attività di
helibike condotte da Ardiciokka Freeride a Cervinia, chiedono se lo
scrivente Assessorato abbia ricevuto richieste di autorizzazione al
volo in elicottero e se l'attività di helibike rientri tra quelle
autorizzabili. Dalla lettura del volantino che pubblicizza
l'attività di helibike tra Cervinia e Zermatt si deduce che il
trasporto bici dal lato valdostano avviene attraverso gli impianti
di risalita e i voli menzionati avvengono sul lato svizzero, che
ovviamente esula dalla competenza regionale. Si conferma al
riguardo che non sono pervenute richieste di autorizzazione al volo
ai sensi della legge regionale n. 15/1988. Viste le disposizioni
della legge regionale sopracitata (la 15 del 1988) che all'articolo
1, comma 4, stabilisce quanto segue: "Le disposizioni di cui alla
presente legge non si applicano alle Forze armate, ai Corpi armati
dello Stato, ai Servizi forestali, alla Protezione civile e in
generale ai voli di soccorso e a quelli autorizzati dal Presidente
della Regione per motivi di studio, ricerca, documentazione o per
altre cause comunque riconosciute di utilità pubblica o sociale,
nonché in occasione di eventi, manifestazioni o ricorrenze", si
conferma che l'attività di helibike non rientra tra quelle previste
in deroga al divieto generalizzato di volo oltre i 1.500 metri di
quota e non sarebbero quindi autorizzabili. Eventuali eventi
puntuali legati a eventi sportivi particolari sarebbero in ogni
caso oggetto di una puntuale valutazione volta a escludere impatti
sul comportamento naturalistico interessato dal volo.
Presidente -
Per la replica, la parola alla consigliera
Minelli.
Minelli (PCP) -
Grazie all'Assessore. Siamo dovute
tornare sulla questione delle attività di
helibike
già
affrontata lo scorso anno perché abbiamo ricevuto una nuova
segnalazione circa la pubblicità di un'offerta per un
tour
nel mese di luglio tra Cervinia e Zermatt. A giugno e a luglio
dello scorso anno, del 2023, gli Assessori che ci avevano risposto,
ben tre in successione, avevano evidenziato che non era stata
rilasciata alcuna autorizzazione, così pure ci aveva risposto il
Comune di Valtournenche, eppure quell'evento era stato ampiamente
pubblicizzato nonostante la pratica dell'helibike non fosse e non
sia permessa in Valle d'Aosta. Ecco perché, avendo avuto notizia di
queste nuove locandine, nella fattispecie queste sono state affisse
nel centro di Genova, abbiamo voluto chiedere che cosa è successo,
anche perché ci sono nuove sponsorizzazioni di aziende, quindi
abbiamo ripetuto l'iniziativa ispettiva. Eravamo abbastanza
convinte che non ci fosse stata una richiesta e soprattutto che non
fosse stata data autorizzazione, però volevamo averne conferma che
è arrivata. Poi l'Assessore dice: "Si tratta comunque di voli che,
dal punto di vista del territorio, interessano la parte svizzera e
non la parte della nostra Regione". Sappiamo benissimo che
intercettare esattamente i voli sui confini è abbastanza difficile,
però la conferma che non ci sono autorizzazioni è arrivata, quello
che a noi interessava capire era però anche un'altra cosa, cioè se
di fronte al ripetersi di questi eventi, e credo che sarà così
praticamente a ogni inizio di stagione estiva, c'era l'intenzione
di ribadire pubblicamente nei prossimi giorni e nelle prossime
settimane e in modo inequivocabile che in Valle d'Aosta non si può
attualmente praticare l'helibike. Questo perché ci sembra
importante fare chiarezza e al contempo anche esercitare tutti i
controlli necessari, eventualmente sanzionare qualora qualcuno
organizzasse questi eventi senza averne la facoltà e interessando
anche il nostro territorio. Noi crediamo che sarebbe importante
anche una sorta di ammonimento a chi dovesse continuare su questa
strada visto e considerato che poi questi soggetti in qualche
maniera sono identificabili.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK