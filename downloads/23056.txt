Consiglio Regionale della Valle d'Aosta - Oggetto del Consiglio n. 206 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 206 del 25 novembre 1983 - Resoconto
OGGETTO N. 206/VIII - IMPEGNO PER IL MANTENIMENTO DEI POSTI
DI LAVORO PRESSO LO STABILIMENTO ILSSA-VIOLA DI PONT-SAINT-MARTIN.
APPROVAZIONE DI ORDINE DEL GIORNO.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Per mozione d'ordine.
La comunicazione che ci ha appena fatto l'Assessore Pollicini
credo meriti una sospensione i mediata dei lavori o comunque una
riunione almeno dei Capigruppo per una pesa di posizione: la
notizia che nella riunione con la S.M.I. si considerano
definitivamente perduti i 400 posti di ]a oro dell'area a caldo
dell'Ilssa non può passare come un inciso nel dibattito
sull'artigianato tipico.
Le cose che ha ietto l'Assessore adesso sono sacrosante: per
l'Ilssa sono state fatte tante dose. C'è da dire però che, come
Regione, abbiamo commesso degli errori e noi come Gruppo lo avevamo
anticipato - non in volontà di critica nella discussione dei sei
miliardi - quando avevamo insistito perchè si ponesse qualche
condizione; oggi stiamo scontando gli effetti di questi errori
perchè con padroni di questo tipo il discorso diventa difficile e
diventerà sempre più difficile. Nella s.m. sono entrati
recentemente, oltre agli Orlando che avevano già una parte notevole
ed interessi differenti dall'acciaio, anche Pirelli e De Benedetti.
Questa Finanziaria il settore dell'acciaio ormai non lo considera
più per niente. Abbiamo a che fare con gruppi di questa potenza, ma
quando deliberiamo come Consiglio non possiamo fare come negli anni
passati e cioè limitarci a prendere atto di quello che dicono senza
avere una posizione nostra come Regione.
Le drammatiche parole dell'Assessore, che per me e per l nostro
Gruppo sono state come un pugno nello stomaco, ci debbono fare
preoccupare molto di questa situazione, q indi chiedo che il
Consiglio esprima a sua volontà di reagire contro questi indirizzi
che passano sopra tutto, che non tengono conto nè degli interventi
della Regione, nè delle sue necessità occupazionali, nè della
situazione dei lavoratori.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE (U.V.):
Anche noi crediamo che si debba sospendere
il Consiglio per concordare un ordine de] giorno in modo che questi
atti, che sono già essi stessi atti di violenza perchè vanno ad
incidere su un tessuto occupazionale già così largamente
dissanguato, perlomeno non siano compiuti con ulteriore violenza da
parte di chi, per volere della sorte, si trova ad essere
proprietario di una certa azienda e decide infischiandosene di
tutti, perchè così gli passa per la testa.
Questo non è possibile, tenuto conto degli impegni che la
Regione si è presa nei confronti di questa azienda dandole dei
soldi che sono di tutti, mettendo in parte a repentaglio anche il
bilancio regionale per realizzare il metanodotto, per acquisire le
centrali Cravetto e dando anche altre garanzie perchè la Regione
era pronta a fare altri passi nei confronti di questa azienda. Non
si capisce questo sbaraccamento in tutta fretta; si capisce bene
che sono loro i proprietari, questo noi lo rispettiamo fino in
fondo, però anche la F.I.A.T. nella sua grandezza, quando ha fatto
le cose che ha fatto a Torino, si è comportata nei confronti delle
parti sociali con un minimo di dignità. Non si capisce perchè la
S.M.I. si debba comportare con questa durezza nei nostri confronti,
quando noi come Regione ci siamo comportati verso di loro con la
massima chiarezza e delicatezza possibile.
A questo punto non si può più credere a niente, neppure alla
garanzia di quei 400 posti di lavoro che loro ci dicono che
terranno; qui d'è il rischio che ab-biano deciso di chiudere tutto.
Che perlomeno se ne possa parlare tutti assie-me, perchè pensiamo
di avere da dire delle cose, anche da un punto di vista tecnico,
sicuramente valide ai signori Orlando e poterle sire anche al
Governo perchè come l'Assessore Pollicini ha già fatto rilevare
alte volte, la perdita secca del 37% dei posti di lavoro nella
industria per la nostra Regione è un dramma e non possiamo farcelo
passare sulla testa senza reagire.
PRESIDENTE
: Ha chiesto di parlare il Consigliere
Beneforti, ne ha facoltà.
BENEFORTI (D.C.):
Solo per dire che di fronte alle
dichiarazioni dell'Assessore Pollicini, visto il disimpegno sociale
dell'Ilssa-Viola nella nostra Regione, perchè se ha affermato
quello che ha affermato non abbiamo certo molte prospettive da
parte di questa azienda, ritengo anch'io, a nome del gruppo che
rappresento, che si debba sospendere per decidere qual'è la
posizione del Consiglio regionale.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
La drammatica notizia
comunicataci dall'Assessore Pollicini per noi socialdemocratici è
gravissima per il metodo con cui la famiglia Orlando ha portato
avanti questa situazione. Mi associo alla richiesta di sospensione
del Consiglio per concordare un ordine del giorno di protesta.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE (P.S.I.):
Anche noi siamo d'accordo per la
sospensione perchè la notizia è molto grave; sappiamo già per una
analisi che avevamo fatto quando abbiamo discusso dell'Ilssa-Viola
che questo può preludere alla chiusura totale dello stabilimento.
Anche se l'ordine del giorno che andremo a redigere avrà un valore
simbolico di fronte a quella che è stata la decisione degli
Orlando, indubbiamente costituisce un atto di solidarietà nei
confronti dei lavoratori che subiscono questo "diktat" da parte
degli Orlando.
PRESIDENTE
: Se il Consiglio è d'accordo sulla
sospensione, la seduta è sospesa e i Capigruppo sono convocati
nella sala delle Commissioni consiliari.
Si dà atto che i lavori sono sospesi dalle ore 17,47 alle ore
18,56.
Dalle ore 18,56 riassume la Presidenza il Presidente BONDAZ.
PRESIDENTE
: Chiedo che si metta in votazione l'iscrizione
dell'ordine del giorno che verrà successivamente discusso e
votato.
ESITO DELLA VOTAZIONE
Presenti, votanti e favorevoli 26
Approvato all'unanimità
PRESIDENTE
: Ha chiesto di parlare il Consigliere Lanivi,
ne ha facoltà.
LANIVI (Féd. DP-UVP
): Do lettura dell'ordine del giorno
che è stato concordato fra tutti i Capigruppo che hanno preso parte
alla riunione che si è svolta nella sala della Presidenza del
Consiglio a seguito delle notizie che ha riportato l'Assessore
Pollicini:
ORDINE DEL GIORNO
IL CONSIGLIO REGIONALE DELLA VALLE D'AOSTA
UDITA la comunicazione urgente dell'Assessore all'Industria e
Commercio, Angelo Pollicini, concernente le risultanze
dell'incontro, svoltosi in data 25 novembre 1983, fra Regione, le
Organizzazioni sindacali, il Consiglio di fabbrica dell'Ilssa-Viola
e i rappresentanti della S.M.I. e dell'Azienda;
APPRESO che nel corso dell'incontro la proprietà ha confermato
la decisione di procedere alla definitiva chiusura di tutta l'area
a caldo dello stabilimento di Pont-Saint-Martin con la conseguente
perdita di 420 posti di lavoro;
CONTESTA le scelte e i metodi della società che, dopo aver
ottenuto dalla Regione crediti agevolati ed interventi finalizzati
alla riduzione dei costi energetici, quali il costruendo
metanodotto e l'acquisizione delle centrali Cravetto, dimostra
chiusura e indisponibilità ad una qualsiasi trattativa tesa al
mantenimento dell'integrità del ciclo produttivo;
SOTTOLINEA come l'atteggiamento della proprietà sia improntato
ad una completa insensibilità verso una realtà sociale nella quale
ha operato e tratto profitti per decenni;
RINNOVA la propria completa solidarietà nei confronti dei
lavoratori sui quali grava il peso di tali scelte;
IMPEGNA
il Governo regionale a:
-
mantenere uno stretto e solidale collegamento con i
lavoratori e le loro rappresentanze sindacali e gli Amministratori
locali interessati;
-
continuare la ricerca di soluzioni positive nella
trattativa in corso a livello ministeriale;
-
insistere responsabilmente nell'azione propositiva nei
confronti della società Ilssa-Viola al fine di modificare le
attuali gravi decisioni.
PRESIDENTE:
Metto in approvazione l'ordine del giorno
testè letto:
ESITO DELLA VOTAZIONE
Presenti, votanti e favorevoli 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK