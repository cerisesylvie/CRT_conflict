Consiglio Regionale della Valle d'Aosta - Oggetto del Consiglio n. 2014 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Incarichi di consulenza e speciali
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2014 del 20 aprile 2016 - Resoconto
OGGETTO N. 2014/XIV - Interrogazione: "Conferimento di
incarico di consulenza legale da parte della società
Sitrasb".
Viérin M. (Presidente)
- Punto n. 10 dell'ordine del
giorno. La parole au Président de la Région.
Rollandin (UV) -
Per quanto riguarda la prima domanda:
"quando la società avrebbe conferito l'incarico allo studio legale
torinese", si informa che l'incarico dello studio legale Giardini,
Mazza, Sanvido inerente al servizio di consulenza legale relativo
all'anno 2016, che viene espletato anche attraverso incontri
settimanali presso la sede amministrativa di Sitrasb, è stato
conferito in data 29 gennaio 2016 per un corrispettivo di 38 mila
euro, oltre Iva. Tale incarico ha sostituito il precedente incarico
di consulenza legale affidato ad altro soggetto, che ammontava, per
l'anno 2015, a 90 mila euro più Iva.
"Se vi è stata una delibera di consiglio d'amministrazione alla
base del conferimento del citato incarico": il conferimento del
citato incarico ricade nelle deleghe e nei poteri attribuiti al
Presidente da parte del Cda della società Sitrasb.
"Se corrisponde al vero che lo studio legale ha rappresentato la
controparte": per quanto riguarda questa domanda, si informa che
nell'ambito del contenzioso riguardante la costruzione della
galleria di servizio e sicurezza parallela al tunnel del Gran San
Bernardo, lo studio legale in questione non ha mai rappresentato la
controparte, cioè la società Condotte S.p.A..
Presidente
- La parola al collega Ferrero.
Ferrero (M5S) -
È una risposta sibillina che va
ovviamente chiarita. Il presidente della società del traforo del
Gran San Bernardo affida un incarico di consulenza legale allo
studio torinese Giardini, Mazza e Sanvido, lo stesso studio che ha
preso in carico la controversia che vede, da una parte, la società
del Traforo del Gran San Bernardo e, dall'altra, l'associazione
temporanea d'imprese Sina che sovrintendeva alla direzione dei
lavori della galleria di servizio, perché da una parte c'era la
società Condotte che faceva materialmente il lavoro, scavava la
galleria di servizio, e poi c'era un direttore dei lavori, un
progettista che era invece dell'associazione temporanea d'imprese
Sina.
La cosa è abbastanza speciosa, anche perché, caro Presidente,
lei in data 12 aprile ha partecipato all'approvazione del bilancio
della società del Traforo del Gran San Bernardo e nell'allegato del
bilancio si faceva espresso riferimento a questo contenzioso aperto
con l'Ati Sina. Per voi va tutto bene. Lo stesso studio legale che
da una parte si contrappone a Sitrasb viene preso con un incarico
di 38 mila euro più Iva per fare la consulenza legale alla società.
Ma se per lei va tutto bene, allora datevi uno sguardo anche al
codice forense cosa prevede! Secondo voi uno studio legale può, da
una parte, fare gli interessi di una società che è contrapposta e,
dall'altra, venir preso come consulente legale della società che è
parte lesa? Perché attenzione, in questa controversia
l'associazione temporanea d'imprese Sina chiede a Sitrasb una somma
di risarcimento per i danni che avrebbe subito di 3,6 milioni di
euro! Lo studio legale difende gli interessi della Sina e viene
preso dalla Sitrasb come consulente legale...ma date uno sguardo al
codice forense se non c'è un'incompatibilità! Vi pare che lo stesso
studio legale possa essere da una parte il difensore e dall'altra
parte l'accusatore? Benissimo, rientra nelle possibilità del
presidente l'attribuzione di questi incarichi, ma il signor
Vittone, presidente di Sitrasb, si è chiesto se questa cosa ha
senso? Avrebbe senso per un privato? Lo fa una partecipata
regionale, se per voi va bene anche questo...allora a questo punto
possiamo lasciar passare tutto, ma quanto meno un consulto legale
in questo senso, prima dell'affidamento, ci dovrebbe essere stato!
Ci sono 3,6 milioni di euro in ballo che Sina chiede a Sitrasb.
Cosa fanno, vanno a cena assieme a questo punto? Lo stesso studio
legale fa da una parte e fa dall'altra? Ma anche per una questione
di imparzialità...che razza di imparzialità ci può essere in una
vicenda del genere? Io non so, cose che non sfuggirebbero a un
qualsiasi cittadino qui vengono fatte con una leggerezza
incredibile!
Viene da chiedersi cosa c'è sotto, anche perché, sempre con la
scarsità di elementi e di documenti che vengono dati - dato che i
documenti bisogna riuscire a trovarli o ad immaginarseli - chi ha
interesse? Avete esaminato le pretese della Sina nei confronti di
Sitrasb? Chi deciderà poi l'ammontare, come verrà deciso? È un
punto interrogativo, ma state tranquilli che su questa questione ci
torneremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK