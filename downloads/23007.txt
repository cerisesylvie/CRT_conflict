Consiglio Regionale della Valle d'Aosta - Oggetto del Consiglio n. 2339 del 20 dicembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2339 del 20 dicembre 2006 - Resoconto
OGGETTO N. 2339/XII - Ordine dei lavori. Iscrizione
all'ordine del giorno di un nuovo oggetto.
Presidente
- Vorrei solo annunciarvi il riepilogo degli
emendamenti presentati e delle conseguenti relazioni.
Per quel che riguarda il disegno di legge n. 114, ricordo che in
allegato trovate, oltre alla documentazione, il parere della III
Commissione sul nuovo testo espresso il 30 novembre e l'emendamento
presentato già nella seduta del 22 novembre dai colleghi del gruppo
"Arcobaleno". Inoltre vi sarà distribuito un emendamento
dell'Assessore Isabellon che è stato presentato nella scorsa seduta
e che non trovate allegato alla documentazione. Per quel che
riguarda la proposta di legge n. 118, vi sono la relazione del
Presidente Cesal, in francese e in italiano, e n. 6 emendamenti del
gruppo "Arcobaleno".
L'Assessore Cerise mi ha inoltre chiesto di poter fare una
richiesta al Consiglio.
La parola all'Assessore al territorio, ambiente e opere
pubbliche, Cerise.
Cerise (UV)
- Ho chiesto, avanzandole l'istanza,
l'iscrizione di urgenza in aula di un atto amministrativo, che è
l'ammissione a finanziamento degli interventi dei Comuni di
Aymavilles e Gaby ad integrazione del piano regionale di
riqualificazione e valorizzazione dei beni paesaggistici,
urbanistici ed ambientali, approvato con deliberazione del
Consiglio regionale n. 1585/XII in data 10 novembre 2005 con
l'impegno di spesa. L'atto ha avuto un ritardo perché abbiamo
dovuto attendere il parere - poi arrivato, ed è positivo - da parte
del "CPEL", arrivato dopo la riunione della III Commissione. Questa
richiesta di iscrizione è per consentire di trasferire questi fondi
ai Comuni, per poter realizzare questi interventi, altrimenti i
soldi vanno in perenzione e rimane un'aspettativa disattesa. Si
tratta di un atto di riguardo nei confronti di questi Comuni che si
sono attivati e che, non per loro inerzia, si trovano in questa
situazione. C'è un emendamento ammesso che rimuove un errore
materiale. L'atto ha avuto il parere unanime della III
Commissione.
Presidente
- La parola al Consigliere Venturella.
Venturella (Arc-VA)
- Un piccolo e stringato intervento
sulla richiesta dell'Assessore Cerise di iscrizione urgente
all'ordine del giorno di questo provvedimento.
Siamo d'accordo, non neghiamo l'iscrizione urgente, come non la
neghiamo per l'iscrizione urgente di risoluzioni, anche per questo
provvedimento pur essendo di un'altra importanza amministrativa e
con delle conseguenze anche sull'economia di questi 3 Comuni,
peraltro la III Commissione ha espresso parere unanime. Ci sentiamo
però di avanzare un certo atteggiamento del "CPEL", che molto
spesso trasmette in ritardo il suo parere, obbligandoci a queste
forme inusuali, l'iscrizione urgente di questi provvedimenti.
Sembra che sia il "CPEL" che detta in definitiva l'agenda del
Consiglio su alcuni provvedimenti. Credo che una segnalazione da
parte della nostra Presidenza del Consiglio sia quanto mai
opportuna.
Il Consiglio
ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso il
seguente atto amministrativo:
29.1) Ammissione a finanziamento degli interventi dei Comuni
di Aymavilles e Gaby ad integrazione del "Piano regionale di
riqualificazione e valorizzazione dei beni paesaggistici,
urbanistici ed ambientali" approvato con deliberazione del
Consiglio regionale n. 1585/XII in data 10 novembre 2005. Impegno
di spesa.
Presidente
- Pongo in votazione l'iscrizione d'urgenza
della proposta dell'Assessore Cerise:
Consiglieri presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK