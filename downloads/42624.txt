Consiglio Regionale della Valle d'Aosta - Oggetto del Consiglio n. 164 del 14 dicembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 164 del 14 dicembre 2020 - Resoconto
OGGETTO N. 164/XVI - Interrogazione a risposta immediata:
"Informazioni in merito alle dichiarazioni del Coordinatore
sanitario dell'emergenza".
Bertin (Presidente) -
Passiamo al punto n. 3.01. Per
l'illustrazione, ha chiesto la parola il consigliere Manfrin, ne ha
facoltà.
Manfrin (LEGA VDA) -
Come abbiamo visto e come abbiamo
voluto riassumere in questo testo, il Coordinatore sanitario
dell'emergenza ha rilasciato delle dichiarazioni che dire
sconcertanti è dire poco. Il dottor Montagnani ha dichiarato al TG3
- non sappiamo in quale forma perché non abbiamo visto comunicati
stampa, non c'era la sua persona a fare le comunicazioni, quindi
non sappiamo in quale formula sia stata raccolta questa intervista
- che la legge n. 11 sulla riapertura e sul contenimento del virus
è sbagliata e controproducente. È stato dichiarato che sarebbe nata
senza un confronto con le autorità sanitarie - ho qua di fronte i
Presidenti delle Commissioni IV e V che hanno fatto le audizioni
con noi e che sanno benissimo chi è stato audito - ed è stato
affermato che "questa legge rischia di compromettere il rapporto
con Roma da cui si attendono ancora le risorse per la
tensostruttura al Parini dopo che già dal Governo centrale è
arrivato l'ospedale da campo. L'obiettivo comune dovrebbe essere
quello di evitare una terza ondata, si può raggiungere al meglio
con un coordinamento nazionale. Una legge che non nasce da uno
studio oggettivo dell'epidemia e che rischia di mandare messaggi
contraddittori alla popolazione alla quale si danno false speranze
mentre si continuano a chiedere sacrifici".
Noi abbiamo visto e ascoltato queste dichiarazioni che hanno
gettato credo uno scompiglio e uno sconforto anche su quello che è
stato l'iter di questa legge e che molti colleghi hanno condiviso.
Alla luce quindi di queste dichiarazioni, visto che non è una
persona che passa in strada ma è il Coordinatore dell'emergenza
Covid, abbiamo chiesto appunto al Governo se fosse a conoscenza e
quindi... come dire? questa sia stata una dichiarazione concordata,
dunque a questo punto anche il Governo concordi sulle dichiarazioni
che sono state fatte, se appunto si conoscono le modalità con cui
sono state rilasciate queste dichiarazioni e se quindi il compito
del Coordinatore dell'emergenza Covid sia anche quello di
rilasciare dei pareri
ex post
sulle leggi regionali che sono
state approvate da questo Consiglio.
Presidente -
Per la risposta, ha chiesto la parola il
presidente Lavevaz, ne ha facoltà.
Lavevaz (UV) -
È di tutta evidenza che le dichiarazioni
riportate dalla stampa dal Coordinatore sanitario dell'emergenza
dottor Luca Montagnani non sono state concordate con il Governo e
personalmente non sono a conoscenza del modo con cui queste
dichiarazioni sono state poste all'attenzione della stampa.
Nel corso dell'ultima riunione avevo informato l'Unità di
supporto e di coordinamento dell'emergenza dell'imminente
discussione in Consiglio regionale della proposta di legge: "Misure
di contenimento della diffusione del virus SARS-COV2 nelle attività
sociali ed economiche della Regione Autonoma Valle d'Aosta" con
l'intento proprio di spiegare che l'Unità aveva un ruolo di
indirizzo nella gestione operativa dell'emergenza - ruolo che
peraltro sarebbe stato confermato poi dalla nuova legge - ma non un
ruolo evidentemente di indirizzo politico; di conseguenza, anche in
considerazione del fatto che si trattava appunto di una proposta di
legge di iniziativa consiliare, che l'Unità di supporto non sarebbe
stata coinvolta nel lavoro delle Commissioni consiliari, ho detto
di come naturalmente al contrario fossero stati auditi in
Commissione i rappresentanti dell'azienda sanitaria.
Naturalmente le dichiarazioni del dottor Montagnani sono state
fatte a titolo personale e non in rappresentanza dell'Unità di
supporto e di coordinamento dell'emergenza. La citata legge poi
approvata dal Consiglio regionale prevede al comma 4 dell'articolo
4 che sia esclusivamente l'Ufficio stampa della Regione a
comunicare all'esterno e chiederemo formalmente anche all'azienda
sanitaria che questa norma venga applicata.
Presidente -
Per la replica la parola al consigliere
Manfrin.
Manfrin (LEGA VDA) -
Apprezzo decisamente la chiarezza
con cui ha espresso queste posizioni, peraltro come giustamente ha
ben ricordato, il confronto con l'autorità sanitaria c'è stato, è
stato audito il dottor Castelli dalle Commissioni IV e V. Il
rischio di compromissione dei rapporti con Roma hanno fatto
assurgere all'aura di esperto di politica nazionale il Coordinatore
della sanità, che ci ha detto che se noi facciamo una legge che va
contro lo Stato, lo Stato ci dice: "sai che c'è? Visto che avete
fatto una legge che va contro quello che noi pensiamo, adesso vi
lasciamo le persone in mezzo alla strada", questo è il ragionamento
di politica straordinario che ci è stato proposto.
Anche i messaggi contraddittori alla popolazione li abbiamo
trovati sinceramente assurdi, non so quali siano questi messaggi
contraddittori, le false speranze, quella di riaprire le attività
in sicurezza non penso che sia un'informazione errata, qui
ovviamente non sono speranze ma solide realtà, come diceva
qualcuno, e che appunto spero che vedranno la luce a breve ma, come
giustamente è stato ricordato, finalmente le chiediamo di far
rispettare anche quella disposizione, quindi che sia soltanto
l'Ufficio stampa della Regione e non le persone a fare
dichiarazioni... di persone su leggi di cui non conosco né l'iter,
né i contenuti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK