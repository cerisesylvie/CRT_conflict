Consiglio Regionale della Valle d'Aosta - Oggetto del Consiglio n. 1703 del 19 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1703 del 19 dicembre 1990 - Resoconto
OGGETTO N. 1703/IX - Crisi del Gruppo Olivetti e tutela dei
suoi lavoratori in Valle d’Aosta
(Interpellanze).
Presidente - MM. les Conseillers, les points 19, 22 et 29
abordent le même sujet, je propose partant de les aborder tout de
suite.
Je donne la lecture des interpellations:
Interpellanza
Il Gruppo Olivetti ha recentemente preannunciato interventi
volti a ridurre un esubero di personale, quantificato in 4000
lavoratori per gli stabilimenti presenti in Italia ed in altri 3000
per quelli esteri.
Poiché nella Regione Valle d’Aosta sono in
attività o in costruzione alcuni stabilimenti industriali,
parzialmente od interamente controllati dal Gruppo Olivetti e sono
numerosi i lavoratori valdostani impiegati presso stabilimenti del
gruppo, insediati in Piemonte,
i sottoscritti Consiglieri regionali del Gruppo comu-nista
interpellano
l’Assessore competente per conoscere:
1) in che misura le difficoltà del Gruppo Olivetti riguardano
personale valdostano o iniziative industriali in Valle
d’Aosta (Conner, Tecdis, Elelys, Baltea Disk,
eccetera);
2) quali iniziative intende assumere la Giunta regionale per
tutelare i lavoratori valdostani e per consolidare le iniziative
industriali del Gruppo Olivetti in Valle
d’Aosta.
F.to: Demetrio Mafrica - Igino Bajocco - Giorgio Chenuil.
Interpellanza
Appreso che il Gruppo Olivetti intende attuare una forte
riduzione dei livelli occupazionali, con un taglio di circa 7000
posti di lavoro;
rilevato che questi tagli occupazionali rischiano di avere delle
ripercussioni anche in Valle d’Aosta dove operano
numerose aziende che fanno capo al Gruppo Olivetti;
evidenziato inoltre che sono numerosi i valdostani che
quotidianamente si recano a lavorare negli stabilimenti Olivetti
del Canavese e che anch’essi rischiano di subire il
contraccolpo della crisi del Gruppo di Ivrea;
il sottoscritto Consigliere regionale del Gruppo Verde
Alternativo
interpella
la Giunta regionale per sapere:
1) quali sono i dati sulle eventuali ripercussioni della crisi
Olivetti in Valle d’Aosta o sui lavoratori
valdostani;
2) che cosa si intende fare per evitare ripercussioni negative
sulle iniziative industriali in collaborazione con
l’Olivetti già avviate in Valle
d’Aosta o in corso di avvio;
3) qual è, in particolare, l’attuale situazione
produttiva ed occupazionale nella Baltea Disk di Arnad e quali le
prospettive future di tale azienda.
F.to: Elio Riccarand
Interpellation
ayant appris par la presse que l’Olivetti S.p.a.
a présenté un plan global comportant la suppression de 7000 emplois
dont 4000 en Italie;
étant donné qu’il existe en Vallée
d’Aoste plusieurs établissements totalement ou
partiellement contrôlés par l’Olivetti S.p.a.;
rappelant que les travailleurs valdôtains employés dans les
établissements Olivetti à technologie avancée ont été formés aux
frais de la Région;
soucieux de préserver les emplois en Vallée
d’Aoste;
les soussignés Conseiller régionaux
interpellent
le Gouvernement valdôtain pour savoir si:
1) des plans de restructuration ont été présentés qui concernent
les usines Olivetti implantées en Vallée
d’Aoste;
2) si des suppressions d’emplois sont envisagées,
dans la Basse Vallée notamment;
3) si la nouvelle politique amorcée par
l’entreprise modifie les engagements concertés avec
la Région.
Signé: Augusto Rollandin - Benito Mostacchi - Francesco Stévenin
- Gino Agnesod
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- L’argomento è noto a tutti
i Consiglieri, ha avuto grande rilievo sugli organi di
informazione, ha creato questioni di cui si sono interessate le
organizzazioni sindacali e a cui è stato sollecitato anche il
Governo. Il gruppo Olivetti, nell’ambito di un
rallentamento del mercato dei computer, ha valutato di avere
personale in eccedenza nel suo gruppo e per ciò che riguarda
l’Italia ha presentato un piano da cui
risulterebbero in esubero 4000 lavoratori.
Negli ultimi anni la nostra regione ha stabilito con il Gruppo
Olivetti rapporti che hanno portato alcune aziende a capitale
maggioritario o minori-tario, sempre del gruppo Olivetti, presenti,
in parte attive, in parte ancora in costruzione e in parte ancora
da costruire. Questa presenza del gruppo Olivetti si aggiunge ad
una tradizionale presenza di lavoratori valdostani che si recano a
Ivrea o in comuni del circondario per lavorare nelle fabbriche di
Olivetti. Crediamo che il problema non possa essere risolto solo
nell’ambito regionale; crediamo però che, per i
rapporti che si sono stabiliti con Olivetti, che ha avuto relazioni
per la costruzione di fabbriche, che partecipa anche assieme alla
Regione in una società per lo sviluppo della informatica in Valle
d’Aosta, sia possibile avere un contatto, avere un
confronto con i responsabili dell’Olivetti onde
evitare ripercussioni di questa crisi nella nostra regione.
Quindi con l’interpellanza vogliamo avere notizie
su questi problemi, vogliamo sapere se sono stati presi dei
contatti, se ci sono informazioni che riguardano le aziende
Olivetti presenti in Valle e quali possibilità ci sono di evitare
conseguenze negative all’occupazione in Valle
d’Aosta rispetto alla questione Olivetti.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- I problemi che vengono posti nella
interpellanza sono quelli che ha già illustrato il Consigliere
Mafrica.
Nella interpellanza presentata dal nostro Gruppo
c’è una attenzione particolare rispetto alla
situazione della Baltea Disk di Arnad; ci interessa avere delle
notizie, oltre che sulla situazione generale delle aziende Olivetti
e dei lavoratori valdostani che vanno a lavorare nel Canavese, su
come stanno le cose rispetto alla Baltea Disk di Arnad, che ci
sembra una delle situazioni maggiormente a rischio in Valle
d’Aosta per il tipo di azienda, per il tipo di
produzione, per una serie di difficoltà che già erano presenti
prima che si evidenziasse questa situazione di forte riduzione dei
livelli occupazionali all’interno
dell’Olivetti, perché ci sono alcune scelte anche
produttive che avevano difficoltà a procedere
all’interno della Baltea Disk.
Chiederemmo quindi, accanto ad un quadro generale, di avere
alcune informazioni più precise rispetto alla Baltea Disk di
Arnad.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Tout en partageant les tracas qui ont
déjà fait l’objet des interventions des collègues,
le problème qu’on avait essayé de présenter
d’une façon spécifique était lié aux cours de
formation qui avaient déjà été présentés.
Je crois qu’il c’est important de
suivre ce qui s’est passé pendant ces années. Je
voudrais rappeler que des centaines d’ouvriers ont
été formées aux frais de l’Administration régionale.
On avait pris des engagements qui étaient un peu à la base du
Groupe Olivetti en Vallée d’Aoste, qui allaient dans
la direction de primer le fait qu’il y a eu une
intervention financière concrète et substantielle.
L’établissement Baltea Disk est un des
établissements leader en Europe, même si le marché change et si le
système de production doit être affecté de nouvelles solutions par
rapport aux exigences du marché mondial, voir par conséquent le
nouvel établissement de Pont-Saint-Martin. Mais le sens de
l’interpellation est de savoir à quel point on est
par rapport aux engagements qui avaient été pris il y a longtemps;
n’oublions pas qu’Olivetti est
présent non seulement à Arnad, mais aussi à Pont-Saint-Martin et à
Châtillon, même si de façon indirecte.
Alors, compte tenu des engagements qu’il y aura
encore, par exemple, pour les établissements qui concernent
l’Olivetti en pourcentage réduit à Châtillon, il y
aura un deuxième pas à faire; je crois qu’il
faudrait présenter d’une façon sérieuse le poids
économique qu’on doit soutenir par rapport aux
engagements et par conséquent pour résoudre le problème de
l’emploi.
On sait très bien qu’on ne peut plus prétendre de
maintenir des milliers de personnes, on a réduit à quelques
centaines l’engagement par rapport à des systèmes de
production très sophistiqués, mais je crois que dans son ensemble
il faudrait justement intervenir afin qu’il y ait
dans cette question une présence réelle et conséquente aux
engagements pris de l’Administration régionale.
Voilà le sens de cette interpellation, pour le restant on a déjà
souligné le risque de perte d’emploi des industries
d’Arnad.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Fosson, ne ha facoltà.
Fosson (DC)
- Prima di dare una risposta che disegni un
quadro globale della situazione del Gruppo Olivetti, con
particolare riferimento alla nostra regione, voglio assicurare i
Consiglieri che hanno illustrato le interpellanze della
preoccupazione che ha l’Amministrazione regionale,
la Giunta, rispetto ai problemi che in particolare hanno sollevato
nella illustrazione. Quindi per quanto riguarda un
contatto-confronto con i responsabili del Gruppo Olivetti, devo
dire che è già stato fatto ad un certo livello e da questo contatto
sono venute fuori le notizie che faranno parte della illustrazione
che farò successivamente. Il contatto comunque è costante per
seguire l’evolversi della situazione.
Per quello che riguarda i corsi di formazione, rispetto ai
quali, come giustamente sottolinea il Consigliere Rollandin, la
Regione ha avuto un impegno economico notevole, ho avuto ancora di
recente incontri con i responsabili della Tecdis, nella quale
peraltro l’Olivetti è impegnata ormai in percentuale
estremamente ridotta, proprio per fare un ragionamento rispetto
alla prosecuzione di corsi di formazione intesi ad aumentare ancora
di più l’occupazione nella Tecdis. Posso anticipare,
e probabilmente sarà riportato anche nel rapporto che leggerò, che
stando così la situazione edilizia della Tecdis - cioè in attesa di
partire con la Tecdis II, quindi rimanendo ancora con la Tecdis I -
a fronte di alcune modificazioni dello stabilimento è possibile
arrivare a 200 occupati, contro i 120 previsti dalla convenzione
iniziale e i 160 che sono già occupati ad oggi. Quindi con un
ulteriore corso di formazione arriveremmo a 200 occupati solo con
lo stabilimento Tecdis I.
Per quello che riguarda la Baltea Disk, come ha chiesto il
Consigliere Riccarand, leggerò nella relazione, ma posso anticipare
che Baltea Disk svolge la sua attività in un settore nel quale
c’è una produzione molto pesante (intendo: a basso
prezzo) da parte dei paesi dell’Estremo Oriente o di
aree nelle quali la mano d’opera costa di meno;
quindi Baltea Disk ha un significato economico per la produzione
che ha, fino a quando rimarrà nell’ambito del Gruppo
Olivetti, cioè fino a quando il Gruppo Olivetti acquisterà i
supporti magnetici dei quali ha necessità presso la Baltea Disk.
Possiamo avere una sicurezza in questo senso, malgrado le
difficoltà che Baltea Disk corre, per il fatto che la sua
Presidenza è detenuta dall’Ing. Morezzi che è uno
dei primi cinque del Gruppo Olivetti; al di sotto
dell’amministratore delegato del Gruppo, Cassoni, ci
sono quattro settori, a capo di uno dei quali c’è
appunto l’Ing. Morezzi. Quindi le preoccupazioni
rispetto a Baltea Disk, pur inserite in un settore di mercato e di
prodotto a rischio per i motivi che ho detto prima, sono perlomeno
attutite.
Il 1990 è stato un anno di crisi per il settore informatico,
caratterizzato da una costante diminuzione delle vendite degli
elaboratori. Il calo della domanda di computer è imputabile
principalmente alla crescente incertezza economica e
conseguentemente ai decrescenti livelli di spesa per investimenti.
Mentre nel 1989 la domanda complessiva di computer sui sette
principali mercati europei era cresciuta del 31,5 percento, nel
primo quadrimestre 1990 la crescita è stata del 23,4 percento per
contrarsi poi al 16,7 percento; si prevede che questo trend
negativo caratterizzerà tutto l’anno.
La contrazione della domanda unita alla accesa competitività sui
prezzi comporterà una riduzione della redditività per tutte le
aziende del settore.
Si stima che il declino del tasso di crescita
dell’industria informatica continuerà per tutto il
1991, in linea con l’atteso rallentamento del tasso
di crescita del PIL e con i crescenti timori di una recessione.
I piani di ristrutturazione della Olivetti;
nell’ambito dello scenario sopra delineato, si
inseriscono le azioni rese note dall’Olivetti, volte
a ridurre i costi fissi e incrementare il fatturato per addetto,
che oggi è inferiore a quello dei maggiori concorrenti della
società. Nel conto economico del 1991 è stimabile che gran parte
dei vantaggi derivanti dai tagli occupazionali, quantificabili in
circa 150 miliardi per 3000 dipendenti, saranno assorbiti dalla
crescente competizione nei prezzi e presumibilmente dalla
inorganicità con cui verranno realizzati.
Il maggior sforzo di ristrutturazione verterà sulla
ridefinizione di parte del portafoglio prodotti, mentre si
continuerà l’opera di miglioramento
dell’efficienza della rete di vendita e della
gestione del capitale circolante, anche se la pressione competitiva
difficilmente permetterà ulteriori recuperi.
Verrà pure considerata la possibilità di trasferire a terzi le
attività produttive relative a prodotti maturi.
Sinteticamente, per le tre divisioni commerciali del Gruppo
Olivetti si possono esprimere le seguenti considerazioni.
Olivetti Office controlla il 40 percento delle vendite del
gruppo. Il 46 percento del fatturato è rappresentato da personal
computer e stampanti laser, prodotti in crescita e con buoni
margini, il 41 percento è concentrato su prodotti stabili quali
calcolatori, registratori di cassa, stampanti standard e
fotocopiatrici, mentre il 13 percento riguarda vendite di macchine
per scrivere tradizionali e video, prodotti che sono in declino.
E’ previsto nel corso del 1991 di introdurre nuovi
prodotti, ad esempio il computer agenda, che dovrebbero contribuire
a sostenere le vendite.
Olivetti systems e networks produce il 50 percento del fatturato
del gruppo. Circa il 27 percento del fatturato è rappresentato da
minicomputer, prodotto in fase di declino.
L’attività della società è concentrata in tre
mercati: quello bancario, quello della vendita al dettaglio, ed il
settore della pubblica amministrazione. L’attuale
buona posizione nel mercato europeo delle stazioni di lavoro per
personal computer necessita comunque di rilevanti investimenti in
tecnologia, perseguibili per il tramite di accordi di cooperazione
tecnologica. Le vendite di software e sistemi informativi, che
hanno contribuito significativamente alla crescita del fatturato
negli ultimi anni, contribuiranno positivamente anche alla vendita
del 1991.
Olivetti information services contribuisce al fatturato del
gruppo per circa il 4,5 percento.
Alla luce di quanto sopra, è prevedibile una caduta del reddito
netto Olivetti nel 1991 dovuta al declino della crescita delle
vendite, alla forte competizione sui prezzi, alla stabilità della
lira ed al più elevato tasso di inflazione interno rispetto a
quello degli altri paesi europei.
La prevista diminuzione dei costi delle memorie, meno 20-25
percento all’anno, contribuirà a ridurre i costi di
produzione, ma è presumibile che questo margine verrà eroso dalla
pressione competitiva.
Vorrei adesso passare alla parte di relazione che riguarda le
aziende a partecipazione Olivetti presenti in Valle
d’Aosta, partendo proprio dalla Baltea Disk.
Per chiarire meglio la situazione delle aziende della nostra
regione controllate o collegate all’Olivetti, è
opportuno premettere che solamente riguardo alla società Baltea
Disk S.p.a. di Arnad il Gruppo Olivetti possiede la quota di
maggioranza del capitale azionario e quindi ne esercita
direttamente il controllo. Baltea Disk produce dischetti magnetici
per elaboratori elettronici in diversi formati ed ha realizzato a
tutto il mese di ottobre 1990 un fatturato pari a L. 17.356.000.000
con una contrazione dell’11 percento circa rispetto
all’analogo periodo dell’esercizio
1989.
Anche le previsioni relative alla chiusura di fine anno indicano
una contrazione delle vendite, dovuta alla particolare situazione
di mercato che sta attraversando il settore. Tale situazione si
rifletterà inevitabilmente sul conto economico, che secondo le
previsioni si chiuderà con una leggera perdita. A questo proposito
però è utile evidenziare che tale risultato deriva anche dai
notevoli stanziamenti operati in conto ammortamenti sia a carattere
ordinario che anticipato. Infatti, il flusso di autofinanziamento
rimane su livelli positivi e sufficienti alla copertura degli
investimenti effettuati. La situazione finanziaria è regolare e
sostanzialmente equilibrata.
L’impresa Baltea Disk occupa al 10 dicembre 129
unità, di cui 115 residenti in Valle d’Aosta. Per
quanto riguarda le previsioni relative all’esercizio
1991, che ci sono state fornite dai rappresentanti aziendali, si
dovrebbe assistere ad un recupero dei volumi produttivi, mentre la
situazione reddituale dovrebbe mantenersi stazionaria.
Nel prossimo esercizio, con particolare riferimento alla
ristrutturazione degli organici, le vicende che investono il gruppo
dovrebbero interessare Baltea Disk solamente in maniera marginale.
E’ in previsione per l’inizio
dell’anno il ricorso alla cassa integrazione
guadagni per una ventina di dipendenti per un periodo di sei mesi;
è la notizia che era oggi sulla stampa.
Per il 1991 non si prevedono comunque fatti gestionali di
particolare rilievo, mentre l’impresa sarà impegnata
in direzione di almeno una parziale riconversione industriale da
attuarsi eventualmente tramite la diversificazione della
produzione. E’ esclusa inoltre la possibilità
ventilata dalla stampa di cessione dell’azienda ad
altri operatori.
Rispetto alla Tecdis S.p.A. dicevo prima parlando dei corsi di
formazione che l’impegno Olivetti è marginale, in
effetti Tecdis ormai è coperta da capitale Olivetti per un 10
percento, per un 7,25 percento da Aeritalia, per
l’82,75 percento da Seiko. L’impresa
di Châtillon ha iniziato l’attività, che consiste
nella costruzione e commercializzazione di moduli a cristalli
liquidi, nel mese di maggio del corrente anno. Gli occupati sono
attualmente 154, di cui 138 residenti in Valle
d’Aosta, compresi i cinque tecnici giapponesi. Gli
effetti della riduzione della produzione tradizionale di Olivetti
non dovrebbero riguardare Tecdis, in quanto i rapporti fra le due
imprese riguardano la realizzazione di nuovi prodotti. Inoltre,
solo il 10 percento degli ordini proviene attualmente da aziende
del Gruppo Olivetti. Le previsioni occupazionali e produttive sono
positive, la società ha presentato infatti un nuovo piano per la
formazione professionale dei dipendenti che dovrebbero salire entro
il 1992 a 200 unità contro le 120 previste dalla convenzione del 5
settembre 1986. Sono in corso inoltre trattative in fase ormai
avanzata per la realizzazione di un centro ricerca e sviluppo
nell’area ex Montefibre. Tale iniziativa, per la
quale non è ancora possibile quantificare il numero delle
assunzioni, permetterà attraverso l’incremento
dell’attività di ricerca lo sviluppo della
innovazione tecnologica sul territorio regionale e particolarmente
la creazione di una nuova occupazione altamente qualificata.
C’è poi la Conner, nella quale
l’Olivetti ha il 49 percento del capitale, mentre il
51 percento è dell’azienda americana Conner
Peripherals. Questa società ha già trasferito la propria sede
legale in Valle d’Aosta, in attesa di trasferirvi
anche la sede produttiva entro il mese di marzo del prossimo anno.
L’azienda opera nel settore della produzione vendita
di dispositivi di memoria a tecnologia magnetica ed ha assunto
presso la propria sede di San Bernardo in Ivrea 165 dipendenti in
valdostani, che verranno poi utilizzati e trasferiti presso lo
stabilimento di Pont-Saint-Martin. I ricavi a fine anno ammontano a
72 miliardi di fronte ai 40 miliardi dell’anno
precedente. La situazione finanziaria è equilibrata e le rate dei
finanziamenti concessi da Finaosta vengono pagate con puntualità.
Le previsioni produttive sono positive con un fatturato atteso per
il prossimo anno del 43 percento superiore a quello del 1990. Per
quanto riguarda le prospettive occupazionali, sono in corso
contatti con l’impresa che dovrebbero portare a
breve termine alla stipulazione di una convenzione aggiuntiva a
quella già siglata per l’insediamento in
Pont-Saint-Martin. L’accordo, in fase di
definizione, comporterebbe investimenti per ulteriori 6 miliardi
per l’installazione di un centro di automazione.
Tale iniziativa consentirà l’assunzione di ulteriori
venticinque dipendenti, scelti prioritariamente fra personale in
cassa integrazione guadagni e comunque residenti in Valle
d’Aosta. Sarebbero quindi venticinque dipendenti in
più rispetto alla convenzione prevista, in pratica da 160 si
salirebbe a 185 dipendenti.
Altra impresa a partecipazione Olivetti è la Elelys nella quale
Eleprint Olivetti detiene il 31 percento, il 34 percento è detenuto
da Finaosta e il 35 percento da Lysfusion. L’impresa
Elelys, insediatasi nel corso del 1989 in Hône, produce stampi in
metallo e particolari in materie plastiche.
L’andamento dei ricavi nel 1990, dopo una iniziale
flessione, ha fatto segnare un recupero che dovrebbe portare il
risultato a fine anno su livelli apprezzabili. I programmi
occupazionali, formulati all’atto della stipulazione
della convenzione nel maggio 1989, sono stati non solo rispettati
ma ampiamente superati dalla società, che occupa attualmente
ottantacinque dipendenti, di cui cinquanta residenti in Valle
d’Aosta. Riguardo alle prospettive future
l’esercizio 1990 dovrebbe chiudere in utile, non
discostandosi molto dai livelli del 1989. La crisi Olivetti non
dovrebbe investire l’azienda; infatti la prevista
chiusura nei primi giorni di gennaio non verrà effettuata per il
timore di non riuscire ad evadere gli ordini in portafoglio. Anche
per il futuro non risulterebbero cali nella previsione della
produzione.
Questo quadro riguarda le imprese a partecipazione azionaria
Olivetti, ci sono poi imprese dell’indotto, imprese
che lavorano per la Olivetti.
La Continental Elettronica s.r.l. è una impresa che ha sede a
Issogne e che opera nel settore della fabbricazione e
dell’assemblaggio di componenti elettronici ed
elettrici. Il volume di affari previsto per il corrente esercizio
dovrebbe far registrare un discreto aumento rispetto
all’anno precedente. Riguardo alla situazione
finanziaria, le rate del finanziamento concesso da Finaosta (è un
mutuo di 142 milioni) vengono pagate con puntualità. Il numero dei
dipendenti è pari a diciannove, di cui sedici residenti in Valle
d’Aosta. Secondo i responsabili aziendali la società
realizza circa il 50 percento del proprio fatturato con il reparto
Office del Gruppo Olivetti. Per l’anno in corso il
fatturato e l’occupazione non dovrebbero subire
sostanziali diminuzioni, ma non è possibile al momento attuale fare
attendibili previsioni sul medio termine.
La Honeystamp è una impresa con sede in Donnas ed opera nel
settore della progettazione e costruzione di stampi e relative
attrezzature. Il fatturato relativo ai primi nove mesi
dell’anno in corso si è attestato sugli stessi
livelli dell’anno precedente.
L’azienda occupa attualmente cinquanta dipendenti,
di cui quarantuno residenti in Valle d’Aosta. Il 70
percento circa del fatturato viene realizzato con società del
gruppo Olivetti, situate però in quella fascia che non ha risentito
della crisi del mercato, in particolare del mercato dei personal
computer. Sono in corso comunque trattative con clienti
diversificati per acquisire ordini che diano una certa sicurezza
per il prossimo futuro. Non sono previste variazioni a livello
occupazionale.
La Lysfusion s.p.a. opera a Hône nel settore della produzione di
articoli tecnici in materia plastica. Il volume di affari
realizzato nei primi nove mesi del corrente anno non si discosta
dal periodo corrispondente dell’anno precedente. Il
rimborso del prestito obbligazionario con Finaosta avviene
regolarmente. Il numero di occupati è di 148 unità e non dovrebbe
subire sostanziali mutamenti nel prossimo futuro. Non si prevedono
ripercussioni negative, in quanto il volume di affari realizzato
direttamente con il gruppo Olivetti è trascurabile.
La Olma s.n.c. opera a Donnas nel settore della produzione e
lavorazione di prodotti meccanici e tecnici in lamiera e plastica.
Rispetto al 1989 si assiste ad una riduzione del fatturato e ad un
peggioramento della situazione finanziaria.
L’azienda occupa tredici dipendenti, realizza il 45
percento del proprio fatturato con la Baltea Disk. Secondo i
responsabili aziendali è previsto un aumento della produzione nel
prossimo futuro, in quanto l’azienda dovrebbe
assorbire nuove commesse originariamente affidate ad altre aziende
operanti nello stesso settore.
La Sidema di Gavaini s.a.s. è una società della quale abbiamo
già parlato stamattina e direi che non è il caso di aggiungere
altro.
Un ultimo punto ancora. Abbiamo affrontato il panorama delle
aziende con partecipazione Olivetti, delle aziende
dell’indotto Olivetti, c’è poi il
problema dei lavoratori valdostani occupati direttamente negli
stabilimenti Olivetti del Canavese. Il numero dei valdostani
occupati nel Canavese si aggira intorno alle 500 unità. Al momento
non è ancora possibile sapere quanti di essi siano interessati al
trattamento di cassa integrazione richiesto a partire dal gennaio
1991 dalla società di Ivrea; confermo comunque
l’interessamento del governo regionale e
dell’assessorato alla industria per un contatto
stretto con i responsabili del gruppo Olivetti per seguire da
vicino la situazione e per prendere i necessari provvedimenti
affinché gli sviluppi non siano particolarmente negativi per i
valdostani.
?-
Si dà atto che alle ore 19,12 riassume la Presidenza il
Presidente Dolchi.
?-
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Compte tenu de l’ensemble
des données, je demanderai une copie à
l’Assesseur.
Je veux le remercier pour les renseignements
qu’il nous a fournis et je dois avouer que tout de
même pour une certaine situation, voire Tecdis, je ne peux que le
féliciter du fait qu’il y a
l’intention d’accomplir le deuxième
pas, c’est-à-dire de prévoir qu’il y
ait la Tecdis II, de développer le secteur qui a déjà tout de même
fait l’objet de la première convention.
Ce qui est au contraire plus tracassant, à part le fait
qu’on attend le développement de la situation
Conner, c’est le problème de la Baltea Disk. Ce qui
nous préoccupe n’est pas seulement le fait
qu’on ait l’intention
d’utiliser le chômage technique, mais le fait de
prévoir qu’il y ait des pertes de places de travail
plutôt lourdes. Je dois souligner encore une fois que là on avait
prévu des cours de formation spécifiques. Si j’ai
bien saisi, il y a aussi un changement de propriété; là on attend
d’avoir des nouvelles à ce sujet.
Si j’ai bien compris, il y aura des rencontres et
on sollicitera des interventions pour faire respecter certains
engagements qui avaient été pris et à ce moment on fera une analyse
définitive de ce qui se passera. On espère qu’il y a
l’intention de la part d’Olivetti
d’avoir un oeil un peu particulier pour ce qui est
de la situation valdôtaine, compte tenu de
l’engagement financier qu’il y a eu
jusqu’à présent.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- La risposta dell’Assessore
è stata sufficientemente esauriente, in effetti per ciò che
riguarda le industrie valdostane la situazione più preoccupante
pare essere quella della Baltea Disk, soprattutto perchè si parla
anche di cambio di produzione, quindi i problemi cominciano ad
essere seri.
Mi pare anche di dover sottolineare una attenzione particolare
per i lavoratori valdostani, che sono 500, che si recano tutti i
giorni presso gli stabilimenti Olivetti del Canavese. Costoro forse
sono di per sè più difficili da tutelare, ma anche per loro credo
sia opportuno far valere il certo peso contrattuale che la nostra
Regione può vantare rispetto ad Olivetti.
Un’ultima osservazione generale: mi pare che in
questa fase l’assessorato
all’Industria si debba preparare a reagire ad una
serie di situazioni, perchè se il collega Lanivi è stato Assessore
in una fase di crescita, ora l’economia sta entrando
in una fase diversa, quindi raccomando una particolare attenzione
al settore industriale.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Ringrazio anche io
l’Assessore per l’ampia risposta con
una serie di notizie sufficientemente dettagliate. Come hanno già
rilevato i Consiglieri che mi hanno preceduto e come del resto già
si intuiva dalle informazioni che trapelavano, la situazione che
deve essere seguita con maggiore attenzione è quella della Baltea
Disk, in cui alcuni problemi di assetto produttivo, che già
preesistevano a questa situazione di crisi, si sono sicuramente
accentuati con la crisi generale del gruppo. Quindi sollecitiamo
una attenzione particolare da parte della Giunta regionale rispetto
alla situazione dell’azienda di Arnad.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK