Consiglio Regionale della Valle d'Aosta - Oggetto del Consiglio n. 983 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 983 del 27 gennaio 2015 - Resoconto
OGGETTO N. 983/XIV - Interpellanza: "Concessione di
contributi a soggetti pubblici e privati per lo svolgimento di
attività qualificate nel settore cinematografico per la
realizzazione di progetti riguardanti il territorio".
Presidente
- La parola alla collega Certan.
Certan (ALPE)
- Sì, grazie Presidente, buongiorno.
Quest'interpellanza in qualche modo riprende un po' le ultime
attività della Fondazione
Film Commission
e in parte anche
l'interpellanza e l'intervento in Consiglio regionale del collega
Guichardaz nel mese di settembre, il collega aveva posto
l'attenzione su una parte di contributo e di risorse che dovevano
ancora essere erogate alla Fondazione. Oggi, richiamando questa
legge che istituisce la Fondazione
Film Commission Valle
d'Aosta
e richiamando soprattutto le finalità per le quali
questa Fondazione è stata creata e in particolare:
"promuove
iniziative atte a sostenere lo sviluppo del settore
cinematografico..."
piuttosto che assicurare
"la tutela e la
conservazione del patrimonio cinematografico..."
, ma anche
"persegue il rafforzamento..."
, e riprendo
tel quel
i
passaggi dell'articolo della legge, ma anche
"riconosce
nell'industria cinematografica e audiovisiva uno strumento di
sviluppo in grado di rafforzare e qualificare le imprese locali, di
favorire la crescita professionale degli operatori del
settore..."
. Finalità quindi che credo mai come in questo
momento siano assolutamente importanti e importanti per il ruolo
che può avere veramente questo settore, anche per la promozione
della nostra regione, non solo diciamo per un aspetto più tecnico,
ma anche proprio a livello promozionale in un momento in cui ce ne
sarebbe bisogno e ci sarebbe bisogno anche di una
coordinazione.
Richiamando quindi proprio questo ruolo che mi sembra di poter
dire essere anche di coordinamento di tutte le varie attività, beh,
devo dire che non possiamo nascondere che una Fondazione con queste
finalità non può svolgere le sue attività fino in fondo, non può
adempiere a tutti i suoi obiettivi e non può raggiungere i suoi
obiettivi se le sue attività non sono garantite dalle risorse
preventivate. Ora, siamo a conoscenza che il 21 novembre, come lei
aveva comunque in qualche modo rassicurato il collega Guichardaz,
attraverso una delibera di Giunta, è stata erogata quella parte di
contributo che ancora doveva... Nel punto 1 della nostra
interpellanza le chiedo se sono state deliberate poi entrambe le
rate, perché nella delibera mi pareva che si facesse riferimento a
due momenti diversi e quindi le chiedo intanto spiegazioni riguardo
a questo. La nostra interpellanza vuole approfondire ulteriormente
anche altri aspetti, lei nella replica nel precedente Consiglio
parlava anche di...diciamo non escludeva perlomeno la possibilità
di concedere dei contributi a soggetti pubblici e privati che
svolgono con continuità attività di alto livello qualitativo nel
settore cinematografico, pur avendo finora promosso come
Amministrazione regionale solo la Fondazione
Film
Commission
. Nell'intervento che ha fatto in Consiglio regionale
a settembre diceva appunto che c'era la possibilità che la Regione
facesse chiaramente...concedesse anche altri contributi ed è per
quello che noi le chiediamo attraverso il punto 2 se è intenzione
dell'Amministrazione concedere questi contributi a soggetti privati
e pubblici diversi da
Film Commission
.
Nel punto 3 chiediamo di sapere:
"se corrisponde a verità che
l'attuale Direttore della Fondazione è stato sostituito e/o se è
intenzione..."
, perché non siamo a conoscenza esattamente dei
fatti, abbiamo chiesto attraverso l'ex articolo 116 che ci vengano
dati i verbali delle recenti sedute del CdA della Fondazione, ma
nulla ancora ci è stato recapitato, è vero che siamo ancora nei
termini, quindi aspettiamo fiduciosi. Vorremmo capire, perché
appunto ci è sembrato da una parte che la Fondazione comunque
stesse lavorando bene e in un modo molto molto preciso e poi invece
ci è parso di capire che ci siano dei problemi e vorremmo proprio
capire da lei se, come Amministrazione, siete a conoscenza di
questi problemi. Le dico già che siamo a conoscenza del fatto che è
il CdA che procede alla nomina del Direttore, eccetera, quindi le
chiedo di rispondere a questi quesiti in modo chiaro, nel senso che
non è che non siamo a conoscenza di chi deve nominare chi, ma
vorremmo proprio capire se da parte dell'Amministrazione regionale
ci sono state interferenze con il CdA e se ci sono state delle
scelte che per ora non sono ancora state rese pubbliche riguardo al
cambio di Direttore della Fondazione. Grazie.
Presidente -
La parola all'Assessore Rini.
Rini (UV)
- Merci Monsieur le Président.
Alors, pour ce qui est de la première question, les crédits de
154 mille euros attribués à la Fondation
Film Commission Vallée
d'Aoste
par la délibération du Gouvernement régional que vous
avez justement citée, celle du 21 novembre 2014, ont été
régulièrement versés suivant quand même les modalités prévues à
l'article 11 de la loi régionale n° 36 du 2010, c'est-à-dire un
montant de 138.000 euros, correspondant au 90 pour cent du total, a
donc été débloqué. Le 10 pour cent restant sera liquidé sur
présentation par la Fondation même de son rapport 2014, à l'issu de
vérifications nécessaires réalisées par la structure régionale
compétente.
Pour ce qui est de la deuxième question: la question du crédit
pour les privés que vous avez citée, les crédits seront, comme
j'avais dit, accordés sur la base des disponibilités budgétaires
aux termes de l'article 9 de la loi régionale n° 36/2010 et sur la
base des critères et des modalités adoptés par le Gouvernement
régional par la délibération n° 400 du 4 avril 2014. Il y a
aussi...ce n'est pas un budget pas tellement important, mais quand
même ce sont 25 mille euros.
Pour ce qui est de la troisième question, le 29 décembre 2014 le
Directeur de la
Film Commission Vallée d'Aoste
a indiqué
qu'il ne souhaitait pas renouveler son engagement pour l'année
2015. Au vu de cette communication, le Conseil d'administration de
la Fondation, sur la base des indications fournies par son
Président, spécialiste dans le domaine du cinéma, a procédé à la
nouvelle nomination.
Riprendendo qualche spunto che lei ha offerto anche
nell'illustrazione - e la ringrazio anche per gli spunti che ha
offerto non solo a me, ma all'intera aula -, credo che quello della
Film Commission
sia un tema che più volte è stato portato
all'attenzione di quest'aula. Ricordo, per esempio, che durante la
discussione del bilancio degli impegni sono stati presi. Noi
abbiamo assolutamente l'intenzione di potenziare quest'attività,
perché condividiamo con lei il ruolo strategico che può rivestire
la
Film Commission
. Da un lato, lei ha citato tutta quella
che è la parte di sviluppo e di promozione che ci può essere per
quanto riguarda la parte turistica, noi la condividiamo e
sicuramente attraverso anche la collaborazione dell'Assessorato
competente cercheremo di sviluppare questo per il tramite proprio
della
Film Commission
, ma penso anche ad altri settori:
dalle scuole...quindi in un rapporto anche più forte con le scuole
per la formazione, che non è che va al di là della mera formazione
legata alla filmografia, ma che appunto può aprire le porte per
settori più importanti e anche il collegamento con il proprio
territorio. Sul tema delle risorse da destinare alla
Film
Commission
quindi il dibattito è aperto, abbiamo preso un
impegno durante l'ultima sessione per l'approvazione del bilancio e
la nostra attenzione è e rimarrà alta su questo.
Presidente
- Grazie. La parola alla collega Certan.
Certan (ALPE)
- Sì, la ringrazio Assessore.
Siamo in parte soddisfatti della sua risposta. Non so,
probabilmente, riguardo ad alcuni punti, abbiamo visto un film
diverso, o ci è stato raccontato un film diverso. Approfondiremo
anche a seguito degli accertamenti che potremo fare quando avremo i
documenti.
Riguardo al punto 2, le avevamo chiesto se vi era già una
programmazione annuale riguardo a quei 26.000-27.000 euro che lei
ha detto esserci a disposizione anche per altre attività non legate
espressamente alla
Film Commission
. Se potesse in qualche
modo darci se eventualmente ha già una programmazione o se, quando
ce l'avrà, ce la potrà fornire, le saremo grati, perché vorremmo
chiaramente vedere quali sono le attività parallele, o di contorno,
o complementari che vengono fatte, perché condividiamo quanto lei
ha detto che la fondazione può avere un ruolo, ma anche altri enti
che stanno operando sul territorio possono avere un ruolo
importante nella formazione e io aggiungerei formazione anche
culturale e di apertura mentale della nostra regione in generale,
quindi condividiamo questo. È vero anche che non vorremmo che anche
questa fondazione facesse la fine di molte altre fondazioni o
partecipate e fosse anche quella poi, in un momento di trattative
private, finisse anche questa nel calderone di contrattazione.
Le dicevo nel punto 3 forse abbiamo visto un film diverso o ci è
stato raccontato qualcosa di errato, ma, vede, a volte le
dimissioni possono giungere anche a seguito di altri percorsi o di
altre riflessioni. Noi vorremmo veramente che venga reso in modo
chiaro e trasparente quanto è avvenuto all'interno delle riunioni
del CdA.
Presidente
- Punto 14 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK