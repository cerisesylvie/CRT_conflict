Consiglio Regionale della Valle d'Aosta - Oggetto del Consiglio n. 798 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 798 del 10 luglio 2019 - Resoconto
OGGETTO N. 798/XV - Interrogazione: "Notizie in merito al
distacco di una parte della copertura esterna di marmo dell'area
megalitica di Aosta".
Rini (Presidente) -
Andiamo avanti. Colleghi, se siete
d'accordo, vi chiedo di discutere il punto n. 3 dell'ordine del
giorno con il punto n. 20. I diretti interessati sono il collega
Gerandin e il collega Cognetta. Va bene discuterli insieme? Va
bene, quindi il punto n. 3 verrà discusso congiuntamente al punto
n. 20. Passiamo al punto n. 4 dell'ordine del giorno. Per la
risposta, la parola all'Assessore Viérin Laurent.
Viérin (AV) -
In merito alle risposte che saranno
fornite, per quanto riguarda il primo punto: se c'erano già stati
dei distacchi, la risposta è che nel 2017 si era verificato un
distacco di un elemento lapideo di rivestimento che era stato
posato nel 2011. La seconda domanda invece è: se sia stata condotta
un'analisi allora, la risposta è "sì" e sugli esiti era stata fatta
un'analisi sulla parte facciale ed era stato rilevato che nella
maggior parte della facciata era presente una sottostruttura
metallica che permette alla facciata di rimanere ancorata e nel
luogo del distacco, invece, era stato rilevato un difetto su questa
parte. Si era intervenuti sui blocchi di sostegno e quindi era
stata circoscritta la problematica. Per quanto concerne la terza
domanda, invece, che è la questione più importante, al di là della
verifica della realizzazione a regola d'arte dei lavori, come lei
sa, collega, ogni volta che si finiscono i lavori c'è un collaudo,
però in questo caso le annuncio che è stata mia premura
formalizzare una richiesta di verifica sui lavori affinché, almeno
per quella parte, sia effettivamente effettuata una verifica sui
lavori, sullo stato dell'arte, e anche agire, eventualmente, su
eventuali responsabilità. Concordo con lei, infatti, che qualsiasi
tipo di problematica su dei lavori che sono stati effettuati, anche
se fosse riferito al 2011, comunque sono lavori recenti... non
possono essere già problematici. Concordandolo quindi con il
Sovrintendente, abbiamo ipotizzato, confrontandoci con gli esperti
sulle procedure, di richiedere una verifica ed eventualmente agire
poi sulle responsabilità, anche se su pezzi minimi.
Presidente -
Per la replica, la parola al collega
Manfrin.
Manfrin (LEGA VDA)
- Ringrazio l'Assessore per le
risposte fornite. È importante, ovviamente, evidenziare un paio di
punti, cioè il fatto che quanto accaduto non è semplicemente un
sintomo di lavori fatti male, ma, dalle fotografie che ho potuto
acquisire e dalle ispezioni direttamente nel luogo, abbiamo visto
che c'è un pezzo di marmo molto grosso che è caduto da un'altezza
molto importante, esattamente sul marciapiede, questo significa che
ad oggi non è successo niente, ma se fosse passata una persona lì
sotto, chiaramente non staremmo discutendo così tranquillamente di
questo evento.
Sarà dunque importante chiaramente appurare le motivazioni di
tale caduta. Come giustamente ha già anticipato - e la ringrazio -,
c'è un difetto già di posatura ed era anche questo visibile,
secondo me, già soltanto in loco, o dalle fotografie, cioè si vede
che proprio nella zona mancante di quella copertura di marmo vi è
soltanto una parte adesiva nell'angolo in basso a sinistra; per
tutto il restante spazio non vi è alcuna traccia di materiale
adesivo, fissante, quindi è evidente che non si possa parlare di un
lavoro svolto a regola d'arte. La ringrazio anche in questo caso
per aver sottolineato questo fatto: è evidente che con dei lavori
che sono finiti nel 2016, ma anche se fossero finiti nel 2011,
pensare che già a pochissimo tempo di distanza si presentino questi
problemi è assolutamente incredibile. La invito, Assessore, a
tenerci aggiornati sulle risultanze della vostra indagine.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK