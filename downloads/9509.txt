Consiglio Regionale della Valle d'Aosta - Oggetto del Consiglio n. 589 del 7 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 589 del 7 giugno 1989 - Resoconto
OGGETTO N. 589/IX - APPROVAZIONE DI RISOLUZIONE IN MERITO
ALL'APPLICAZIONE DELL'ARTICOLO 3 DEL DECRETO LEGGE 30 MAGGIO 1988,
N. 173, CONVERTITO NELLA LEGGE 26 LUGLIO 1988, N. 291.
PRESIDENTE:
Do lettura della proposta di risoluzione in
oggetto, iscritta al punto 30 dell'ordine del giorno.
IL CONSIGLIO REGIONALE
DELLA VALLE D'AOSTA
- visto l'articolo 3 del Decreto legge 30 maggio 1988, n. 173,
convertito nella legge 26 luglio 1988, n. 291, con il quale sono
stati assegnati alle commissioni medicine per le pensioni di guerra
gli accertamenti per il riconoscimento dell'invalidità civile,
della cecità e del sordomutismo, già affidati a commissioni
regionali previste dalla legge regionale 25 ottobre 1982, n.
70;
- considerato che attualmente nella Regione operano quattro
commissioni per l'accertamento dell'invalidità civile, una
commissione per l'accertamento del residuo visivo, una per il
sordomutismo nonché tre commissioni per l'esame dei ricorsi;
- constatato che nella Regione non esistono commissioni mediche
periferiche per le pensioni di guerra, né una commissione medica
superiore per l'esame dei ricorsi;
- preoccupato che, in base alla nuova normativa, non vengano
garantite le condizioni per un sollecito esame delle domande e
soprattutto che per le visite dei ricorsi gli invalidi valdostani
debbano addirittura sopportare i gravi disagi di un trasferimento a
Torino;
- ricordata l'autonomia speciale accordata alla Regione Valle
d'Aosta con legge costituzionale 26 febbraio 1948, n. 4;
RITIENE CHE
al fine di garantire il diritto dei cittadini della Valle
d'Aosta ad un sollecito esame delle domande volte ad ottenere
benefici previsti dalle leggi in materia di pensioni, assegni e
indennità, per gli inabili e mutilati civili, per i non vedenti e
per i sordomuti, il numero di dislocazione territoriale ed i tempi
di lavoro delle costituende commissioni di cui all'articolo 3 del
Decreto legge 30 maggio 1988, n. 173, devono essere preventivamente
concordati con l'Amministrazione regionale della Valle d'Aosta.
INVIA
la presente risoluzione ai competenti uffici del Ministero del
Tesoro e del Ministero degli Interni.
PRESIDENTE:
Ha chiesto la parola l'Assessore alla Sanità
ed Assistenza sociale, Lanièce; ne ha facoltà.
LANIECE (DC):
La presente risoluzione è stata concordata
con la commissione regionale per l'assistenza e la beneficenza
pubblica, della quale fanno parte le varie associazioni di
categoria (ANMIC, Ciechi civili, Silenziosi, Organizzazioni
sindacali ed il Consigliere Agnesod in rappresentanza del Consiglio
regionale), perché l'articolo 3 del Decreto legge 30 maggio 1988,
n. 173, convertito in legge 26 luglio 1988, n. 291, prevede che
siano le commissioni mediche per le pensioni di guerra ad accertare
il diritto o meno all'invalidità civile, al riconoscimento della
cecità o del sordomutismo, e non più le commissioni regionali.
Questo fatto, com'è ovvio, comporterebbe sicuramente un
allungamento dei tempi di attesa, che oggi sono già di circa 5
mesi. Visto che le commissioni mediche per le pensioni di guerra
devono ancora esaminare 3.000 o 4.000 pratiche pendenti, che
risalgono a 40 anni fa, possiamo ben immaginare quali sarebbero le
conseguenze di questo ulteriore aggravio di competenze.
Pertanto noi auspichiamo che, qualora vada in porto questa
riforma, sia sentita anche la Regione. Attualmente noi abbiamo 4
commissioni di prima e 3 di seconda istanza, con una media di circa
5 mesi per esaurire una pratica. Se un domani dovessimo entrare nel
calderone delle commissioni mediche per le pensioni di guerra, i
tempi per l'esame delle varie pratiche non sarebbero più di mesi ma
di anni. C'è poi da aggiungere che, nel caso dei ricorsi, i nostri
invalidi dovrebbero recarsi a Torino per le visite mediche, con
l'aggravio di ulteriori disagi.
PRESIDENTE:
Ha chiesto la parola il Consigliere Agnesod;
ne ha facoltà.
AGNESOD (UV):
Il faut souligner que, par l'introduction
des nouvelles normes de loi et en particulier de l'article 7 du
décret n° 509 (qui pose le limite de l'invalidité au 46% pour ce
qui est du travail) et de l'article 9 (qui prévoit le 74%
d'invalidité pour avoir droit aux cheques mensuels), quelque chose
a été faite. L'article 3, premier alinéa, de la loi 508 introduit
la possibilité de donner une indemnité spéciale aux citoyens
aveugles, avec un résidu visuel qui ne doit pas être supérieur à 1
vingtième dans les deux yeux, et l'article 1er de la loi même
prévoit la compatibilité entre la concession de l'indemnité de
accompagnement et celle de travail éventuel. Il est raisonnable de
croire que dans les mois prochains il y aura une augmentation
considérable du nombre des requêtes de prestations liées à
l'introduction des nouvelles normes de loi.
A ce propos, l'ordre du jour a une validité extrême et seulement
avec ce que nous demandons dans cet ordre du jour, en tant que
Région, nous pourrons donner une réponse à un très grand nombre de
citoyens que trop souvent la société du profit et du bien être, en
s'identifiant avec des faux modèles de productivité, exclue et
abandonne.
Je veux aussi ajouter que, toujours à l'égard des catégories des
invalides, il faut dire qu'il existe une loi qui prévoit des
subventions pour abattre les barrières architectoniques et qui a
prévu de prolonger les termes de présentation aux Communes des
projet du 1er mars au 31 juillet de cette année, mais j'ai le doute
et l'impression que peu de personnel soient au courant de cette
loi.
Pour conclure, une petite réflexion à propos des organes
d'information. Dans le sens plus général des mots il serait sans
doute opportun de mieux informer sur ce problème, d'avoir une
attitude et une sensibilité plus marquée sur une loi et sur une
catégorie de citoyens qui sont plus faibles et qui ont besoin de
vivre avec dignité et harmonie dans notre société.
PRESIDENTE:
Se nessuno chiede la parola, pongo in
votazione la proposta di risoluzione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK