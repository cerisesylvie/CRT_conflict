Consiglio Regionale della Valle d'Aosta - Oggetto del Consiglio n. 3633 del 22 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3633 del 22 maggio 2024 - Resoconto
OGGETTO N. 3633/XVI - Interrogazione: "Notizie in merito alla
stima al rialzo del valore dell'appalto dei lavori di
riqualificazione energetica degli edifici di ERP siti nel Quartiere
Cogne ad Aosta".
Bertin (Presidente) -
Punto n. 14. Per la risposta, la
parola all'assessore Sapinet.
Sapinet (UV) -
L'interrogante interroga l'Assessore
competente per conoscere quali siano state le valutazioni che hanno
portato a stimare un rialzo del valore dell'appalto di circa 1
milione di euro anche alla luce dei lavori già eseguiti.
Quest'iniziativa ci fornisce lo spunto per confermare quanto ci
dice ARER, ovvero che la conclusione dei lavori di efficientamento
energetico e riqualificazione energetica degli edifici di edilizia
residenziale pubblica del Quartiere Cogne di Aosta conferma
l'obiettivo appunto di smantellare tutti i cantieri ancora aperti
entro il corrente anno 2024. In particolare nelle scorse settimane
ARER ha provveduto alla riaggiudicazione provvisoria dei lavori nei
lotti L3 e L5 del comparto Liconi per i quali era intervenuta la
rescissione contrattuale con la precedente ditta oggetto di questa
interrogazione.
In riferimento alle precisazioni richieste nell'interrogazione
riguardanti i costi del nuovo appalto dei lavori, i competenti
uffici di ARER sottolineano intanto che la base di gara
dell'appalto originaria era quantificata in euro 3.557.630,26, al
lordo del ribasso offerto. In esito a perizia di variante
regolarmente approvata, tale importo è stato ridotto a 3.027.819,8
euro, al lordo del ribasso offerto, rispetto al quale lo stato di
consistenza chiude a 353.968,96 euro. ARER ha dovuto quindi
procedere all'aggiornamento prezzi dovuto per legge, comunque da
riconoscere all'appaltatore anche per contratti già stipulati che,
dovendo aggiornare i prezziari del 2021, si attesta in un aumento
prezzi quantificabile intorno al 20%. Inoltre ARER ci rende noto
che nel nuovo appalto si è dovuto procedere a reinserire tutti i
costi relativi all'allestimento del cantiere e alle opere
provvisionali già ricompresi nell'appalto originario, che comunque
questi sono costi addebitati in danno all'impresa inadempiente.
Oltre ai costi di rimozione e rifacimento di tutte le
lavorazioni non riconosciute, eseguita la perfetta regola d'arte,
quindi non accettabile da parte del collaudatore che anch'essi
verranno addebitati in danno alle imprese inadempienti per
282.831,46 euro. È a partire da questi dati che ARER ha provveduto
al computo di riaggiudicazione della gara di appalto contenente
tutti gli elementi sopra ricordati che portano a una base di gara
pari a 3.442.323,75 euro.
Presidente -
Per la replica, la parola al consigliere
Manfrin.
Manfrin (LEGA VDA) -
Grazie Assessore per la sua
risposta. Io non so più come dirglielo, Assessore, non si fidi di
quello che le dicono, non si fidi di quello che le scrivono, perché
poi loro ci mettono il foglietto, ma la faccia e chi la legge è la
sua, e anche le responsabilità dopo sono le sue. Io lo dico per
lei, perché il problema glielo abbiamo evidenziato qui, loro
possono scrivere quello che vogliono, ma io ho davanti il documento
e il documento è esattamente quello che io ho riportato. L'importo
contrattuale originale per la riqualificazione energetica di questo
cantiere, così rendiamo anche edotta l'Aula, quindi di uno
specifico, il comparto Licone L3 L5, era quantificato in 3 milioni
e 100. Dopo la perizia di variante, il tutto è stato quantificato
in 2.644.00 euro, quindi cantiere che parte a 3 milioni e 100,
perizia di variante 2.644.000 euro, dopodiché l'azienda monta il
cantiere, esegue e si vede liquidare 353.000 euro di lavori. Ora
immaginate la sorpresa di chi vede ribandire - lei ha detto delle
cifre e guardi, se vuole, io le giro l'invito, ce l'ho, ho anche
evidenziato la cifra - lo stesso cantiere che un anno prima era
stato bandito a 3.100.000 euro, dopo la perizia di variante, dopo
il ribasso d'asta, dopo che sono stati fatti 350 mila euro di
lavori, a quasi 3 milioni e 700, quasi 3 milioni e 800, e qui c'è
un milione di euro in più.
Spiegazioni quindi lei, Assessore, non ne ha date, ma le dirò di
più: lei ha detto in un afflato così... uno slancio di entusiasmo,
che le spese - che ricorderà noi l'abbiamo già evidenziato in
quest'aula - per fare i ponteggi, che nell'allestimento del
cantiere ci sono i ponteggi, ci sono anche delle opere ulteriori,
ma il costo principale è la costruzione del ponteggio, quella spesa
lì poteva essere tranquillamente superata ed era sufficiente che
l'azienda mettesse in contatto le due aziende: quella che usciva e
quella che entrava e dicesse: "Care aziende, i ponteggi voi li
avete messi in piedi, i ponteggi devono rimanere, passatevi
l'impresa che subappalta i ponteggi" e ovviamente il costo era
tagliato, invece no, si impone all'azienda di smontare i ponteggi
e, tra l'altro, mi risulta, ma magari sono solo illazioni, che la
stessa azienda che ha fornito il ponteggio e che l'ha smontato
rimonterà lo stesso ponteggio nello stesso posto, il tutto per una
spesa di qualche centinaio di migliaia di euro che lei dice che
verrà imputata all'azienda. Lei ha la certezza - ma non so da dove
le deriva - che sia l'azienda inadempiente, ma questo lo deciderà,
visto che c'è una causa, un Tribunale e se la Regione, l'ARER
dovesse essere soccombente, evidentemente la spesa graverà sulle
casse della Regione e, a cascata, dei nostri cittadini.
 Volete rifinanziare i lavori con l'efficientamento energetico
perché si è creato un buco di11 milioni e 200, questo è sotto gli
occhi di tutti e ne discuteremo ovviamente durante la seduta
dedicata all'assestamento, direi che questo è un costo ulteriore
che si aggiunge a quegli 11 milioni e 200 e che aggraverà ancora di
più il buco.
Io, fossi in lei, sarei preoccupato, si ricorda quando
nell'estate del 2022 le dicevo: "Ma ce li ha i soldi per fare
questi efficientamenti energetici? Perché mi sa che non arrivate a
compimento" e lei diceva: "Ma no, sì, ce li abbiamo, finiremo,
faremo tutto" e ovviamente ai cantieri non si è riusciti ad
arrivarci. Lei era sicuro e i cantieri non li ha finiti. Le ho
detto. "Ma è sicuro? Ma quanto arriverà? Il buco di quanto sarà?
Più o meno di 10 milioni?", "Meno di 10 milioni", siamo a 11
milioni e 200, lei continui ad aver le sue certezze ma io temo che
le sue certezze siano un po' fallaci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK