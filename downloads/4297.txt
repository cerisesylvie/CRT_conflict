Consiglio Regionale della Valle d'Aosta - Oggetto del Consiglio n. 639 del 15 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 639 del 15 dicembre 1981 - Resoconto
OGGETTO N. 639/81 - ELEZIONE DEL COMITATO REGIONALE PER IL
SERVIZIO RADIOTELEVISIVO PER IL TRIENNIO 1981/1984.
Presidente
- Colleghi Consiglieri, questo argomento era
iscritto all'ordine del giorno della seduta dell'11 e 12 novembre
1981. In quella occasione, il Consiglio ha ritenuto di rinviare la
votazione per vedere di trovare un accordo sulla composizione del
Co.Re.Rat. per il triennio '81/'84, scaduto alla fine di ottobre.
Il problema si ripresenta oggi.
Ricordo al Consiglio che saranno distribuite delle schede con
sei righe, in quanto su nove componenti del Co.Re.Rat., il
Consiglio ha diritto di voto per sei candidature. Pertanto, non c'è
la necessità che tutti i candidati ottengano la maggioranza dei
presenti e quindi in questo modo sono, per quanto può essere
possibile, garantite le cosiddette minoranze nell'ambito del
Co.Re.Rat.
Ha chiesto di parlare il Consigliere Voyat; ne ha facoltà.
Voyat (UV)
- Stamattina il Presidente della Commissione
Speciale per l'Informazione mi faceva presente che forse avrebbe
chiesto un rinvio, in quanto al più presto il Co.Re.Rat. dovrebbe
organizzare un dibattito sulla Radio-Televisione Italiana.
Dopo accurate indagini che il Presidente Nebbia ha fatto, sembra
che questo Convegno sia spostato al mese di febbraio-marzo.
Pertanto, riteniamo che sia più giusto votare gli organi del
Co.Re.Rat. invece di nominarli fra due o tre mesi.
Pertanto, la maggioranza riconferma i nomi che nella precedente
riunione avevamo espresso. Tali nomi sono: Vivoli Piergiorgio,
Berard Ezio, Cossard Italo, Vallomy Louis, Alliod Clément, Bormida
Gian Luigi.
Presidente
- Il Consigliere Pedrini ha chiesto di
parlare; ne ha facoltà.
Pedrini (IPLI)
- Ho sentito adesso fare delle proposte di
nomi nuovi: propongo la riconferma, poiché dalla sua nascita è
stato membro di questo Consiglio di Amministrazioni, del Sig. Bruno
Marcoz.
Presidente
- Il Consigliere Mafrica ha chiesto di
parlare; ne ha facoltà.
Mafrica (PCI)
- Innanzitutto due osservazioni sul
Comitato. La prima è che credo che il Consiglio regionale debba
rivolgere un invito a questo Comitato: quello cioè di mantenersi
per parte sua più in collegamento con lo stesso Consiglio
regionale, per interventi che questo Comitato può fare
sull'organizzazione dei servizi radio-televisivi nella nostra
Regione.
La seconda osservazione è che lo stesso Consiglio regionale
deve, per parte sua, essere capace di formulare proposte, di dare
indicazioni. Questo Comitato infatti deve poter svolgere una
funzione adeguata alle responsabilità che le leggi e i regolamenti
gli affidano.
Per quel che riguarda la composizione del Comitato, per un
accordo tra i Gruppi di minoranza, si propone di riconfermare i
signori Gianni Rigo, Arnone Aldo e Joyeusaz Carlo. Per quello che
riguarda il signor Arnone, penso che farà una precisazione il
rappresentante del Gruppo Socialista.
Presidente
- Sono state fatte proposte di maggioranza e
di minoranza: il Consigliere Pedrini ha poi fatto una proposta
singola. Questo perché la legge non fa esplicito riferimento a
maggioranza e minoranza, ma dà al meccanismo della votazione questa
caratteristica: i 6 e 3 che vengono fuori da questo e che
praticamente non sono stabiliti a priori. È chiaro che sono eletti
i nove che hanno il maggior numero di voti, indipendentemente dal
fatto che essi raggiungano o meno la maggioranza.
Non ci sono proposte. Ci sono dichiarazioni di voto?
Ha chiesto di parlare il Consigliere Nebbia; ne ha facoltà.
Nebbia (PSI)
- Innanzitutto, vorrei ringraziare il
Comitato Regionale per il Servizio Radio-Televisivo per il periodo
in cui ha operato e per l'attività che ha svolto, forse, come ha
rilevato il Consigliere Mafrica, non sufficientemente in accordo
con il Consiglio regionale; direi, però, che è stata,
probabilmente, una carenza del Consiglio stesso.
Ringrazio anche il Comitato perché ha iniziato l'organizzazione
di questo Convegno che dovrà tenersi il 12, 13 e 14 febbraio, e che
con l'elezione del nuovo Comitato ci auguriamo completi e
concluda.
Volevo precisare che è ben vero quanto ha detto il Presidente
che non c'è una rigida divisione tra maggioranza e minoranza;
questo è stato sino ad ora l'intendimento del Consiglio in
occasione delle votazioni per il Comitato Radio-Televisivo. Infine,
preciso che il signor Arnone, che ha anche ben lavorato nel vecchio
Comitato, è da noi stato indicato per la nuova nomina, in funzione
della nostra attuale posizione di minoranza nel Consiglio
regionale. Se ci saranno delle nuove posizioni, il nostro partito
ne trarrà le debite conclusioni.
Presidente
- Non ci sono altre proposte. Non ci sono
dichiarazioni di voto. Si possono distribuire le schede.
Esito della votazione segreta per schede:
Presenti: 32
Votanti: 32
Schede valide: 32
Hanno riportato voti:
ALLIOD Clément: 24
COSSARD Italo: 24
BERARD Ezio: 22
VIVOLI Pier Giorgio: 20
VALLOMY Louis: 16
BORMIDA Gian Luigi: 15
MARCOZ Bruno: 11
ARNONE Aldo: 11
RIGO Gianni: 10
JOYEUSAZ Carlo: 8
LUCA Giuseppe: 4
Presidente
- Proclamo eletti nel Comitato Regionale per
il Servizio Radio-Televisivo per il triennio 1981/1984 i signori
Alliod Clément, Cossard Italo, Berard Ezio, Vivoli Pier Giorgio,
Vallomy Louis, Bormida Gian Luigi, Marcoz Bruno, Arnone Aldo, Rigo
Gianni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK