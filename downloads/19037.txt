Consiglio Regionale della Valle d'Aosta - Oggetto del Consiglio n. 2176 del 27 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 2176 del 27 luglio 2001 - Resoconto
OGGETTO N. 2176/XI Impegno per promuovere una cultura non
violenta di partecipazione alla vita democratica in relazione ai
fatti di Genova. (Ritiro e reiezione di risoluzioni)
Risoluzione Il Consiglio regionale della Valle
d’Aosta
Richiamato il contenuto della propria risoluzione sul "G8" di
Genova, approvata all’unanimità nel corso
dell’adunanza del 12 luglio 2001;
Osservato che gli auspici enunciati in tale risoluzione non si
sono concretamente realizzati;
Riafferma
- la propria condanna ad ogni forma di violenza, da qualunque
parte provenga;
- il diritto garantito a chiunque di manifestare e di dissentire
pacificamente;
- l’impegno prioritario per tutti gli Stati di
attivarsi concretamente contro la povertà (anche attraverso la
remissione del debito), le malattie, la denutrizione,
l’omologazione culturale e lo sfruttamento
incontrollato delle risorse mondiali;
Esprime
cordoglio per il ragazzo morto e costernazione per il gran
numero di feriti, accertato sia fra i manifestanti, sia fra le
Forze dell’Ordine;
Deplora
l’atteggiamento del Governo e delle Forze
dell’Ordine che non hanno voluto o saputo
distinguere fra le centinaia di migliaia di manifestanti pacifici
ed i gruppi di delinquenti lasciati liberi di creare gravi
disordini, devastare beni, compiere azioni violente e provocatorie,
infiltrandosi fra coloro che dissentivano pacificamente;
Chiede
ai Parlamentari valdostani di votare la mozione di sfiducia al
Ministro dell’Interno, politicamente responsabile di
quanto accaduto;
Giudica
deludenti i risultati del vertice di Genova e inadeguate le
decisioni adottate dai potenti del "G8", poiché totalmente
insufficienti ad avviare a soluzione i gravi problemi che
colpiscono in primo luogo il terzo mondo.
F.to: Curtaz - Squarzino Secondina - Beneforti
Risoluzione Il Consiglio regionale della Valle
d’Aosta
- Giudica gravissimi gli avvenimenti di questi giorni che hanno
insanguinato e devastato la città di Genova; esprime il proprio
cordoglio alla famiglia Giuliani e la propria solidarietà ai
cittadini di Genova.
- Guarda con preoccupazione al riproporsi del metodo della
violenza e dell’eversione sia negli ultimi
avvenimenti, sia in modo ricorrente anche nelle manifestazioni
sportive. Di fronte alla violenza nessuna sottovalutazione o
indulgenza può essere ammessa, ma deve esserle contrapposta la
nostra più netta condanna e il nostro impegno per combatterla e
isolarla in tutte le situazioni in cui si manifesta, così come è
necessario che ogni forza politica e sociale, qualsiasi
organizzazione che promuove iniziative democratiche assumano
posizioni e comportamenti rigorosi e privi di ambiguità: sono in
gioco i rapporti democratici della comunità nazionale.
- L’attenzione alle libertà democratiche deve
improntare anche l’operato delle forze
dell’ordine la cui azione a Genova non è stata
all’altezza della situazione. In un paese civile e
democratico non sono accettabili da parte delle forze
dell’ordine improvvisazioni, incapacità di
prevenzione, errori di valutazioni circa i reali obiettivi di chi
pratica violenza, perché in questo modo si rende inefficace la
difesa dei diritti di chi si comporta democraticamente e si
espongono tanti lavoratori di polizia e carabinieri a situazioni di
rilevante pericolo. Non sono poi accettabili interventi come quelli
di sabato 21 dove possono essere state superate garanzie
costituzionali.
Il Consiglio regionale della Valle d’Aosta
- auspica un convinto sforzo delle forze politiche, sociali,
delle associazioni e delle organizzazioni che si impegnano in
iniziative di mobilitazione a promuovere una cultura di
partecipazione non violenta alla vita democratica;
- sollecita gli organi istituzionali competenti a garantire il
rispetto dei diritti costituzionali e a promuovere iniziative per
prevenire e perseguire ogni forma di violenza.
F.to: Fiou
Risoluzione Il Consiglio regionale della Valle
d’Aosta
Richiamato il contenuto della propria risoluzione sul "G8" di
Genova, approvata all’unanimità nel corso
dell’adunanza del 12 luglio 2001;
Riafferma
- la propria condanna ad ogni forma di violenza, da qualunque
parte provenga;
- il diritto garantito a chiunque di manifestare e di dissentire
pacificamente;
- l’impegno prioritario per tutti gli Stati di
attivarsi concretamente contro la povertà (anche attraverso la
remissione del debito), le malattie, la denutrizione,
l’omologazione culturale e lo sfruttamento
incontrollato delle risorse mondiali;
Esprime
cordoglio per il ragazzo deceduto e costernazione per il gran
numero di feriti, accertato sia tra i manifestanti, sia tra le
forze dell’ordine;
Deplora
la presenza tra migliaia di manifestanti pacifici di gruppi di
delinquenti e di provocatori che hanno causato gravi disordini,
devastato beni, compiuto azioni violente;
Giudica
positivamente, anche se non ancora sufficienti, i risultati del
vertice di Genova e le decisioni adottate dai potenti del "G8", per
la risoluzione, anche attraverso la globalizzazione, dei problemi
dei paesi in via di sviluppo;
Auspica
che sulle dinamiche dell’accaduto venga fatta al
più presto la massima chiarezza e pertanto invita le forze
politiche nazionali e gli organi istituzionali competenti ad
adoperarsi a tal fine;
Chiede
un impegno totale delle forze politiche e sociali ad incentivare
e promuovere una cultura di partecipazione non violenta alla vita
democratica.
F.to: Lanièce - Marguerettaz - Comé - Viérin M. - Martin -
Piccolo - La Torre - Lavoyer
Président
Je vous propose de procéder à une discussion
conjointe de ces trois résolutions étant donné
l’identité d’argument.
La parole au Conseiller Cottino pour motion
d’ordre.
Cottino (UV)
Face à ces résolutions, je demanderais une
brève suspension pour vérifier s’il est possible
d’en faire une unique même si je me rends très bien
compte qu’il y en a qui sont complètement
différentes, mais il y en a peut-être d’autres
qu’on peut mettre ensemble et donc
d’un côté accélérer la discussion et de
l’autre avoir un texte approuvé de façon plus
univoque.
Président
Je pense qu’il
n’est pas de trop de disposer dix minutes de
suspension.
Si dà atto che la seduta è sospesa dalle ore 19,35 alle ore
20,13.
Si dà atto, inoltre, che il Consigliere Lanièce lascia l'aula
alle ore 20,14.
Président
La parole au Conseiller la Torre pour motion
d’ordre.
La Torre (SA)
Chiediamo un minuto di sospensione, saremo
brevissimi però?
Président
Le Conseil est encore suspendu pendant deux
minutes.
Si dà atto che la seduta è sospesa dalle ore 20,14 alle ore
20,19.
Président
La parole au Conseiller la Torre pour motion
d’ordre.
La Torre (SA)
Per mozione d’ordine.
Semplicemente per annunciare che noi ritireremo il nostro ordine
del giorno e lo faremo per un motivo molto semplice. Intanto perché
siamo stati costretti a presentarlo e dico questo nonostante che la
nostra volontà, così come si era già espressa nel precedente
Consiglio in merito ad argomenti delicati e importanti come quelli
della globalizzazione e del G8, ci aveva visti promotori di un
documento unitario tant’è vero che la risoluzione
che oggi presentiamo proprio al primo punto richiamava quella
unitarietà che c’era stata
all’interno di questo Consiglio e la poneva come
elemento di continuità e forza rispetto a quella che deve essere
una risposta univoca nei confronti della violenza.
Eppure siamo stati superati nei tempi e nei modi dai Democratici
di Sinistra che hanno voluto presentare a firma del Capogruppo Fiou
un documento che non riassumeva altro che la loro posizione, senza
aver permesso alla nostra forza politica, che comunque
all’interno di questo Consiglio ha un peso
consistente, di poter esprimere la sua valutazione e la sua
posizione.
Questo ci dispiace perché le posizioni e le valutazioni non sono
per niente lontane, quindi quello che noi stigmatizziamo non è il
contenuto, è il metodo. Un metodo che ci lascia dispiaciuti e che
in qualche modo mette in imbarazzo il Consiglio.
Ma credo che sia giusto che sia accaduto questo perché, quando
qualcuno cerca di fare del protagonismo su dei fatti politici
significativi che coinvolgono tutta l’opinione
pubblica e che devono permettere a tutti di poter insieme esprimere
le proprie valutazioni tanto più quando univoche contro la violenza
queste sono molto vicine, ripeto, non ci si deve sorprendere poi se
nascono questi equivoci. Pertanto noi per togliervi
dall’imbarazzo e lasciarvi liberi di fare quello che
volete, ritiriamo il nostro ordine del giorno e il gruppo è libero
di fare quello che più ritiene opportuno.
Président
La résolution n° 3 présenté par le groupe
Stella alpina est retirée.
La parole au Conseiller Cottino pour la présentation
d’un document.
Cottino (UV)
Je pense, après ce sera le collègue Fiou qui
l'expliquera dans les détails, qu’on a trouvé un
accord en faisant des modifications sur le document qui avait été
présenté de la part du Conseiller Fiou et des collègues du groupe
Stella alpina.
Je suis d’accord avec le collègue La Torre que
les positions n’étaient pas si éloignées, mais
justement pour cela on devait trouver et on a trouvé la solution
pour mettre ensemble les deux résolutions.
Si les collègues de la Stella alpina ne sont pas
d’accord, c’est à eux de décider leur
comportement.
Président
Je donne lecture de la résolution présentée par
les Conseillers Cottino, Fiou, Aloisi, Charles Teresa, Cerise, Cuc
et Ottoz:
Risoluzione Il Consiglio regionale della Valle
d’Aosta
Richiamato il contenuto della propria risoluzione sul "G8" di
Genova, approvata all’unanimità nel corso
dell’adunanza del 12 luglio 2001;
Riafferma
- la propria condanna ad ogni forma di violenza, da qualunque
parte provenga;
- il diritto garantito a chiunque di manifestare e di dissentire
pacificamente;
- l’impegno prioritario per tutti gli Stati di
attivarsi concretamente contro la povertà (anche attraverso la
remissione del debito), le malattie, la denutrizione,
l’omologazione culturale e lo sfruttamento
incontrollato delle risorse mondiali;
Esprime
cordoglio per il ragazzo deceduto e costernazione per il gran
numero di feriti, accertato sia tra i manifestanti, sia tra le
forze dell’ordine;
Deplora
la presenza tra migliaia di manifestanti pacifici di gruppi di
delinquenti e di provocatori che hanno causato gravi disordini,
devastato beni, compiuto azioni violente; l'azione di prevenzione
non adeguata per tale evento da parte dei preposti, con il
verificarsi di alcuni episodi non giustificabili come quello di
sabato 21, dove possono essere state superate garanzie
costituzionali;
Auspica
che sulle dinamiche dell’accaduto venga fatta al
più presto la massima chiarezza e pertanto invita le forze
politiche nazionali e gli organi istituzionali competenti ad
adoperarsi a tal fine;
Chiede
un impegno totale delle forze politiche e sociali ad incentivare
e promuovere una cultura di partecipazione non violenta alla vita
democratica.
F.to: Cottino - Fiou - Aloisi - Charles Teresa - Cerise - Cuc -
Ottoz
La parole au Conseiller Fiou.
Fiou (GV-DS-PSE)
Dichiaro di ritirare la risoluzione
precedentemente presentata a mia firma perché convergiamo sul nuovo
testo mediato.
Président
La résolution n° 2 du Conseiller Fiou est
retirée.
La parole au Conseiller Curtaz pour
l’illustration de la première résolution.
Curtaz (PVA-cU)
Abbiamo presentato questa risoluzione che
è la conseguenza logico-temporale dell’altra
soluzione che presentammo lo scorso Consiglio e che con opportune
modifiche e condivise modifiche, indipendentemente che fossero
opportune o meno, venne approvata all'unanimità nel corso
dell’adunanza del 12 luglio.
In quella risoluzione noi indicavamo in maniera chiara alcuni
auspici, quegli auspici non si sono concretamente realizzati.
Quindi ci sembra opportuno, a seguito degli eventi gravi
verificatisi a Genova nel corso della settimana passata, riproporre
una risoluzione che riaffermasse quei valori, quelle convinzioni
che erano già contenute nella risoluzione del 12 luglio, ma che
esprimesse anche un giudizio politico sui fatti che sono
avvenuti.
Intanto la nostra risoluzione vuole esprimere il cordoglio per
il ragazzo morto. Viene da osservare, per chi ha seguito le
immagini - ho sentito le testimonianze di quanto è avvenuto a
Genova - che è quasi un evento fortunato poter dire che ci sia
stato solo un morto perché la violenza esercitata è stata veramente
pesante.
Ed esprimiamo anche costernazione per il gran numero di feriti
che è stato accertato sia fra i manifestanti, sia fra le forze
dell’ordine, spesso costituite da personale
apparentemente impreparato a fronteggiare una situazione tanto
difficile.
Noi ne ricaviamo un giudizio politico chiaro. Il giudizio
politico che noi indichiamo con questa risoluzione è un atto di
deplorazione verso l’atteggiamento del Governo e
delle forze dell’ordine che non hanno voluto o
saputo distinguere fra le centinaia di migliaia di manifestanti
pacifici e gruppi di giovani o meno giovani che non esitiamo a
definire delinquenti lasciati liberi di creare grave disordine,
devastare beni, compiere azioni violente e provocatorie
infiltrandosi fra coloro che dissentivano pacificamente.
Costoro hanno avuto fuori dall'intoccabile zona rossa, quella
sì, ben protetta, carta libera per poter mettere la città di Genova
a ferro e fuoco.
Crediamo che, espressa la deplorazione per quanto avvenuto, ci
sia un responsabile politico di questa situazione, il responsabile
politico è il Governo che agisce attraverso il Ministro
dell’interno. È per questo che chiediamo ai
Parlamentari valdostani di votare la mozione di sfiducia al
Ministro dell’interno, responsabile di quanto è
accaduto dal punto di vista politico, mozione presentata dal gruppo
Ulivista alla Camera.
Infine, terzo giudizio politico sul vertice. A Genova le
proteste sono state originate dalla convocazione del vertice dei
Paesi più potenti del mondo, un vertice che ha dato dei risultati a
nostro giudizio assai deludenti e inadeguati rispetto alle
necessità di avviare a soluzione i gravi problemi che colpiscono il
Terzo mondo.
Finisco con un'ultima osservazione: questa risoluzione non è
soltanto la risoluzione del gruppo della Valle
d’Aosta per l’Ulivo, ma è una
risoluzione che traduce per il nostro Consiglio la posizione
ufficiale dell’Ulivo e di tutte le forze che lo
compongono a livello nazionale.
Président
La parole au Conseiller Cottino.
Cottino (UV)
Molto velocemente e anche un po' dispiaciuto
di non essere stati capaci su un problema di questo genere di
trovare un accordo che raccogliesse un più ampio consenso, cosa
peraltro anche comprensibile viste ideologie e posizioni politiche
diverse.
Al di là di questo devo fare alcune considerazioni che non
possono essere della durezza di quelle testé affermate dal collega
Curtaz, considerazioni che, indipendentemente da chi ha formulato
certe proposte e da chi ha portato avanti certi discorsi, non ci
vedono d’accordo e spiego il perché.
Pur avendo in qualche caso dei dubbi, come è specificato anche
nella nostra risoluzione, su alcune posizioni delle forze
dell’ordine, riteniamo tuttavia che le forze
dell’ordine si siano trovate in grossissima
difficoltà per cui alcuni dei loro comportamenti sono più che
giustificati e soprattutto più che comprensibili, di conseguenza
abbiamo fatto in modo sicuramente diverso, anche se non siamo
d’accordo a tutelare nel caso in cui siano state
superate delle garanzie costituzionali a cui tutti i cittadini
hanno diritto.
Devo fare una piccola correzione; laddove è scritto deplora per
tale evento
"? da parte dei preposti?"
, vanno aggiunte le
parole:
"alla tutela dell’ordine pubblico"
,
altrimenti non si capisce chi sono i preposti. Nella fretta era
saltato quell’inciso.
Credo che questa sia una risoluzione meditata, ponderata e
soprattutto equilibrata e nei confronti degli uni e nei confronti
degli altri.
Président
La Présidence a enregistré cette correction.
S’il n’y a plus personne qui souhaite
intervenir, je mets dans l’ordre en votation les
deux résolutions.
Je soumets au vote la résolution Valle d’Aosta
per l’Ulivo:
Conseillers présents: 20
Votants: 4
Pour: 3
Contre: 1
Abstentions: 16 (Agnesod, Aloisi, Cerise, Charles Teresa,
Cottino, Cuc, Ferraris, Fiou, Louvin, Martin, Ottoz, Pastoret,
Perrin, Vallet, Vicquéry, Viérin D.)
Le Conseil n’approuve pas.
Je soumets au vote la résolution présentée par les Conseillers
Cottino, Fiou, Aloisi, Charles Teresa, Cerise, Cuc et Ottoz:
Conseillers présents: 17
Votants: 15
Pour: 15
Abstentions: 2 (Lavoyer, Martin)
Il Presidente accerta e comunica che, ai sensi dell'articolo
76 del Regolamento interno, la deliberazione non è valida non
essendo presente la maggioranza dei componenti del Consiglio e che
la seduta è tolta.
Le document n’est pas approuvé en
l’absence du quorum.
Sur cela, en vous remerciant pour votre fidélité à ces trois
jours de Conseil, nous nous quittons. Je vous souhaite
d’excellentes vacances, je remercie au nom de vous
tous nos collaborateurs qui avec beaucoup de patience nous ont
assistés et aidés pendant ces trois jours de Conseil.
La séance est levée.
La réunion se termine à 20 heures 35.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK