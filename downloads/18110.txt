Consiglio Regionale della Valle d'Aosta - Oggetto del Consiglio n. 1203 del 16 marzo 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Servizi trasfusionali
Precedente
Successivo
Resoconto integrale del dibattito dell'aula
Oggetto del Consiglio n. 1203 del 16 marzo 2000 - Resoconto
OGGETTO N. 1203/XI Invito al Parlamento per l'approvazione di
una legge riguardante le attività trasfusionali e gli emoderivati.
(Approvazione di risoluzione)
Risoluzione Il Consiglio regionale della Valle
d'Aosta
Preso atto che il 1° marzo in tutta Italia si è svolta una
giornata di mobilitazione organizzata dal CIVIS (Comitato
Interassociativo dei Volontari Italiani del Sangue) al fine di
sensibilizzare i Parlamentari ed il Governo al grave problema
dell'autosufficienza nazionale e della garanzia di una terapia
trasfusionale sicura;
Rilevato che dal registro sangue e plasma della Regione Valle
d'Aosta si possono evidenziare i seguenti dati:
1996
1997
1998
1999
Donatori
2.314
2.303
2.268
2.185
Unità raccolte
4.680
4.743
4.518
4.794
Unità distribuite in sede
3.280
3.419
3.796
3.740
Unità distribuite in strutt. extra-reg.
20
0
599
777
Evidenziato che, pur essendo la Valle d'Aosta in una
situazione di autosufficienza che consente anche di destinare
alcune unità a strutture extra-regionali, nel resto d'Italia
permane una carenza globale di oltre 200.000 unità;
Dato atto che la Valle d'Aosta, relativamente alla destinazione
delle unità eccedenti, ha stipulato una convenzione con la Regione
Piemonte - SIT Molinette, per lo scambio di emazie concentrate ed
emocomponenti, ha inoltre aderito ad un accordo con le Regioni
Piemonte e Sardegna per ovviare alle particolari necessità
trasfusionali di quest'ultima dovute al problema dei
talassemici;
Considerato che in Italia esiste una deficienza pari al 60
percento di farmaci plasmaderivati per i quali è necessario
ricorrere al mercato internazionale e si è quindi soggetti alle
multinazionali del settore, con elevati costi per la sanità
pubblica con il pericolo di carenze di controllo sanitario dei
prodotti importati;
Evidenziato che in data 1° gennaio 2000 la Valle d'Aosta ha
aderito ad un accordo interregionale tra le Regioni Abruzzo, Emilia
Romagna, Friuli Venezia Giulia, Veneto e Province Autonome di
Bolzano e Trento, finalizzato all'aggiudicazione dell'appalto
interregionale per il servizio relativo al ritiro, trasferimento
nello stabilimento di lavorazione, trasformazione del plasma
prodotto dalle strutture trasfusionali e produzione, stoccaggio e
consegna di emoderivati, e che tale accordo consente sia una
riduzione dei prezzi di lavorazione, sia la possibilità di scambio
degli emoderivati con le Regioni aderenti, a seconda delle
reciproche necessità;
Sottolineato l'impegno profuso dall'AVIS regionale nelle sedi di
competenza, da questa Regione in sede di conferenza Stato-Regioni,
nonché dei Parlamentari valdostani per l'approvazione del disegno
di legge n. C 273 "Modifiche alla legge 4 maggio 1990, n. 107,
recante disciplina per le attività trasfusionali relative al sangue
umano ed ai suoi componenti e per la produzione di plasmaderivati",
personalmente presentato dall'On. Caveri alla Camera dei Deputati
in data 9 maggio 1996;
Afferma
che, di fronte a questa realtà, è urgente e indispensabile
raggiungere l'obiettivo dell'autosufficienza nazionale di unità di
sangue e suoi derivati e perseguire una maggiore efficienza del
Sistema Trasfusionale tenendo conto delle sollecitazioni e delle
migliori realtà presenti in Europa;
Invita
il Parlamento ad approvare definitivamente il disegno di legge
"Testo unificato delle proposte di legge riguardanti: Nuova
disciplina delle attività trasfusionali e della produzione degli
emoderivati (C. 71, C. 273, C. 1893, C. 2112, C. 2650, C. 3536) di
riforma della 107/90 da tempo approvato all'unanimità dalla
Commissione Affari Sociali della Camera dei Deputati, concedendo
alla stessa la sede deliberante.
Président
La parole au Conseiller Beneforti pour motion
d'ordre.
Beneforti (PVA-cU)
Dato che non è presente il collega
Lanièce, chiedo se è possibile discutere un altro punto all'ordine
del giorno, per poi passare alla nostra mozione.
Presidente
Abbiamo solo questa mozione e due risoluzioni.
Va bene.
Nous suspendons l'examen du point n° 32 et nous procédons à
l'examen du numéro 32 bis, il s'agit de la résolution déposée par
l'Assesseur Vicquéry dans la journée d'hier.
La parole à l'Assesseur à la santé, au bien-être et aux
politiques sociales, Vicquéry.
Vicquéry (UV)
La necessità di presentare questa
risoluzione è dettata dall'invito pressante che la CIVIS (Comitato
interassociativo dei volontari italiani del sangue) che raggruppa
in sé l'AVIS, la CRI, la FIDES et le FRATRES, cioè le quattro
associazioni più rappresentative in Italia in materia di donazione
di sangue, l'invito pressante - ripeto - che loro hanno avanzato al
Presidente del Senato, al Presidente della Camera, al Presidente
del Consiglio dei Ministri, al Ministro della sanità, ai
Parlamentari, ai Presidenti dei Consigli regionali e delle Giunte
regionali e agli Assessori regionali alla sanità, nonché per quanto
riguarda la Valle d'Aosta il Presidente del Consiglio e il
Presidente del Consiglio permanente degli enti locali, invito a
porre con forza l'attenzione sul problema del non avanzamento del
disegno di legge relativo alla modifica della legge quadro, la n.
107/90, e dell'assoluta necessità di definire il quadro
legislativo, tanto da richiedere addirittura agli organi
istituzionali di fissare una data per un Consiglio regionale o
provinciale o comunale straordinario.
Abbiamo ritenuto di aderire a questa esigenza presentando questa
risoluzione, che fa il punto della situazione della donazione del
sangue in Valle d'Aosta, dove si evince che a fronte di una lieve
flessione dei numeri dei donatori negli ultimi quattro anni c'è
comunque un aumento delle unità di raccolta di sangue e un aumento
della distribuzione.
Questo in virtù di un accordo che abbiamo stipulato con la
Regione Piemonte e la Regione Sardegna per la distribuzione di
plasma e di alcuni emoderivati nella Regione Sardegna, e
dell'adesione della Regione Valle d'Aosta a un accordo
interregionale fra le Regioni Abruzzo, Emilia Romagna, Friuli
Venezia Giulia, Veneto e Province autonome di Bolzano e di Trento,
finalizzato all'aggiudicazione dell'appalto per il ritiro e il
trasferimento nello stabilimento per la lavorazione e la
trasformazione del plasma. Questo fa sì che l'USL della Valle
d'Aosta dovrà sempre meno far ricorso all'industria farmaceutica
per l'acquisto di emoderivati, utilizzando gli emoderivati che ne
derivano in cambio del plasma che è prodotto.
Devo dire che in Valle d'Aosta la situazione della donazione del
sangue è buona, si tratta di potenziare ancora la plasmaferesi e
probabilmente entro fine mese inizierà un nuovo servizio di
raccolta a Donnas, proprio per incentivare ancora di più il tipo di
raccolta, soprattutto per certi gruppi sanguigni che
scarseggiano.
La risoluzione, fatta la premessa, invita il Parlamento ad
approvare il disegno di legge; ricordo che il Deputato Caveri era
stato uno dei presentatori e primo firmatario della proposta di
legge n. 273, proposta di legge presentata d'intesa con l'AVIS
nazionale, che è stata ormai assorbita da un testo unificato. Io
stesso più di un anno fa sono stato audito in Commissione
parlamentare, essendo stato delegati dagli Assessori regionali alla
sanità a seguire questa tematica, e in tale sede sembrava prossima
la votazione di questo disegno di legge.
Così non è per svariati motivi, perché il disegno di legge di
modifica del "107" va a rivedere tutto l'aspetto organizzativo
della compensazione territoriale, e soprattutto mette l'accento
sulla produzione di sangue e sulla lavorazione del sangue stesso
all'interno del territorio nazionale, con ciò andando a toccare
grossissimi interessi di multinazionali che stanno frenando l'iter
legislativo.
Per questo motivo aderiamo a questa iniziativa, invitando il
Parlamento ad approvare definitivamente questo disegno di legge,
che ha avuto ormai ufficialmente l'appoggio di tutte le forze
politiche del Parlamento.
Président
La discussion générale est ouverte.
La parole au Conseiller Frassy.
Frassy (FI)
Non possiamo che prendere atto di quello che
l'Assessore ha testé finito di dirci, però sarebbe auspicabile che
su materie che hanno un'importanza di tipo sociosanitario
trasversale, sulle quali non ci sono differenziazioni politiche, ci
sia anche la possibilità da parte dei consiglieri di capire quello
che votano.
Prendiamo atto che c'è un testo unificato, prendiamo atto che
all'unanimità la commissione della Camera dei Deputati ha espresso
il suo giudizio, invitiamo un po' alla cieca a mandare avanti
questo testo, perché non è allegato e l'Assessore non ce l'ha
illustrato.
È vero che il problema delle donazioni di sangue è un problema
che ha una sua urgenza, anche se è un problema datato, ma avremmo
forse potuto seguire una strada più ordinaria.
Fatte salve queste premesse, esprimiamo il nostro giudizio
positivo.
Président
La parole au Conseiller Cottino.
Cottino (UV)
Solo per rimarcare due cose.
Innanzitutto voglio ringraziare l'Assessore di aver portato in
Consiglio il dibattito su un problema a mio modo di vedere
estremamente importante, perché in effetti pur vivendo in una
regione in cui c'è l'autosufficienza delle donazioni, in realtà per
quanto riguarda il resto d'Italia ci sono delle notevoli carenze, e
credo che la Valle d'Aosta abbia la possibilità in questo caso di
dare un grosso contributo all'autosufficienza del resto dello
Stato.
Dunque non posso che concordare sulla necessità di fare al più
presto questa legge, che possa permettere degli scambi di
contributi fra una regione e l'altra, senza andare a caricare
ulteriormente i bilanci delle regioni stesse.
Il secondo punto che volevo sottolineare è il discorso della
deficienza dei farmaci plasmaderivati.
Il fatto di dover importare una così grande quantità di questi
farmaci non significa solamente, anche se mi rendo conto che questo
è verissimo, di essere succubi delle multinazionali e di
conseguenza sopportare dei costi altissimi per queste cose, ma
significa anche correre dei rischi, perché sappiamo bene dove
attingono queste multinazionali per avere i derivati del plasma,
attingono cioè soprattutto dall'America Latina, paese in cui il
controllo sui prelievi è estremamente precario. E non è la prima
volta, sappiamo tutti che è già successo, l'AVIS lo ha denunciato
parecchie volte, che ci sono stati dei plasmaderivati infetti che
sono stati importati non soltanto in Italia, sia ben chiaro, in
quanto questo è un problema generale europeo.
Risottolineo pertanto la necessità di pungolare e di spingere il
più possibile affinché la legge nazionale possa essere approvata al
più presto nell'interesse generale, sia per quanto riguarda
l'aspetto economico, sia e direi soprattutto per quanto riguarda il
discorso igienico sanitario, che è a mio modo di vedere è anche più
importante rispetto all'aspetto economico, senza con questo voler
assolutamente sottovalutare l'aspetto economico, che ha la sua
importanza.
Président
La parole à la Conseillère Squarzino
Secondina.
Squarzino (PVA-cU)
Per annunciare il voto favorevole del
nostro gruppo su questo tema, su cui abbiamo lavorato a più riprese
anche nella passata legislatura. Abbiamo sempre affermato la
necessità che ci si sottragga al monopolio delle multinazionali,
che non hanno nessun interesse a far sì che il territorio provveda
in modo autonomo a trasformare quello che è un dono di sangue nel
plasma necessario per curare.
Président
Je rappelle pour ce qui est de la coordination
formelle du texte, qu'il y aura correction là où on parle de
présentation
"dal Sottosegretario On. Caveri"
, ce sera
"dall'On. Caveri alla Camera dei Deputati"
, s'agissant d'une
initiative parlementaire de 1996.
Je soumets au vote la résolution:
Conseillers présents et votants: 29
Pour: 29
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK