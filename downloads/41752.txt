Consiglio Regionale della Valle d'Aosta - Oggetto del Consiglio n. 763 del 4 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 763 del 4 luglio 2019 - Resoconto
OGGETTO N. 763/XV - Interpellanza: "Motivazione
dell'indicazione della terna di candidati per la carica di
Consigliere in seno al Consiglio di indirizzo della Fondazione
Cassa di Risparmio di Torino".
Farcoz (Président) -
Point 36 à l'ordre du jour. Pour
l'illustration, la parole à la collègue Spelgatti.
Spelgatti (LEGA VDA)
- Con delibera di Giunta n. 213 del
2019 avete designato, ai sensi della legge regionale n. 11 del
1997, i signori Riccardo Piaggio, Nicola Rosset e Dino Viérin quali
componenti della terna di candidati alla carica di consigliere in
seno al consiglio di indirizzo della fondazione Cassa di Risparmio
di Torino, per cinque esercizi. Vorremmo sapere dal Governo
regionale e dall'Assessore competente quali motivazioni sottendano
e giustifichino la scelta di questi nomi.
Président -
Pour la réponse, la parole au président
Fosson.
Fosson (PNV-AC-FV) -
Collega Spelgatti, sulle nomine è
sempre difficile capirsi. Io dico che questa è una nomina molto
particolare, che lascia alla Valle d'Aosta poco margine di scelta,
nel senso che, come lei sa, noi indichiamo una terna all'interno
della quale sceglie la Fondazione Cassa di Risparmio. In
particolare, come è stato indicato nella sua interpellanza, vota il
consiglio di indirizzo della fondazione, cioè noi nominiamo un
membro nel consiglio di indirizzo e praticamente sono i
ventiquattro membri del consiglio di indirizzo che votano il nuovo
candidato. Per cui mi sembra abbastanza evidente che chi è in
consiglio di indirizzo a tutti gli effetti... Si rivota o comunque
ci sono degli accordi all'interno di quelli già presenti, per
mantenere questo consiglio di indirizzo. Quindi è una cosa un po'
particolare.
Nel consiglio di indirizzo noi avevamo da un anno e mezzo,
perché aveva sostituito Curtaz, Riccardo Piaggio che aveva agito
bene, con molta disponibilità anche a collegarsi con la Regione,
come penso lei ne abbia avuto anche esperienza. Per cui nella terna
abbiamo reinserito l'uscente Riccardo Piaggio, sapendo che con il
meccanismo che c'era, era quasi evidente che fosse riconfermato.
Però perché gli altri due candidati? Questo a noi è sembrato giusto
proprio per i problemi e la situazione particolare della Fondazione
Cassa di Risparmio di Torino, che ha numerose presenze e dà
sostegno ad attività culturali e musicali della Valle d'Aosta e che
è in un periodo di discussione di questi rapporti. Per cui abbiamo
messo nella terna due persone di grande esperienza e capacità, ma
soprattutto di grande peso e significato, proprio per dare peso a
questo nostro desiderio di rapporto con la Fondazione Cassa di
Risparmio. Ecco perché, oltre al candidato che sarebbe stato
sicuramente riconfermato nel consiglio di indirizzo, così come poi
è stato (su 24 voti ne ha presi 23), abbiamo indicato due
personaggi di peso per dare, come le dicevo, significato a questo
desiderio di rapporto con la Fondazione Cassa di Risparmio.
Abbiamo scelto Nicola Rosset, presidente della Camera di
commercio, e Dino Viérin per la sua grande capacità nell'ambito
economico e di conoscenza del territorio. Tra l'altro, dobbiamo
ringraziare questi due candidati che hanno messo il loro nome a
disposizione, ben sapendo che la scelta non sarebbe ricaduta su di
loro. Questo è quello che a noi è sembrato giusto fare.
Presidente
-
La parola alla collega Spelgatti.
Spelgatti (LEGA VDA)
-
Prima di tutto non mi ha
illustrato i curricula dei soggetti indicati. Presidente, lei mi
dice che Nicola Rosset è presidente della Camera di commercio, ma
qual è il curriculum? Vorrei sapere i titoli di studio e
quant'altro. Mi ha detto i titoli di studio? Mi ha detto qual è
stato il suo percorso di studi e quant'altro? No, non me l'ha
detto!
Ma la domanda ovviamente voleva arrivare da un'altra parte: vi
sembra opportuno indicare nella terna il padre di un membro della
Giunta? Vi sembra opportuno? Indipendentemente dalla persona e dal
suo valore che nessuno mette in dubbio, ma vi sembra opportuno
indicare il padre di un membro della Giunta? Mi sembra che qua tra
padri e figli all'interno della Giunta ci sia tutta una strana
nebulosa di qualcosa che non funziona e che non quadra, e come al
solito sempre sul discorso delle nomine. State veramente
esagerando. Sappiamo benissimo e lo abbiamo visto ieri in
Consiglio: ci sono dei retroscena anche rispetto alle interpellanze
e all'interrogazione che avevo fatto ieri. Non sono andata oltre,
ma il discorso è che bisogna sempre poi vedere i soggetti a cui
vanno i soldi che tipo di legami possono avere con politici, con la
Giunta e quant'altro. Non sono andata oltre ieri nel ragionamento,
perché tanto i dati parlano chiaro e poi le cose piano piano
verranno fuori. Ma davvero, siamo veramente all'ABC della decenza
delle cose che si devono fare! Politicamente parlando la Giunta non
può indicare in una terna del genere il padre di un membro della
Giunta. Poi, se per voi è tutto normale, per carità: legalmente si
può fare! Ma come opportunità, diciamo che non è stato molto
elegante. Vi do seriamente il consiglio di lasciare fuori dal
governo e dalle vostre azioni di governo padri, figli e
quant'altro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK