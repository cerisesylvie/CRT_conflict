Consiglio Regionale della Valle d'Aosta - Oggetto del Consiglio n. 184 del 29 aprile 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 184 del 29 aprile 1981 - Resoconto
OGGETTO N. 184/81 - CONCESSIONE E LIQUIDAZIONE DELL'INDENNITÀ DI
ACCOMPAGNAMENTO AGLI INVALIDI CIVILI TOTALMENTE INABILI.
(Interpellanza)
Presidente
- Do lettura del testo dell'interpellanza
presentata dal Consigliere Maquignaz:
INTERPELLANZA
In riferimento alla legge statale 11 febbraio 1980, n. 18
avente decorrenza dal 1° gennaio 1980, per la cui attuazione sono
in corso le visite da parte dell'apposita Commissione sanitaria,
per la concessione e liquidazione dell'indennità di accompagnamento
agli invalidi civili totalmente inabili
il sottoscritto Consigliere
INTERPELLA
il Sig. Assessore alla Sanità ed Assistenza Sociale per
conoscere la situazione attuale in rapporto all'andamento delle
visite sanitarie e alle domande presentante ed accolte per ottenere
la concessione dell'indennità di cui alla legge in
premessa.
Il sottoscritto chiede anche di conoscere ragguagli sulle
procedure di liquidazione e inp articolare se il pagamento avviene
direttamente da parte del Ministero del Tesoro.
Presidente
- Il Consigliere Maquignaz intende illustrare
l'interpellanza? Ne ha facoltà.
Maquignaz (DP)
- In riferimento alla legge statale
dell'11 febbraio 1980, per la cui attuazione sono in corso le
visite da parte dell'apposita Commissione, con questa interpellanza
vorrei conoscere la situazione attuale in rapporto all'andamento
delle visite sanitarie, ed in particolare avere una breve
indicazione, se è possibile, sul numero degli invalidi riconosciuti
alla data del 30.12.1980, sul numero delle domande presentate per
ottenere la concessione dell'indennità di cui alla legge, e sul
numero degli invalidi già sottoposti alla visita da parte della
Commissione sanitaria.
Presidente
- L'interpellato è l'Assessore alla Sanità ed
Assistenza sociale, Rollandin, il quale ha facoltà di
rispondere.
Rollandin (UV
) - Dai dati che mi sono stati forniti dagli
Uffici risulta che al 15.04.1981 sono state presentate 956 domande;
sono stati visitati, sempre alla stessa data, 353 richiedenti.
I soggetti riconosciuti inabili alla data del 15.04.1981 - posso
lasciare una copia del foglio per agevolare la presa dei dati -
sono 207; i soggetti non riconosciuti sono 146.
I soggetti per i quali è intervenuto il provvedimento
deliberativo del Comitato regionale di assistenza e beneficenza
pubblica sono 202. Per far fronte al numero di domande presentate è
stata costituita una seconda Commissione. Finora svolgeva queste
visite una sola Commissione ad Aosta; poiché le domande, come è
stato detto, erano piuttosto numerose, per ovviare ai disagi degli
interessati è stata costituita una nuova Commissione a Châtillon,
che funziona già dal 13 gennaio e che quindi ha svolto la sua prima
seduta.
Se vi è stato un ritardo nell'inizio delle visite, ciò è dipeso
da una questione di normativa; difatti le indicazioni attuative
della legge sono arrivate molto in ritardo, essendoci pervenute
solo il 14 ottobre '80. In precedenza, non disponendo delle norme
applicative della legge n. 18 non si era potuto procedere alle
visite.
La procedura per la liquidazione dell'indennità di
accompagnamento è la seguente: domanda dell'inabile; visita medica
collegiale; istruttoria della domanda; approvazione o diniego da
parte del CRAB che è il Comitato che vede queste domande;
trasmissione dei dati all'elaboratore del Ministero dell'Interno;
invio da parte del Ministero del libretto alla Regione che a sua
volta lo trasmette ai Comuni di residenza dell'interessato per la
consegna.
I mandati di pagamento vengono trasmessi agli Uffici Postali per
la riscossione, previo controllo da parte della Regione.
La procedura, che è, come si è potuto notare, alquanto
complessa, determina la definizione della pratica in termini di
circa 4-5 mesi, che è il tempo necessario per la visita, gli esami,
la trasmissione dei dati e soprattutto perché dal Ministero degli
Interni possano tornare alla Regione i libretti, che tra l'altro
dobbiamo andarci a ritirare a Torino.
Questa è la situazione. Come ho detto, i ritardi a cui abbiamo
cercato di ovviare anche sdoppiando questa Commissione no sono
dipesi da noi. Sempre per la Commissione, abbiamo cercato di
agevolare la ricerca dei medici, perché alle tariffe attuali no
trovavamo più medici disponibili per questo lavoro: adesso c'è
negli oggetti un provvedimento che adegui le tariffe dovute ai
medici che partecipano a queste Commissioni e che finora erano
estremamente ridotte: 3.000 e 1.000 lire per assistito. Per questo
motivo non trovavamo più medici che volessero far parte di queste
Commissioni e quindi la cosa si aggravava doppiamente.
Penso di aver risposto a tutte le domande.
Presidente
- Il Consigliere Maquignaz intende replicare?
Ne ha facoltà.
Maquignaz
(DP)
- Mi dichiaro soddisfatto. Volevo
soltanto chiedere all'Assessore se era possibile trovare una
soluzione per snellire le procedure che sono estremamente
complesse.
Presidente
- Poiché nel frattempo è arrivato il
Consigliere Viberti, facciamo un passo indietro e torniamo
all'oggetto n. 7.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK