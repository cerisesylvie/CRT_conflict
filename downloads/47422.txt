Consiglio Regionale della Valle d'Aosta - Oggetto del Consiglio n. 3694 del 6 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3694 del 6 giugno 2024 - Resoconto
OGGETTO N. 3694/XVI - Interrogazione: "Notizie in merito alle
tempistiche per l'assunzione per il 2024 del personale del Corpo
valdostano dei vigili del fuoco".
Marguerettaz (Presidente) -
Possiamo iniziare di nuovo i
lavori. Dopo aver esaurito i punti all'ordine del giorno che
riguardavano l'assessore Marzi, ritorniamo indietro e passiamo al
punto 16 all'ordine del giorno. Per la risposta, la parola al
presidente Testolin.
Testolin (UV) -
Gli interroganti chiedono: "quali siano
le tempistiche per garantire l'assunzione del personale indicata
per il 2024 per il Corpo valdostano dei vigili del fuoco". Come
riportato anche nella DGR 85/2024 concernente l'approvazione delle
procedure concorsuali per il triennio 2024-2026, il Dipartimento
del personale e organizzazione e il Dipartimento di Protezione
civile e vigili del fuoco hanno avviato nel novembre 2023 contatti
con il Dipartimento dei vigili del fuoco, del soccorso pubblico e
della difesa civile del Ministero dell'interno finalizzati alla
stipulazione di una convenzione per lo svolgimento congiunto
nell'anno 2024 della procedura concorsuale per il reclutamento dei
vigili del Corpo valdostano nell'ambito della procedura selettiva
statale in programma per l'anno 2024. Ciò al fine di non ritardare
ulteriormente la copertura dei suddetti posti e al contempo non
dover posticipare al 2025 parte delle procedure concorsuali
pianificate per l'anno 2024, atteso che le carenze di organico
dell'Amministrazione regionale sono tante e diffuse su molteplici
profili professionali. Il testo della convenzione è stato redatto
dal Dipartimento personale e organizzazione in collaborazione con
il Comando dei vigili del fuoco e nello scorso mese di febbraio si
è svolto un confronto con i competenti uffici del Dipartimento dei
vigili del fuoco, del soccorso pubblico e della difesa civile del
Ministero dell'interno. In tale sede è stata acquisita la
disponibilità di massima a svolgere le prove concorsuali per conto
della Regione Autonoma Valle d'Aosta ma a tutt'oggi non si hanno
notizie della calendarizzazione del corso statale. Il Dipartimento
del personale e organizzazione continuerà le interlocuzioni con il
Dipartimento dei vigili del fuoco per finalizzare l'operazione, ma
se ciò non sarà possibile, il concorso sarà programmato per il 2025
per essere espletato direttamente dall'Ufficio concorsi
regionale.
Presidente -
Per la replica, la parola al collega
Manfrin.
Manfrin (LEGA VDA) -
Grazie Presidente per la sua
risposta. Ovviamente è una risposta che da una parte cerca di
mettere una pezza, ma credo che sia di tutta evidenza, Presidente,
che se ad oggi, ed è giugno, non abbiamo contezza delle procedure,
io dubito fortemente che per il 2024 si riusciranno a concludere e
fare le 25 assunzioni che erano state preconizzate. Il problema
quindi è evidente ed è un problema che è purtroppo quello che voi
stessi avete scritto nel piano triennale 2024-2026, dove per il
fabbisogno di personale annunciavate che sarebbero state assunte 25
unità e mi pare che queste 25 unità, purtroppo, non ci saranno. Ci
auguriamo di venir sorpresi dalle procedure nazionali ma, a meno di
miracoli, temo che purtroppo per il 2024 quanto preconizzato non si
avvererà e questo purtroppo andrà a detrimento del servizio che i
vigili del fuoco dovrebbero garantire. Rimaniamo in attesa ma ci
pare di capire che purtroppo le notizie non siano buone.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK