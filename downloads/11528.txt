Consiglio Regionale della Valle d'Aosta - Oggetto del Consiglio n. 2869 del 4 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2869 del 4 dicembre 1991 - Resoconto
OGGETTO N. 2869/IX Iscrizione all'ordine del giorno di nuovo
oggetto e ordine dei lavori.Errore. L'origine riferimento non è
stata trovata.
Presidente
Colleghi Consiglieri, vi è stata
distribuita una risoluzione presen-tata dal Consigliere Riccarand
per l'iscrizione d'urgenza. Se non ci sono obiezioni, credo che si
possa decidere in merito alla sua iscrizione.
Ha chiesto la parola il Consigliere Riccarand; ne ha
facoltà.
Riccarand (VA)
Signor Presidente, oltre all'immediata
iscrizione della risoluzione, io chiederei anche la sua immediata
discussione, perché, come avevo già detto nel precedente
intervento, il problema investe il modo di funzionare dell'intero
Consiglio.
Non possiamo fingere che non sia successo niente...
Presidente
Consigliere Riccarand, la risoluzione prima
deve essere iscritta, poi si vedrà se potrà essere discussa; se non
è iscritta non può essere discussa.
Riccarand (VA)
D'accordo, ma per evitare di
intervenire più volte sulla stessa questione, io preciso che la
richiesta è di iscrivere la mozione e di discuterla subito.
Presidente
La Presidenza chiede al Consiglio di
decidere sulla iscrizione della mozione.
Il Consiglio deciderà in un secondo tempo quando discuterla.
Comunque, la richiesta del Consigliere Riccarand è di iscrivere la
mozione e di discuterla immediatamente.
Se nessuno chiede la parola, pongo in votazione l'iscrizione
immediata della risoluzione presentata dal Consigliere
Riccarand.
Esito della votazione.
Presenti: 29
Votanti: 29
Favorevoli: 28
Contrari: 1
Il Consiglio approva
Deliberazione Il Consiglio
- ai sensi del secondo comma dell'articolo 53 del Regolamento
interno del Consiglio;
delibera
di procedere nell'adunanza in corso alla discussione e alla
decisione sull'oggetto: "Verifica relativa ad appalti
dell'Amministrazione regionale".
Presidente
Il Consigliere Riccarand ha chiesto
anche l'immediata discussione dell'oggetto testé iscritto
all'ordine del giorno.
Ha chiesto la parola il Presidente della Giunta, Bondaz; ne ha
facoltà.
Bondaz (DC)
La maggioranza non ha alcuna
difficoltà a discutere la risoluzione del Consigliere Riccarand, ma
non adesso, perché prima devono essere esaminati argomenti molto
più urgenti, come ad esempio il bilancio. Dopo potremo discutere la
risoluzione, anche se la stessa, come dirò a suo tempo, contiene
delle lacune e, soprattutto, delle inesattezze.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Non credo assolutamente che una
discussione del Consiglio su quello che è successo e sta succedendo
impedisca di rispettare i tempi previsti per la discussione del
bilancio di previsione.
Ritengo d'altra parte che in questo momento sia assolutamente
necessaria ed inevitabile una discussione su quello che è successo,
anche perché la stessa non può essere rinviata a tempi indefiniti e
imprecisati.
Il problema non è la risoluzione, che è solo il punto di vista
di un Gruppo consiliare rispetto a quello che è successo e concerne
proposte che il Consiglio può accettare o respingere. Il problema è
che il Consiglio si deve pronunciare, nel senso che ci deve essere
un'informazione su quanto è avvenuto.
Il Presidente della Giunta dice: "Ci sono delle inesattezze".
Benissimo, ma io vorrei sapere quali sono e qual è lo stato reale
della situazione...
(...Interruzione del Presidente Bondaz...)
...Il Presidente della Giunta ed i Consiglieri, in base a quello
che sanno, informino il Consiglio sulla situazione. Credo che il
Consiglio regionale si debba anzitutto occupare di queste cose, del
suo funzionamento, del modo in cui opera, dei problemi che ha al
suo interno...
Qui ci troviamo di fronte ad un'iniziativa che colpisce tutta la
Giunta regionale precedente, alcuni Assessori della quale sono
tuttora in carica. L'iniziativa non coinvolge solo questo problema
specifico, ma anche altri di carattere più generale, per cui io
credo che sia proprio in questo momento, anche limitando il tempo
da destinare alla discussione, che noi dobbiamo dire all'opinione
pubblica ed alla popolazione della Valle d'Aosta che cosa pensa il
Consiglio regionale di quello che sta succedendo.
Non credo che accada tutti i giorni che la Magistratura avvii
un'iniziativa che individua possibili reati a carico di una
componente molto importante di questo Consiglio regionale. Su
questo non possiamo far finta che non sia successo niente: dobbiamo
dire che cosa ne pensiamo, dobbiamo dire se è un caso di scarsa
rilevanza, che è stato presentato male e che non si pone nei
termini pubblicati, oppure se si pone in altri termini, se sono
necessari degli approfondimenti... Insomma, dobbiamo dire che cosa
ne pensiamo.
Nella mozione io ho fatto delle proposte, che sono quelle tre
indicate nella parte deliberativa. Il Consiglio le può accettare o
ne può fare altre, ma, a mio avviso, non può rimanere in silenzio,
facendo finta di niente, e non può spostare la discussione, che
dovrebbe essere fatta in questo momento e ciò anche nell'interesse
di chi è toccato direttamente dalla vicenda, ad un tempo
indefinito, magari in sede notturna dopo un'estenuante discussione
sul bilancio regionale...
Non credo che sia questo il tipo di risposta che dobbiamo dare
alla popolazione ed a chi in questo momento si sta chiedendo: "Ma
che cosa è successo? Che cosa ne pensa il Consiglio? Cosa ha
intenzione di fare?". Sono queste le risposte che dobbiamo
dare.
In tutt'Italia c'è un crescente distacco tra la gente e le
istituzioni; alcuni partiti si stanno interrogando ed il Presidente
della Giunta è iscritto ad un partito che ha appena concluso un
convegno per autoriformarsi e nel corso del quale sono state
proposte determinate scelte e regole di vita interna... Insomma,
cerchiamo anche noi di dare una risposta.
Non dico che deve essere accettata questa risoluzione, che è
solo una nostra proposta, ma diciamo almeno che cosa ne pensiamo.
Diamoci due ore o anche una sola ora di tempo, limitiamo gli
interventi a cinque minuti a testa, ma diciamo che cosa ne
pensiamo, dopodiché prenderemo una decisione. Sgombriamo però il
terreno da questo problema, prima della discussione sul
bilancio.
Presidente
Colleghi Consiglieri, io pensavo
sommessamente che siamo riuniti per tre giorni e che, ogni volta
che abbiamo iscritto d'urgenza una risoluzione, abbiamo sempre
trovato la possibilità di discutere l'argomento che avevamo
iscritto.
Il Consigliere Riccarand ha espressamente chiesto che la
risoluzione sia discussa immediatamente, mentre il Presidente della
Giunta ha proposto che la risoluzione sia discussa nel corso dei
tre giorni, ma nel momento più appropriato.
Io chiedo che il Consiglio.si pronunci sulla richiesta del
Consigliere Riccarand, fermo restando che, chi vota no, si
pronuncia comunque a favore della discussione della risoluzione in
questa adunanza del Consiglio regionale.
Ha chiesto la parola il Presidente della Giunta, Bondaz; ne ha
facoltà.
Bondaz (DC)
Noi ci asterremo dal votare la proposta
del Consigliere Riccarand.
Presidente
Se nessuno chiede la parola, pongo in
votazione la richiesta del Consigliere Riccarand di discutere
immediatamente la risoluzione.
Esito della votazione.
Presenti: 29
Votanti: 11
Favorevoli: 11
Astenuti: 18 (Aloisi, Bajocco, Beneforti, Bondaz, Chenuil,
Dolchi, Fosson, Lanièce, Lavoyer, Limonet, Mafrica, Maquignaz,
Martin, Milanesio, Pascale, Ricco, Rusci e Trione)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK