Consiglio Regionale della Valle d'Aosta - Oggetto del Consiglio n. 659 del 27 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 659 del 27 maggio 1999 - Resoconto
SÉANCE DU 27 MAI 1999 (MATIN)
OGGETTO N. 659/XI Disegno di legge: "Modifiche ed integrazioni a
disposizioni legislative aventi riflessi sul bilancio e
rideterminazione di autorizzazioni di spesa per l'anno 1999".
Articolo 1 (Conferimenti)
1. In relazione ai risultati di gestione del periodo 1° luglio
1998 - 31 marzo 1999, è autorizzato il conferimento di un
finanziamento straordinario in conto esercizio di lire 38.000
milioni (euro 19.625.362,17) alla Gestione straordinaria della Casa
da gioco di Saint-Vincent di cui alla legge regionale 21 dicembre
1993, n. 88 (Istituzione della Gestione straordinaria per
l'esercizio della Casa da gioco di Saint-Vincent) - Cap. 64927.
Articolo 2 (Finanza locale)
1. L'ammontare delle risorse finanziarie destinate, per l'anno
1999, agli interventi in materia di finanza locale dall'articolo 7
della legge regionale 12 gennaio 1999, n. 1 (Legge finanziaria per
gli anni 1999/2001) è aumentato, in applicazione del comma 3 del
medesimo articolo, di lire 2.496 milioni (euro 1.289.076,42) di cui
lire 2.046 milioni (euro 1.056.670,82) ripartiti negli interventi
indicati nell'allegato A alla presente legge e lire 450 milioni
(euro 232.405,60) per gli interventi di cui al comma 2.
2. È autorizzata, per l'anno 1999, la spesa di lire 450 milioni
(euro 232.405,60) per la realizzazione, anche per il tramite di
associazioni o di consorzi di Enti locali oppure di società di
servizi a ciò delegate, di una procedura informatica unitaria da
utilizzarsi dagli Enti locali della Regione per l'applicazione del
regolamento regionale 3 febbraio 1999, n. 1 (Ordinamento
finanziario e contabile degli enti locali della Valle d'Aosta) -
Cap. 20600 di nuova istituzione.
3. In relazione ai tempi di realizzazione del supporto
informatico di cui al comma 2 e alla necessaria formazione del
personale degli Enti locali, la Giunta regionale è autorizzata, su
richiesta delle organizzazioni dei Comuni e delle Comunità montane,
a disporre la proroga fino ad un anno dell'applicazione degli
articoli 70 e 71 del regolam. reg. 1/1999, nel qual caso gli Enti
locali, in deroga a quanto stabilito dall'articolo 3, comma 1,
della legge regionale 16 dicembre 1997, n. 40 (Norme in materia di
contabilità e di controlli sugli atti degli enti locali.
Modificazioni alle leggi regionali 20 novembre 1995, n. 48
(Interventi regionali in materia di finanza locale) e 23 agosto
1993, n. 73 (Disciplina dei controlli sugli atti degli enti
locali)) e dall'articolo 6 del regolam. reg. 1/1999, mantengono la
struttura del bilancio dagli stessi adottata nell'esercizio
precedente.
Articolo 3 (Partecipazione finanziaria della Regione ai
programmi oggetto di finanziamento comunitario)
1. Ai fini dell'utilizzo dei finanziamenti statali e comunitari
assegnati negli anni 1997 e 1998 e reiscritti, perché non
utilizzati, sul bilancio di previsione dell'esercizio 1999 ai sensi
dell'articolo 10 della legge regionale 1999, n.
… (Approvazione del rendiconto generale
della Regione per l'esercizio finanziario 1998), è autorizzata, per
l'anno 1999, la spesa regionale di lire 1.147.305.000 (euro
592.533,58) così ripartita:
a) programma operativo INTERREG II italo- svizzero 1994/1999,
lire 175.174.000 (euro 90.469,82) - Cap. 25028;
b) programma operativo INTERREG II italo- francese 1994/1999,
lire 972.131.000 (euro 502.063,76) - Capp. 25031, 25041 e
25052.
2. È autorizzato, per l'anno 1999, l'ulteriore onere di lire 135
milioni (euro 69.721,68) quale quota di partecipazione regionale
per l'attuazione di progetti oggetto di contributo del Fondo
Europeo di Sviluppo regionale (FESR) e del Fondo di rotazione
statale nell'ambito dell'iniziativa comunitaria Konver II, P.O.
1994/1999 - Cap. 25038.
Articolo 4 (Interventi in occasione di calamità)
1. La dotazione del "Fondo di solidarietà regionale" previsto
dall'articolo 28, comma 2, della legge regionale 31 luglio 1986, n.
37 (Interventi regionali in occasione del verificarsi di eventi
calamitosi ed eccezionali avversità atmosferiche), è aumentata, per
l'anno 1999, di lire 2.000 milioni (euro 1.032.913,80) - Cap.
37960.
Articolo 5 (Interventi in materia di fondi pensione)
1. La spesa di lire 20.000 milioni (euro 10.329.137,98) quale
trasferimento al "Fondo cessazione servizio" previsto, per l'anno
1998, dalla legge regionale 31 dicembre 1998, n. 57 (Gestione dei
trattamenti di fine rapporto del personale regionale, maturati al
31 dicembre 1997, tramite fondo pensione) è assunto a carico
dell'esercizio 1999 - Cap. 39050.
2. La spesa autorizzata per l'anno 1998 dal comma 3
dell'articolo 3 della legge regionale 26 giugno 1997, n. 22
(Interventi per promuovere e sostenere i fondi di pensione a base
territoriale regionale), come modificato dall'articolo 6, comma 1,
della l.r. 1/1999 è assunta, limitatamente a lire 130 milioni (euro
67.139,40), a carico dell'esercizio 1999 - Cap. 20065.
Articolo 6 (Spesa sanitaria. Sostituzione dell'articolo 15 della
legge regionale 12 gennaio 1999, n. 1 (Legge finanziaria per gli
anni 1999/2001))
1. La Giunta regionale è autorizzata a provvedere, nel limite di
spesa di lire 18.294 milioni (euro 9.448.062,51) alla copertura del
disavanzo di gestione registrato dall'USL al termine dell'esercizio
1998 - Cap. 59925.
2. È autorizzata la spesa complessiva di lire 7.933 milioni
(euro 4.097.052,58) per il rimborso al Fondo sanitario nazionale
degli oneri addebitati al Servizio sanitario regionale per mobilità
sanitaria passiva degli anni 1995 (lire 3.930 milioni) e 1996 (lire
4.003 milioni) - Cap. 59910 di nuova istituzione.
3. L'articolo 15 della legge regionale 12 gennaio 1999, n. 1
(Legge finanziaria per gli anni 1999/ 2001) è così sostituito:
"Articolo 15
(Finanziamento della spesa sanitaria di parte corrente)
1. La spesa sanitaria di parte corrente è determinata, per
l'anno 1999, in lire 269.378 milioni, di cui:
a) trasferimenti all'USL per complessive lire 250.915 milioni
così ripartite:
1) assegnazione quale "quota indistinta" per il finanziamento di
spese correnti lire 238.500 (Cap. 59900 parz.);
2) prestazioni sanitarie aggiuntive lire 3.500 milioni (Cap.
59980);
3) iniziative di formazione lire 1.215 milioni (Cap. 59900
parz.);
4) attuazione e potenziamento di iniziative di assistenza
sanitaria lire 1.650 milioni (Cap. 59900 parz.);
5) prestazioni sanitarie particolari e ricerca lire 1.300
milioni (Cap. 59900 parz.);
6) conclusione dell'accordo integrativo di lavoro del personale
dipendente e convenzionato lire 3.800 milioni (Cap. 59900
parz.);
7) implementazione del sistema informativo gestionale lire 950
milioni (Cap. 60470 parz.);
b) trasferimenti all'Agenzia regionale per la Protezione
dell'Ambiente (ARPA) quale finanziamento annuale per spese di
funzionamento lire 5.000 milioni (Cap. 67380);
c) interventi diretti della Regione lire 1.820 milioni (Capp.
59920, 61730, 61520, 61265 e 60470 parz.);
d) trasferimenti straordinari all'USL per il ripiano del
disavanzo di gestione dell'esercizio 1997 lire 11.643 milioni (Cap.
59925)."
Articolo 7 (Interventi nel settore sociale)
1. Per gli interventi previsti dalla legge regionale 1° aprile
1986, n. 11 (Finanziamento delle spese per la gestione e il
funzionamento delle comunità socio-educative per minori e giovani)
è autorizzata, per l'anno 1999, la maggior spesa di lire 570
milioni (euro 294.380,43) - Cap. 61500.
Articolo 8 (Trattamento previdenziale del personale
scolastico)
1. Lo speciale regime contributivo dell'indennità per il
prolungamento dell'orario di servizio per l'insegnamento della
lingua francese nella scuola materna ed elementare, previsto
dall'articolo 12 della legge regionale 2 febbraio 1968, n. 1 (Norme
sulla corresponsione e sulla pensionabilità della indennità
regionale spettante al personale scolastico in servizio presso le
Scuole Elementari della Valle d'Aosta, in relazione al
prolungamento di orario per l'insegnamento della lingua francese) e
successive modificazioni, è sospeso a decorrere dal 1° settembre
1999.
2. Ai soggetti iscritti al fondo di cui all'articolo 5 della
l.r. 1/1968 alla data del 31 agosto 1999 è garantita, secondo le
modalità ed i termini previsti dalla normativa vigente alla
predetta data, la integrale fruizione dei benefici spettanti in
base alla posizione contributiva da ciascuno maturata alla data
medesima.
Articolo 9 (Diritto allo studio)
1. Per gli interventi di cui agli articoli 5 e 9 della legge
regionale 14 giugno 1989, n. 30 (Interventi della Regione per
l'attuazione del diritto allo studio nell'ambito universitario) è
autorizzata, per l'anno 1999, la maggiore spesa di lire 1.120
milioni (euro 578.431,73) - Cap. 55560.
Articolo 10 (Viabilità e trasporti)
1. È autorizzata la spesa di lire 1.765 milioni (euro
911.546,44) per la concessione alla Società Autostrade Valdostane
(SAV) di un contributo straordinario in misura non superiore al
cinquanta per cento dei documentati maggiori oneri sostenuti dalla
Società nel corso della realizzazione del sistema tangenziale
autostradale di Aosta, per l'interferenza con la funivia Aosta-Pila
- Cap. 51470 di nuova istituzione.
2. È autorizzata, per l'anno 1999, la maggior spesa di lire
1.174 milioni (euro 606.320,40) per l'erogazione, alle società
concessionarie di servizi di autolinee, dei corrispettivi derivanti
dai contratti di servizio stipulati con la Regione ai sensi degli
articoli 13, 54, 55, 57, 58, 59 e 60 della legge regionale 1°
settembre 1997, n. 29 (Norme in materia di servizi di trasporto
pubblico di linea) - Cap 67670.
Articolo 11 (Interventi in materia di agricoltura e
zootecnia)
1. Per gli interventi di cui alla legge regionale 6 luglio 1984,
n. 30 (Interventi regionali in materia di agricoltura) e successive
modificazioni ed integrazioni, è autorizzata, per l'anno 1999, la
maggiore spesa di lire 6.000 milioni (euro 3.098.741,39) di
cui:
a) lire 2.500 milioni (euro 1.291.142,25) per gli interventi di
cui all'articolo 6 (alpeggi e fabbricati rurali) - Cap. 41725;
b) lire 2.000 milioni (euro 1.032.913,80) per gli interventi di
cui all'articolo 7 (viabilità, irrigazione ed acquedotti) - Cap.
41720;
c) lire 1.000 milioni (euro 516.456,90) per gli interventi di
cui agli articoli 19 (contributi in conto capitale) e 22
(contributi nelle spese di gestione e di conduzione) - Cap.
44040;
d) lire 500 milioni (euro 258.228,45) per gli interventi di cui
al Titolo VII (mezzi tecnici per la produzione agricola) - Cap.
41660.
2. Per la concessione di indennità agli allevatori per
l'abbattimento di animali infetti, previsti dalla legge regionale
28 giugno 1962, n. 13 (Norme per il risanamento del bestiame in
Valle d'Aosta nei riguardi della brucellosi, tubercolosi e mastiti)
e successive modificazioni, è autorizzata, per l'anno 1999, la
maggiore spesa di lire 500 milioni (euro 258.228,45) - Cap.
59620.
Articolo 12 (Rimborso di crediti vantati dalle compagnie
petrolifere)
1. Per il rimborso di crediti di imposta vantati nei confronti
della Regione dalle compagnie petrolifere abilitate alla
introduzione in Valle d'Aosta di carburanti in esenzione fiscale,
per operazioni effettuate prima dell'applicazione della legge
regionale 27 febbraio 1998, n. 7 (Ripartizione e distribuzione dei
contingenti di carburanti e lubrificanti in esenzione fiscale) è
autorizzata, per l'anno 1999, la spesa di lire 3.600 milioni (euro
1.859.244,84) - Cap. 69160 di nuova istituzione.
Articolo 13 (Misure per la gestione del bilancio regionale)
1. In deroga a quanto stabilito dall'articolo 45, comma 1, della
legge regionale 27 dicembre 1989, n. 90 (Norme in materia di
bilancio e di contabilità generale della Regione Autonoma Valle
d'Aosta), la Giunta regionale è autorizzata a disporre con proprio
atto, da adottarsi su proposta dell'Assessore regionale competente
in materia di bilancio e finanze, le variazioni al bilancio
necessarie per:
a) introitare la quota di spesa di competenza dell'Ente locale
proponente gli interventi finanziati dal Fondo per speciali
programmi di investimento di cui al Capo II della legge regionale
20 novembre 1995, n. 48 (Interventi regionali in materia di finanza
locale) nei casi in cui, ai sensi dell'articolo 22 della medesima
legge, gli interventi siano realizzati dalla Regione;
b) l'utilizzo, in capitoli esistenti o da istituire, degli
stanziamenti già iscritti in bilancio quale quota di
cofinanziamento regionale per l'attuazione di programmi di
investimento, o di iniziative di formazione, oggetto di
finanziamento comunitario e statale.
Articolo 14 (Correzione di errore materiale)
1. La locuzione "articolo 23", contenuta nell'alinea del comma 7
dell'articolo 25 della l.r. 1/1999, è sostituita dalla locuzione
"articolo 22".
Articolo 15 (Disposizioni finanziarie)
1. La presente legge prevede autorizzazioni di maggiori spese a
carico del bilancio 1999 per complessive lire 104.894.305.000 (euro
54.173.387,49) alla cui copertura si provvede mediante parziale
utilizzo, per corrispondente importo, dell'avanzo di
amministrazione dell'esercizio 1998 - Cap. 00010.
Articolo 16 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Allegato
(Omissis)
Président Je soumets au vote l'article 1er:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 2:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 3:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 4:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 5:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 6:
Conseillers présents et votants: 31
Pour: 24
Contre: 7
Le Conseil approuve.
A l'article 7 nous avons un amendement présenté par l'Assesseur
Vicquéry, dont je donne la lecture:
Emendamento Dopo il comma 1 è aggiunto il seguente comma 2:
"Al comma 4 dell'articolo 9 della legge regionale 6 dicembre
1993, n. 83 (Disciplina del volontariato) la locuzione: "in misura
pari all'80 percento delle spese ritenute ammissibili" è sostenuta
dalla locuzione: "per un importo non superiore all'80 percento
delle spese ritenute ammissibili".
Je soumets au vote l'article 7 tel qu'il découle de
l'amendement:
Articolo 7 (Interventi nel settore sociale)
1. Per gli interventi previsti dalla legge regionale 1° aprile
1986, n. 11 (Finanziamento delle spese per la gestione e il
funzionamento delle comunità socio-educative per minori e giovani)
è autorizzata, per l'anno 1999, la maggior spesa di lire 570
milioni (euro 294.380,43) - Cap. 61500.
2. Al comma 4 dell'articolo 9 della legge regionale 6 dicembre
1993, n. 83 (Disciplina del volontariato) la locuzione: "in misura
pari all'80 percento delle spese ritenute ammissibili" è sostenuta
dalla locuzione: "per un importo non superiore all'80 percento
delle spese ritenute ammissibili".
Conseillers présents et votants: 31
Pour: 24
Contre: 7
Le Conseil approuve.
La parole au Conseiller Marguerettaz sur l'article 8.
Marguerettaz (Aut) Volevo innanzitutto ringraziare l'Assessore
per le delucidazioni che mi ha dato in merito a questo intervento.
Rimangono due ragionamento da fare, uno è quello che io auspico
venga data al più presto ampia informazione agli insegnanti di
questa decisione, spiegando le motivazioni che ampiamente
giustificano questa scelta, ma nel contempo invito l'Assessore a
fare una riflessione sulle prospettive che si aprono e sulle quali
lo stesso ha già dato alcune indicazioni.
L'unica perplessità sulle prospettive disegnate dall'Assessore
per il futuro concerne quegli insegnanti che hanno maturato i
vent'anni con il vecchio sistema, e che corrono il rischio di
percepire questo vitalizio da qui a vent'anni o a trent'anni che
sarà una cosa ridicola, perché mentre per coloro che non hanno
maturato i vent'anni la restituzione, così come previsto dalla
legge del 1968, viene indicizzata, non altrettanto avverrebbe per
coloro che avendo maturato i vent'anni si ritroverebbero di qui a
trent'anni, con le innovazioni contrattuali, ad avere una miseria
in mano. Allora vorrei suggerire all'Assessore, verificando se c'è
la possibilità, di dare anche a questi insegnanti che hanno già
maturato i vent'anni e che quindi per oltre vent'anni hanno versato
in questo fondo i loro contributi previdenziali, di poter fare
quell'opzione che invece viene data a coloro che ancora non hanno
maturato i vent'anni. Cioè di poter destinare questi fondi in un
fondo privato, lasciare agli insegnanti la libertà, per così dire,
di decidere come meglio fare con questi denari.
Président Je soumets au vote l'article 8:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 9:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 10:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 11:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 12:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 13:
Conseillers présents et votants: 31
Pour: 24
Contre: 7
Le Conseil approuve.
Je soumets au vote l'article 14:
Conseillers présents et votants: 31
Pour: 24
Contre: 7
Le Conseil approuve.
Nous avons un amendement présenté par l'Assesseur Lavoyer,
l'amendement n° 1, qui prévoit l'introduction d'un article 14/bis,
"Disposizioni in materia di contributi ad organismi sportivi". Je
tiens à rappeler qu'une correction a été apportée au texte qui a
été distribué, d'après laquelle:
"9. Fermo restando quanto disposto ai commi 2 e 4, possono
beneficiare dei contributi di cui all'articolo 3, comma 1, lettere
a) e c), - donc la lettre b) a été supprimée - le società sportive
di nuova costituzione, purché nate a seguito di un processo di
razionalizzazione, mediante fusione o accorpamento di settori
omogenei d'attività sportiva, provenienti da due o più organismi
costituiti ed operanti in Valle d'Aosta da almeno un anno".
Je donne la lecture de l'amendement:
Emendamento Articolo 14/bis
(Disposizioni in materia di contributi ad organismi
sportivi)
1. Dopo il comma 8 dell'articolo 4 della legge regionale 20
gennaio 1998, n. 3, concernente "Interventi a favore dello sport",
è aggiunto il seguente comma:
"9. Fermo restando quanto disposto ai commi 2 e 4, possono
beneficiare dei contributi di cui all'articolo 3, comma 1, lettere
a) e c), le società sportive di nuova costituzione, purché nate a
seguito di un processo di razionalizzazione, mediante fusione o
accorpamento di settori omogenei d'attività sportiva, provenienti
da due o più organismi costituiti ed operanti in Valle d'Aosta da
almeno un anno".
Je soumets au vote l'amendement:
Conseillers présents et votants: 31
Pour: 24
Contre: 7
Le Conseil approuve.
Nous avons un deuxième amendement présenté par l'Assesseur
Lavoyer, introduction de l'article 14/ter, dont je donne la
lecture:
Emendamento Articolo 14/ter
(Disposizioni in materia di sponsorizzazioni)
1.Il comma 2 dell'articolo 33 della legge regionale 20 gennaio
1998, n. 3, concernente "Interventi a favore dello sport", è
sostituito dal seguente:
"2. Le domande di sponsorizzazione sono presentate annualmente,
a pena di decadenza, entro il termine del 30 settembre per le
discipline invernali, e del 30 marzo per le altre discipline.
Limitatamente all'anno 1999, il termine ultimo di presentazione
delle istanze di sponsorizzazioni riferite alle altre discipline è
fissato al 31 luglio".
La parole au Conseiller Curtaz.
Curtaz (PVA-cU) Su questo emendamento chiedo un chiarimento
all'Assessore competente, perché mi pare che ci sia soprattutto per
quest'aggiunta a mano, dopo che l'emendamento era già stato
scritto, un qualcosa che stride e fa pensare che ci sia qualche
situazione da sanare, ad personam o riferita a qualche sportivo, a
qualche squadra, a qualche "team" che abbia la necessità di sanare
la sua posizione. Volevo sapere se di questo si tratta.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) L'emendamento accoglie l'esigenza, avanzata da più
associazioni, di spostare il termine dal 15 marzo per le altre
discipline al 30 marzo, e il termine dal 15 settembre al 30
settembre per le discipline invernali. Questo è quanto c'è
all'interno di quest'emendamento. La motivazione è che entro il 15
marzo c'è l'impossibilità per alcune società e alcuni atleti di
programmare la stagione e quindi di fare la richiesta per la
sponsorizzazione.
Questo è un problema che già si è presentato quest'anno;
l'aggiunta a meno è un termine prudenziale solo in questa norma
transitoria di quest'anno del 31 luglio, perché prima del 31 luglio
la legge non è in vigore, quindi non potrebbe avere validità questa
modifica per l'anno in corso. La motivazione è solo questa; per gli
altri anni rimarrebbe quindi il 30 marzo e il 30 settembre.
Président La parole au Conseiller Marguerettaz.
Marguerettaz (Aut) Faccio un'osservazione su questo emendamento
innanzitutto di carattere generale. Scuseranno i colleghi la
pesantezza dell'affermazione, ma questo emendamento mi sa tanto di
emendamento "romano", vale a dire credo che tutti voi sappiate come
avvengono le discussioni delle finanziarie in quel di Roma, dove ci
si mette dentro di tutto e di più, a seconda delle necessità che si
presentano nel corso dei mesi.
Questo è un sistema di metodo che personalmente non condivido
per niente, anche perché il problema fatto presente dall'Assessore
Lavoyer, che avrebbe condotto alla presentazione di
quest'emendamento, non è un problema di oggi; è un problema di cui
si era parlato in V Commissione alla fine della scorsa legislatura,
quindi c'era tutto il tempo per queste associazioni che hanno
queste necessità di prevederlo prima.
L'emendamento così come è formulato lascia un sospetto che oggi
può essere un processo alle intenzioni, ma che alla fine
dell'estate non lo sarà più perché sarà facilmente verificabile,
che invece non sia come ha detto l'Assessore.
Lascia il sospetto, e ripeto oggi faccio un processo alle
intenzioni con un rimando alla fine dell'estate di fare ammenda di
questo processo, che invece questo sia un intervento ad hoc per
qualcuno che non ha rispettato i termini di legge, per il quale si
apre una deroga con questo escamotage.
Se così fosse - ripeto, sarà facilmente verificabile - questo è
un atteggiamento a dir poco vergognoso e sillabo e sottolineo
questo termine, perché sappiamo i mille servizi che eroga
l'Amministrazione regionale dagli studenti ai servizi sociali ai
mutui, e tutte le domande che giungono un giorno dopo la scadenza
dei termini fissati per legge vengono, come è logico, cassate. Se
fosse questo - e ripeto che oggi è solo un processo alle intenzioni
-, sarebbe un atto gravissimo, discriminante nei confronti dei
Valdostani, un atto che meriterebbe un approfondimento ben maggiore
rispetto a quello che è stato fatto oggi.
Si dà atto che i Consiglieri Frassy, Lattanzi e Tibaldi,
presenti in aula, non partecipano alle successive votazioni.
Président Je soumets au vote le deuxième amendement de
l'Assesseur Lavoyer:
Conseillers présents: 34
Votants: 31
Pour: 24
Contre: 7
Le Conseil approuve.
Je soumets au vote l'article 15:
Conseillers présents: 34
Votants: 31
Pour: 24
Contre: 7
Le Conseil approuve.
Je soumets au vote l'article 16:
Conseillers présents: 34
Votants: 31
Pour: 24
Contre: 7
Le Conseil approuve.
Je soumets au vote la pièce adjointe A:
Conseillers présents: 34
Votants: 31
Pour: 24
Contre: 7
Le Conseil approuve.
Je soumets au vote le projet de loi n° 26 dans son ensemble:
Conseillers présents: 34
Votants: 31
Pour: 24
Contre: 7
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK