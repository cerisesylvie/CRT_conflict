Consiglio Regionale della Valle d'Aosta - Oggetto del Consiglio n. 607 del 6 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 607 del 6 aprile 1994 - Resoconto
OGGETTO N. 607/X - Definizione della situazione gestionale
della Casa da Gioco di Saint-Vincent. (Reiezione di
risoluzione)
Risoluzione - Il Consiglio regionale della Valle d'Aosta
Atteso che al
fine di rilanciare al meglio il Casinò di
Saint?Vincent codesta Amministrazione regionale si è fissata due
obiettivi precisi: la rapida definizione della situazione
ge­stionale e l'acquisizione di tutte le proprietà private
attinenti al Casinò;
Constatato
che più delibere adottate dal Consiglio
regionale inerenti l'affidamento della gestione della Casa da gioco
sono state, o sono tuttora oggetto di contenzioso giudiziario o di
pro­nunce sfavorevoli da parte della Magistratura
amministrativa;
Preoccupato della sensibile riduzione degli incassi e del calo
qualitativo dei servizi globalmente offerti alla clientela del
Ca­sinò, indici di una politica gestionale in declino a causa
dell'in­certo futuro affidamento della concessione all'attuale
società ge­rente;
Considerato che ai sensi della Legge regionale 21 dicembre 1993,
n. 88 il Consiglio regionale può istituire, con propria
de­liberazione, la Gestione straordinaria per l'esercizio della
Casa da gioco di Saint?Vincent;
Impegna
la Giunta regionale:
1) a definire, entro 60 giorni, l'acquisizione della proprietà
delle infrastrutture ritenute funzionali all'esercizio della Casa
da gioco;
2) a predisporre, al più presto e comunque non oltre il termine
di cui al punto precedente, la Gestione straordinaria regionale del
Casinò di Saint?Vincent.
F.to: Tibaldi - Collé - Chiarello
Presidente -
Ha chiesto la parola il Consigliere
Tibaldi.
Tibaldi (LN) -
Brevemente e in maniera sintetica
anche perché l'argomento lo conosciamo tutti, ormai.
Vengo alle ragioni che hanno indotto la minoranza a proporre
quest'ordine del giorno. L'interesse primario dell'Amministra­zione
regionale è quello di ottenere il risultato più conveniente per la
gestione del Casinò di Saint-Vincent, visto che ha un'im­portanza
primaria nell'equilibrio economico della Regione. Mi pare che
questa importanza sia stata sottolineata nella giusta maniera dalla
Giunta regionale e dalla maggioranza in occa­sione del suo
insediamento; in particolare, la Giunta regionale si è prefissata
due obiettivi, che sono una definizione rapida e corretta della
situazione gestionale e soprattutto l'acquisizione di tutte quelle
proprietà che sono funzionali all'esercizio della Casa da
gioco.
Due obiettivi che sono salienti per una corretta gestione della
Casa da gioco e per un proficuo vantaggio per la Regione auto­noma
Valle d'Aosta.
Purtroppo le vicende che si sono susseguite in questi ultimi due
anni, dal momento in cui è scaduta la concessione alla società che
attualmente la gestisce, e tutto l'iter di proroghe e di vicen­de
giudiziarie che si sono avute in questo periodo, hanno porta­to ad
una maturazione di eventi e di decisioni anche da parte di questo
Consiglio. Siamo tuttora nelle more di una decisione che è quella
del TAR della Valle d'Aosta, su un'ordinanza di so­spensiva che è
stata pronunciata nel dicembre scorso, ma non è l'unico fatto
giudiziario rilevante (per livello giudiziario intendo magistratura
amministrativa), perché ci sono anche altre forme di ricorso che
riguardano altre deliberazioni o, addirittura, ri­corsi
straordinari al Presidente della Repubblica. Quindi c'è una sorta
di altalena di situazioni, che sono indefinite, ancora
imprevedibili e che porteranno senz'altro alla prosecuzione di
questa situazione di stallo, se la Regione non interviene in
maniera attiva con una sua soluzione temporanea a definire questo
stato di cose.
Ecco che questa situazione sta già provocando determinati
ri­flessi, soprattutto sull'andamento gestionale della Casa da
gio­co: innanzitutto un calo degli incassi di cui senz'altro la
Giunta avrà maggior cognizione del sottoscritto, anche perché i
pro­spetti contabili che periodicamente le vengono forniti lo
sanci­scono chiaramente; un calo qualitativo del servizio,
segnalato non solo dagli utenti dei giochi, ma anche da alcuni
dipendenti, che forse sono più lungimiranti sulla situazione grave
che sta vivendo la Casa da gioco valdostana. Questi effetti sono
de­terminati da un sostanziale immobilismo della società che
ge­stisce; ovviamente, un immobilismo che è motivato da
un'incer­tezza del futuro gestionale della Casa da gioco: sarà la
stessa società a proseguirne la gestione o saranno altre società?
Ov­viamente il privato, qui, ha tutto l'interesse a non fare
investi­menti azzardati oppure interventi economici che possano poi
ripercuotersi negativamente, anche se la stessa Casa da gioco non
gli verrà poi affidata in futuro. Quindi questo suo immobi­lismo,
se vogliamo, sotto un certo profilo, è più che motivato.
Pertanto, la preoccupazione che viene espressa in questa
riso­luzione da parte delle forze di minoranza non è solamente una
preoccupazione chiusa in questo ambito politico, ma è una
preoccupazione che proviene dalle stesse forze lavorative che ci
sono a Saint-Vincent; abbiamo già visto anche i sindacati pren­dere
posizioni, seppure diverse: i sindacati autonomi in un certo senso,
i sindacati confederali in un altro senso, comunque preoccupazioni
che in un certo qual modo devono farci riflettere e soprattutto
darci quell'impulso necessario affinché la Regione si attivi in
maniera propizia per definire, o perlomeno tentare una definizione
della vertenza.
Un importante provvedimento che è stato emanato da questo
Consiglio regionale è stata la legge n. 88, che prevede la
gestio­ne straordinaria della Casa da gioco di Saint-Vincent. É
impor­tante perché viene a colmare un vuoto legislativo che prima
esisteva e permette l'intervento della Regione in alcuni casi
specifici, ove la continuità gestionale (per qualsiasi ragione) non
possa più essere assicurata. Questo è dunque uno stru­mento che
potrebbe essere utilizzato da quest'Amministrazione regionale per
cercare di tentare di dare una soluzione. Orbene, se continuiamo ad
attendere una soluzione a livello giudiziario, penso che non si
arriverà mai ad una definizione completa della situazione, perché
ad un ricorso farà seguito un altro ricorso, un ricorso magari in
appello e quindi ci sarà, visto che gli inte­ressi sono rilevanti,
una continua reiterazione di situazioni in­stabili, indefinite, che
alla fine nuocciono solamente a quella che è una delle più
importanti realtà produttive (e se vogliamo anche un fiore
all'occhiello) della nostra regione.
Visto che il pericolo è, come più volte abbiamo sottolineato
tutti quanti, quello della futura nascita di case da gioco in altre
zone d'Italia, è ovvio che la concorrenza dovrebbe anche stimolarci
a cercare di tirare acqua al nostro mulino, che finora ha prodotto,
seppure con i cali qualitativi e quantitativi di cui vi dicevo
pri­ma, ma soprattutto per far fronte, in un prossimo futuro, in
maniera responsabile e seria a quella che dovrà essere la
desti­nazione della Casa da gioco di Saint-Vincent.
Quali sono le soluzioni che si propongono in quest'ordine del
giorno? Sono due: la definizione dell'acquisizione della proprie­tà
delle infrastrutture che sono funzionali, e cioè Grand Hôtel
Billia, Hôtel du Parc, eccetera... c'è un elenco lungo e
dettaglia­to nella bozza di convenzione. Questo perché,
innanzitutto, si fa leva sulla convenzione attualmente esistente
che è stata proro­gata sull'articolo 21, che prevede un diritto di
prelazione da parte della Regione di acquistare in prossimità della
scadenza della concessione tutte queste infrastrutture, e poi anche
sull'articolo 4 di quella bozza di convenzione che il 16 dicembre
scorso non ha potuto essere approvata per quell'ordinanza di
sospensiva da parte del TAR di Aosta. Quindi la volontà di
ac­quistare queste infrastrutture, che sono comunque molto
im­portanti, è stata manifestata nel 1978 ed è stata manifestata
anche nel 1993 in occasione delle trattative che si sono protrat­te
fra Giunta e Sitav.
Mi sembra che si tratti solo di estrapolare una manifestazione
di volontà congiunta, nel senso di voler comunque arrivare
all'acquisizione di queste proprietà che sono funzionali
all'esercizio della Casa da gioco.
Nel secondo punto, invece, si sancisce qual è la soluzione che
le forze di minoranza ritengono di portare all'attenzione del
Con­siglio, e che sono la predisposizione di quella che è la
gestione straordinaria. Uno strumento che avrebbe potuto essere
attua­to già nel dicembre scorso, ma i tempi stretti non l'hanno
per­messo perché allora era il 20 dicembre, mancava ancora il visto
della Commissione di Coordinamento e poi, tecnicamente, non era
forse possibile. Questa proroga tecnica ci permette, se vo­gliamo,
di temporeggiare fino al 30 giugno, ma il 30 giugno si sta
avvicinando inesorabilmente; qui siamo in una situazione di passiva
attesa, aspettiamo una pronuncia della magistratu­ra, determinate
situazioni si stanno incancrenendo, si possono creare dei danni che
potranno essere irreversibili per quella che è la gestione della
Casa da gioco. Sostanzialmente chiediamo quindi che
l'Amministrazione regionale predisponga il commis­sariamento della
Casa da gioco, o meglio, la gestione straordi­naria regionale del
Casinò di Saint-Vincent.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Brevemente, per dire le
motivazioni che ci hanno spinto a sot­toscrivere questa
risoluzione.
Il motivo principale è quello, man mano che ci si avvicina alla
data della scadenza della proroga, di una preoccupazione non del
tutto infondata, che nasce dal fatto che dal dicembre scorso
praticamente né in Consiglio né nelle sedi delle commissioni
abbiamo più avuto modo di sentire nuove informazioni o nuove
decisioni del Governo regionale a riguardo della situazione del
Casinò. Quindi la sensazione è proprio quella che ci si trovi in
una posizione passiva rispetto agli eventi che si susseguono.
Abbiamo appreso dai giornali che questa sentenza dovrebbe es­sere
nota probabilmente a fine mese, e qualunque essa sia, co­munque ci
mette in una situazione di preoccupazione.
Sono stati tanti e tali gli avvenimenti in un passato, e
prossimo e remoto, che hanno messo nelle condizioni il Governo
regiona­le di dover continuamente tacconare delle situazioni che si
ve­nivano di volta in volta a creare, che è più che mai necessario,
a due mesi e mezzo dalla scadenza di questa proroga, che il
Go­verno si organizzi in modo che, qualunque sia poi il risultato
delle sentenze, delle trattative, eccetera, la Regione Valle
d'Aosta sia pronta. A noi quello che interessa è questo,
sostan­zialmente: che a fine giugno la situazione del Casinò di
Saint-Vincent si regolarizzi in un senso o nell'altro, ma in
maniera definitiva.
Sono certo che questa è una preoccupazione del Governo
regio­nale; questa risoluzione non vuole essere una mozione
stru­mentale nei confronti del Governo, ma anzi vuole ribadire, a
nostro avviso, la volontà di tutte le forze consiliari presenti di
andare ad una risoluzione definitiva di questa questione.
Presidente -
Ha chiesto la parola il Consigliere
Chiarello.
Chiarello (RC) -
Ritengo opportuno dare una
giustificazione del mio appoggio a questa risoluzione. Mi sembra
che le motivazioni espresse dagli intervenuti, precedentemente,
siano più che sufficienti; un'al­tra giustificazione che voglio
dare è che i dipendenti che riman­gono appesi ad un filo per un
gioco delle parti non ci vanno tanto bene. Vorremmo che il 30
giugno si chiudesse questa far­sa del Casinò, perché ormai sta
diventando una farsa nel mi­glior modo possibile. Penso che sia una
spinta nei confronti di questa Giunta a far sì che alla scadenza
della proroga saremo, questa volta, pronti, e non addurremo ragioni
tecniche per il non commissariamento, o per far sì che il Casinò si
proroghi ulteriormente ed i dipendenti rimangano in una situazione
ab­bastanza spiacevole.
Presidente -
Dichiaro chiusa la discussione
generale. Ha chiesto la parola il Presidente della Giunta, Viérin
Dino.
Viérin D. (UV) -
N'ayant pu le faire avant, je
demande une brève suspension de séance, pour définir la position de
la majorité sur la résolution.
Si dà atto che la seduta è sospesa dalle ore 18,50 alle ore
19,02.
Presidente -
Riprendono i lavori. Ha chiesto la
parola il Presidente della Giunta, Viérin Dino.
Viérin D. (UV) -
Nous pouvons sans doute partager
certaines affirmations de la résolution qui a été présentée, à
savoir les objectifs: définir cette situation de la gestion de la
Maison de jeu de Saint-Vin­cent et, également, acheter les
différentes propriétés afin de pouvoir disposer de tous les
éléments pour en arriver, par la suite, à des renouvellements de
convention qui ne nous mettent pas dans des situations difficiles,
telles les situations que nous sommes en train de vivre
aujourd'hui; de même que l'affirma­tion que nous nous trouvons en
difficulté, compte tenu du con­tentieux qui est en cours dans les
différents tribunaux, Conseil d'Etat ou autre.
Il y a, par contre, des affirmations qui ne correspondent pas à
la réalité des faits. Indubitablement cette situation
d'incerti­tude a des conséquences sur l'activité et la gestion de
la Maison de jeu mais, sur la base des données dont nous disposons,
la situation actuelle (du moins pour ce qui est des recettes et
pour ce qui est des présences) n'est pas si catastrophique que
mon­sieur Tibaldi l'a présentée. Si nous prenons le compte rendu
des trois premiers mois de 1994, du point de vue des recettes il y
a eu une augmentation de 1.376.392.828 lires, donc 2,7 pour cent en
plus par rapport à la même période de l'année précé­dente, ce qui a
représenté pour l'Administration régionale une augmentation de 2,31
pour cent, à savoir 785.152.681 lires en plus par rapport aux trois
mois de 1993. Même si nous considé­rons le nombre des présences à
l'intérieur de la Maison de jeu au cours de ces trois premiers
mois, il y a eu une augmentation de 6,32 pour cent, c'est-à-dire
qu'il y a eu 1588 personnes en plus qui se sont rendues à
Saint-Vincent.
Mais à part ces considérations, nous partageons l'avis que cette
situation d'incertitude quand même pèse lourd quant à l'acti­vité
de cette Maison de jeu, parce qu'elle limite - si nous ne voulons
pas parler de blocage - un plan d'investissements de la
société.
Il y a également un souci qui est commun et qui a été exprimé
par ceux qui sont intervenus, à savoir nous avons prorogé cette
convention jusqu'au 30 juin de cette année, mais nous devons être
prêts parce qu'avant cette échéance nous devons définir la
situation de cette Maison de jeu, et c'est là que nous avons des
avis différents. Tout en précisant cette volonté, à savoir que pour
le 30 juin prochain la situation doit être définitivement éclaircie
et définie, nous devons nous garder un éventail de choix, compte
tenu également des aspects juridiques. Le TAR de la Vallée d'Aoste
s'est déjà prononcé à cet égard et donc il s'agit d'un élément
important qui peut orienter notre choix, un élément nécessaire,
dirais-je, pour que l'on puisse examiner les différentes
possibilités, en remarquant que, cette fois, nous pouvons
effectivement utiliser cette loi régionale du 21 décem­bre 1993, n.
88, et donc nous préparer à une gestion extraordi­naire temporaire
de cette Maison de jeu.
Mais décider déjà aujourd'hui, en votant cette résolution, dans
un certain sens veut signifier mettre la charrue avant les boeufs.
Le TAR s'est déjà prononcé, nous devons connaître cette décision,
de façon à être prêts à choisir les différentes possibili­tés que
nous pouvons avoir aujourd'hui quant à la gestion de cette Maison
de jeu. Certains disent: nous avons attendu et toujours d'une
attente à l'autre nous sommes arrivés à cette situation. Comme je
l'ai dit, nous partageons cette remarque et il n'est absolument pas
dans nos intentions d'attendre au-delà de cette échéance du 30
juin, mais il nous semble qu'aujour­d'hui nous sommes le 6 du mois
d'avril; une attente d'une vingtaine de jours au bout de laquelle
nous connaîtrons la dé­cision du TAR, peut effectivement nous
permettre d'affronter toute la situation et être prêts, pour cette
échéance du 30 juin, avec la décision que nous estimerons la plus
opportune, compte tenu de la possibilité importante dont nous
disposons mainte­nant de préparer tous les actes de cette gestion
extraordinaire de la Maison de jeu de Saint-Vincent.
C'est pour ces raisons que si les Conseillers qui ont présenté
cette résolution le veulent bien, je ne veux pas ici avoir la
pri­mauté quant à certaines indications, ils peuvent retirer
tempo­rairement ce document pour pouvoir le discuter à la fin du
mois. En disposant de ces données auxquelles je me référais, nous
pourrons donc, à ce moment-là, affronter concrètement le problème
et, à la rigueur, même être d'accord sur les indica­tions qui sont
formulées aujourd'hui. Si, par contre, ils veulent maintenir cet
engagement aujourd'hui, je pense qu'il est pré­maturé et donc nous
nous abstiendrons sur cette résolution.
Presidente -
Ha chiesto la parola il Consigliere
Tibaldi.
Tibaldi (LN) -
Ringrazio il Presidente che a nome
della maggioranza ha for­mulato alcune determinazioni, che sono
comunque importanti, soprattutto dal punto di vista che vengono
accettate, perlomeno parzialmente, alcune ragioni indicate in
questo documento.
Riguardo all'handicap di questi dati che non corrispondono alla
realtà, ringrazio il Presidente per averlo detto, ne prendo atto, i
dati in mio possesso non sono ufficiali quanto i suoi; gli umori
che ho registrato io sulla base di alcuni sondaggi sono di diver­so
avviso e quindi mi sono permesso di esprimerlo congiunta­mente ai
miei colleghi della minoranza, in questa risoluzione.
Un dato di fatto che qui unanimemente emerge è che la
situa­zione di incertezza sta pesando molto, e sta pesando
soprattut­to su questa gestione immobile, poco sicura e poco certa
che sta proseguendo a livello di esercizio della Casa da gioco. Non
è che abbia disegnato la situazione catastrofica, però mi piace
agire con una sorta di previdenza, cercando non di mettere il carro
davanti ai buoi, ma di anticipare determinati problemi che pre­sumo
si possono realizzare. D'altronde, determinate osserva­zioni le
feci già durante la seduta del 4 novembre scorso, quan­do poi
regolarmente il 16 dicembre, chissà come mai, cadde l'ordinanza di
sospensione del TAR che bloccò certe determina­zioni che questa
giunta e questa maggioranza si erano prefissa­te.
Lo so che il ventaglio di possibilità è ampio. Dalla decisione
nel merito del TAR di fine aprile potranno scaturire una serie di
iniziative da parte di quest'Amministrazione regionale, che possono
essere di diverso tipo ed andare in diversa direzione. Però - e mi
è parso di averlo anche illustrato sinteticamente nel mio
intervento iniziale - sono due anni che il Consiglio regiona­le si
sta barcamenando fra una soluzione giurisdizionale e una delibera
che poi viene o bocciata o diventa oggetto di ricorso. Quello che
sarà il responso del TAR a fine aprile è difficile pre­vederlo,
però dalle dichiarazioni del Presidente l'auspicio è che questo
responso sia di un determinato tipo, perché si possa co­munque
porre una certa soluzione alla questione "Casinò". E se così non
fosse, non è nemmeno da escludere un ricorso al Con­siglio di Stato
da parte della Regione, e quindi si innesterebbe un ulteriore grado
di appello, un ulteriore grado di giudizio che potrarrebbe questa
situazione di incertezza per un altro anno, o chissà quanto.
La risoluzione comunque si può modificare, se viene accettata
parzialmente. Inoltre mi sembra che nel dispositivo non ci sia­no
delle enunciazioni tassative; nel punto 2 si parla di
predi­sposizione della gestione straordinaria, il che vuol dire
attivarsi e dare inizio a quell'iter procedurale affinché venga
prevista, magari lo stesso 30 giugno, la gestione straordinaria.
Non è che si dice da domani bisogna intervenire in questa maniera,
ma predisporre vuol dire dare avvio ad una determinata
procedura.
Potremmo anche chiedere una sospensione e consultarci con gli
altri colleghi che hanno sottoscritto questo documento;
perso­nalmente, ritengo che non sia intempestiva la proposizione di
questo atto e che non sia fuori luogo che il Consiglio esprima con
una sua valutazione l'idoneità o meno di "questo" documen­to in
"questo" momento, al fine di evitare perdite di tempo inutili. Fra
meno di 90 giorni saremo di nuovo chiamati all'ap­pello per
decidere il da farsi; avremo una situazione diversa, un ventaglio
di opportunità. Comunque, l'unico strumento, se vo­gliamo dare una
certa soluzione transitoria alla Casa da gioco di Saint-Vincent, è
quello che è previsto nella legge 88/93.
Personalmente ritengo che questa risoluzione non debba essere
ritirata, ma votata.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Sentendo l'intervento del
Presidente della Giunta, mi aspettavo fosse di un tono diverso,
speravo cioè che il Presidente, come già in passato ha fatto, a
volte in maniera opportuna e altre volte in maniera meno opportuna,
dicesse: "Il Governo regiona­le sta già lavorando su questo, per
cui cade la motivazione della risoluzione". Una giustificazione di
questo genere era più plausibile, quella che invece è stata data
non mi trova perso­nalmente d'accordo.
Avendo avuto modo nei mesi scorsi di andare a ricostruire tutta
la storia del Casinò, delle varie discussioni che si sono
susse­guite in Consiglio, mi pare che questo tipo di
giustificazione ci rimetta in un'antica strada, cioè la strada
dell'attesa, la strada di dire: "Aspettiamo le scadenze delle varie
sentenze". Questa è la strada che in passato ha sempre condotto chi
era chiamato a decidere a trovarsi in grossa difficoltà.
Il Presidente dice che con questa risoluzione mettiamo il carro
davanti ai buoi; direi, almeno dal mio punto di vista, che si
tratta di mettere le mani avanti. Tutti noi ci auguriamo che questa
risoluzione non appena saremo a conoscenza di detta sentenza venga
a cadere; se la sentenza dà ragione a Sitav, si può trattare con
Sitav, nessuno fa più nessun tipo di ricorso; benissimo, tutto
questo viene a cadere, e finalmente c'è una strada sicura.
Ma se così non fosse - e l'esperienza accumulata in questi anni
è lì a monito per ognuno di noi - oggi sarebbe estremamente
importante che il Consiglio regionale dicesse questo, cioè dicesse:
"Oggi, Giunta regionale, impegnati a pre­disporre questo!". Abbiamo
fatto una legge in un momento in cui la situazione non era chiara
e, proprio perché la situazione non era chiara, abbiamo detto che
il Consiglio regionale assu­meva una legge per poter commissariare
il Casinò, legge che abbiamo tutti coscientemente votata.
Oggi si percorre quella strada iniziata da voi e da noi
condivisa, cioè dal momento che ci siamo dati lo strumento, vediamo
di avere la capacità di at­tuarlo, se poi non ce ne sarà bisogno
non lo attueremo, ma se il bisogno ci sarà, saremo pronti.
Lasciatemi anche un po' di malizia: perché la maggioranza non
vuole votare questa risoluzione? Obiettivamente le motivazioni date
dal Presidente paiono debolissime e sono convinto che molti
consiglieri in quest'aula le ritengono egualmente deboli. Se ci
sono problemi di altra natura, soprattutto di fronte a questioni
delicate come queste, vanno accantonati. C'è un mo­mento di
verifica, c'è un momento di difficoltà probabilmente, ma non voglio
giocare su queste cose.
Di fronte ad un atto di questo genere chiedo a tutte le forze
politiche un atto di buona volontà: non si tratta di mettere in
difficoltà nessuno, non si tratta di giudicare negativamente
l'operato della Giunta; si tratta di prendere a coscienza un
problema. Un problema che oggi non sembra essere così grande, ma
che dopodomani può di nuovo essere un grosso problema. Non
permettiamo che questo succeda.
Presidente -
Pongo in votazione la risoluzione in
oggetto.
Presenti: 29
Votanti: 9
Favorevoli: 8
Contrari: 1
Astenuti: 20 (Agnesod, Bionaz, Chenuil, Dujany, Ferraris,
Flo­rio, Lanivi, Lavoyer, Mafrica, Mostacchi, Perrin Carlo, Perrin
Giuseppe Cesare, Perron, Piccolo, Riccarand, Rini, Stévenin,
Vallet, Vicquéry e Viérin Dino)
Il Consiglio non approva
Presidente -
I lavori sono terminati. Il Consiglio
sarà riconvocato nei giorni 20 e 21.
La seduta è tolta.
La sessione termina alle ore 19,22
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK