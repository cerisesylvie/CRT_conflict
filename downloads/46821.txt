Consiglio Regionale della Valle d'Aosta - Oggetto del Consiglio n. 3185 del 25 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Strade di interesse regionale
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3185 del 25 gennaio 2024 - Resoconto
OGGETTO N. 3185/XVI - Interrogazione: "Notizie in merito alla
predisposizione di un disegno di legge sulla fruibilità delle
strade poderali e dei sentieri con biciclette".
Marguerettaz (Presidente) -
Punto n. 12 all'ordine del
giorno. La parola all'assessore Carrel.
Carrel (PA) -
Questa interrogazione ci permette di
tornare su un tema di attualità, sul quale avevamo letto che il
lavoro del gruppo tecnico si sarebbe chiuso entro la fine
dell'anno; quindi, grazie a questa interrogazione posso portare a
conoscenza l'intera Aula che il 21 novembre del 2023 si è svolta
l'ultima riunione del tavolo tecnico preposto per la stesura di
questo disegno di legge e che poi è stata mandata una bozza
definitiva a tutti i partecipanti del tavolo tecnico che hanno
presentato delle osservazioni entro il 15 dicembre.
Tutta questa documentazione è in possesso ora del Dipartimento
risorse naturali, che la condivide con le strutture del turismo e
l'Office du Tourisme proprio per cercare di fare sintesi di quelle
che sono tutte le richieste che pervengono dai vari attori del
tavolo.
Sia gli Enti locali che i consorzi di miglioramento fondiario
hanno sollevato diverse osservazioni, sulle quali credo che sia
opportuno anche un confronto politico e strutturale con il
Dipartimento turismo, proprio per cercare di capire come rendere
realmente attuale e attuabile questa legge.
In questo disegno di legge si parla dell'istituzione della rete
escursionistica della Regione Valle d'Aosta, si parla del catasto
(quindi si istituisce quello che è il catasto dei percorsi
escursionistici inclusi nell'AREVA) e tutte quelle che possono
essere invece le reti escursionistiche comunali di interesse
comunale che possono essere inserite.
Credo che con il collega Grosjacques abbiamo già iniziato ad
affrontare questa tematica, anche in collaborazione con il CELVA,
che ci ha evidenziato le sue perplessità, legate ovviamente
in
primis
alla gestione e ai costi, mentre quelle che sono le
osservazioni del consorzio di miglioramento fondiario sono
in
itinere
e si tramuteranno di fatto in diverse riunioni che
verranno fatte con la Fédération des coopératives che, di fatto,
gestisce gran parte dei consorzi di miglioramento fondiario e che
si è fatta tramite noi e i consorzi proprio per far valere le
proprie ragioni, che sono invece, dall'altra parte, delle ragioni
che ovviamente cercano di difendere quello che è l'utilizzo
prettamente agricolo dei sentieri.
È ovvio che tra queste due realtà, bisogna trovare una sintesi
che vada a difendere da una certa parte sicuramente quelle che sono
le responsabilità dei Presidenti dei consorzi, ma dall'altra deve
tutelare l'interesse turistico della nostra Regione.
Credo che di questo siamo pienamente convinti, però bisogna
farlo all'interno delle regole e bisogna farlo, ovviamente, senza
recare danno alle imprese che operano sul nostro territorio.
Presidente -
Per la replica, la parola al collega
Restano.
Restano (GM) -
Grazie Presidente e grazie Assessore per
la risposta.
Sarebbe stato quanto meno interessante sentire anche l'Assessore
al turismo, non perché lo voglia coinvolgere, ma perché lei si è
espresso in questa maniera: bisogna difendere gli interessi di una
categoria e tutelare gli altri.
Io ritengo che qua si debba tutelare gli interessi della Valle
d'Aosta, gli interessi della proprietà, gli interessi dei consorzi,
gli interessi dei Comuni e anche tutelare gli interessi di chi si
occupa di turismo e di sport.
È dal 2021 che parliamo di questa questione, ma dal 2021 ad oggi
altri Enti e altre Regioni hanno continuato a lavorare sulla
promozione di un turismo lento, di un turismo pedestre e,
soprattutto, per quanto riguarda l'interrogazione che ho
presentato, nel turismo "del pedale", definiamolo così.
Abbiamo dei dati insindacabili che ci confermano quanto sia
cresciuto in questi anni il cicloturismo; in effetti, le mie
iniziative di questo Consiglio vertevano tutte sul tema del
cicloturismo e coinvolgevano più l'Assessore allo sport e al
turismo che lei, Assessore all'agricoltura; però, apprendo con
piacere della sua risposta e le ricordo che già nel 2022, in
un'interpellanza, allora l'assessore Sapinet, diceva: "In vista
della stagione estiva, vorremmo avere una norma che potesse
regolamentare il tutto".
Non voglio ripetere questa richiesta, però le stagioni si
susseguono molto rapidamente e noi non siamo in grado di promuovere
in maniera fattiva un prodotto che, in futuro, credo sia il carro
trainante di una parte del turismo valdostano.
Dall'altra parte, comprendo l'esigenza di tutelare la proprietà
e quella di evitare dei contenziosi sempre più fastidiosi, che, in
questi ultimi periodi, riguardano anche chi transita a piedi nei
sentieri.
La ringrazio della risposta e spero che, oltre al CELVA, ai
consorzi, alle consorterie e all'universo mondo, questo testo venga
anche dato nella disponibilità dei Consiglieri regionali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK