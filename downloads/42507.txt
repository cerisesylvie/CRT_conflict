Consiglio Regionale della Valle d'Aosta - Oggetto del Consiglio n. 66 del 18 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 66 del 18 novembre 2020 - Resoconto
OGGETTO N. 66/XVI - Interrogazione: "Notizie relative
all'ipotesi di acquisizione da parte dell'USL dei locali ex Day
Hospital in regione Borgnalle".
Bertin (Presidente) -
Punto 6 all'ordine del giorno. Per
il Governo regionale risponde l'assessore Barmasse, ne ha
facoltà.
Barmasse (UV) -
Nelle scorse settimane l'azienda USL, su
input
dell'Assessorato ha effettuato un sopralluogo nei
locali dell'ex
day hospital
in regione Borgnalle, per
valutare un eventuale utilizzo della struttura per delocalizzare,
in questa fase di emergenza, le prestazioni ambulatoriali
attualmente svolte all'interno del presidio ospedaliero Umberto
Parini, nonché per la gestione di interventi ospedalieri
no-Covid-19 di bassa complessità.
A seguito di una verifica effettuata con la direzione medica di
presidio e i direttori dei dipartimenti ospedalieri, è emerso che,
stante l'alta percentuale di risorse mediche impegnate oggi nei
reparti Covid in funzione, non risulta possibile attivare in questa
frase emergenziale presso la sede di Borgnalle le attività
evidenziate. Inoltre, la struttura non è più autorizzata né
accreditata come struttura sanitaria e sarebbe pertanto necessario
valutare l'esistenza dei requisiti minimi richiesti per l'esercizio
di tale attività.
Vorrei ulteriormente sottolineare che questo cosiddetto
sopralluogo è stato fatto su mandato dell'Assessore, del
sottoscritto, perché nella prima frase si era detto che dovevamo
delocalizzare gli ambulatori dall'interno dell'ospedale, perché
questo crea assembramento e quindi questa cosa non va bene. Per cui
l'input da parte dell'Assessorato è arrivato in un momento in cui
l'occupazione - chiamiamola così - di Covid-19 dall'ospedale era
ancora abbastanza bassa e quindi c'erano ancora delle disponibilità
dal punto di vista di medici e infermieri. Avevo fatto fare una
rapida indagine su eventuali altre strutture dove delocalizzare gli
ambulatori, ovviamente di proprietà della Regione o della USL, ma
mi era stato dato un parere negativo, per cui questa struttura che
aveva già dato la sua disponibilità nella precedente ondata
pandemica, mi è sembrato poter essere utile o per lo meno che fosse
utile fare una valutazione, per non trovarci sempre a dover
rincorrere le cose.
Quindi è stata esclusivamente una valutazione dal punto di vista
tecnico-strutturale e un'indagine fatta sui direttori di
dipartimento, per sapere se lo ritenevano utile. È stato dato un
parere positivo, ma quando poi abbiamo chiesto il parere eravamo
esattamente all'interno di questa seconda ondata pandemica, e poi
ovviamente non c'erano medici e chirurghi per fare questa cosa.
Però, a mio avviso, potrebbe comunque essere utile - se verrà
comunque confermata l'utilità e in parte è stato fatto da parte dei
medici - l'utilità di queste strutture, perché ci permetterebbero -
come dicevo prima - di delocalizzare gli ambulatori. In questo
momento la piastra dell'ospedale - non in questo momento, perché
siamo ovviamente in attività ridotta; in condizioni più o meno
normali - è occupata da un grandissimo numero di utenti e anche se
noi cerchiamo di non fare degli assembramenti di fatto li facciamo.
Quindi ridurre gli accessi nella piastra portando gli ambulatori
fuori.
Il fatto di avere anche delle sale operatorie ci permetterebbe,
in una condizione di epidemia moderata, di effettuare tutta una
serie di interventi, tipo le ernie per intenderci, cioè a bassa e
media complessità, al di fuori dell'ospedale, quindi mantenendo una
zona pulita. Questa ovviamente è una valutazione anche per il
futuro, poi non è detto che questo tipo di scelta venga fatta.
Presidente -
Si è prenotato per la replica il consigliere
Aggravi, ne ha facoltà.
Aggravi (LEGA VDA) -
Ringrazio l'Assessore per la
puntuale risposta e soprattutto per aver aggiunto una visione più
complessiva, che sinceramente è molto più interessante del singolo
avvenimento, ovvero del singolo caso. Sicuramente la necessità,
come già inserito in premessa, di identificare dei luoghi o delle
aree o comunque delle modalità che possano permettere di svolgere
l'attività in zona pulita e soprattutto non andare a sovraccaricare
l'ospedale, non soltanto nell'utilizzo dei posti letto, ma anche
nell'utilizzo delle strutture e quindi anche delle persone che
circolano intorno appunto la struttura madre, è importante.
Vorrei porre l'accento su una questione che si collega alla
parte finale del suo intervento. Sicuramente ci troviamo nuovamente
in una fase di ulteriore emergenza, perché locali, o comunque come
è dimostrato anche dalla nota vicenda e dalle problematiche legate
alla costruzione del blocco C1, hanno messo in evidenza che nel
tempo la programmazione, ovviamente nessuno pensava che sarebbe
arrivata un'epidemia, però al di là appunto di una situazione
emergenziale e soprattutto così grave che - ripeto - era
difficilissimo da ipotizzare, ha messo in luce tutte le mancanze di
una programmazione futura, soprattutto poi dal punto di vista delle
risorse umane. Possiamo trovare i locali, possiamo costruire in
fretta e furia, perché è dimostrato - faccio sempre l'esempio della
scuola che è stata fatta nei prati di Sant'Orso con tempistiche
emergenziali - ma la formazione o comunque l'identificazione di
figure tecniche e soprattutto che abbiano delle esperienze
particolari e specialistiche come nell'ambito medico è qualcosa che
non si può improvvisare negli ultimi istanti o all'inizio e agli
albori di una emergenza, è un qualcosa che si costruisce con il
tempo.
Sicuramente questa purtroppo è un'ennesima situazione che
dovrebbe insegnarci sul futuro e io penso che sarebbe alquanto
stupido non imparare ancora di più da parte, lo dico di tutti e lo
dico anche a livello nazionale, perché anche a livello nazionale
non è che le cose stiano andando proprio così bene dal punto di
vista della programmazione, per avere finalmente di nuovo una
sanità a determinati livelli e che possa rispondere effettivamente
a quelle che sono le necessità dell'utenza. Io la chiamo utenza, ho
una visione aziendalistica, ma dobbiamo concentrare essendo una
risorsa scarsa per definizione quella dei medici e degli infermieri
e anche dei tecnici sanitari che sono legati all'ambito, perché è
il tempo che li forma e quindi è un percorso molto lungo. Io penso
che per il futuro dobbiamo imparare a creare una programmazione che
non sia soltanto di grandi opere, ma soprattutto di un organico che
sia all'altezza e che possa, soprattutto con centri di eccellenza,
attirare in loco perché non deve essere soltanto ovviamente la
moneta che fa muovere poi le persone, soprattutto per una missione
come quella medica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK