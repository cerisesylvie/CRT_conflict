Consiglio Regionale della Valle d'Aosta - Oggetto del Consiglio n. 242 del 20 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 242 del 20 dicembre 2018 - Resoconto
OGGETTO N. 242/XV - Interrogazione a risposta immediata:
"Chiusura dell'ambulatorio di sanità pubblica presso il consultorio
di Variney nel Comune di Gignod".
Rini (Présidente) -
Point 9.01 à l'ordre du jour. La
parole au collègue Cognetta pour l'illustration.
Cognetta (MOUV') -
Questa interrogazione chiede
sostanzialmente al Governo regionale un fatto puntuale, e direi
anche piuttosto increscioso. Da quello che ho appreso negli ultimi
giorni parrebbe che l'ambulatorio di sanità pubblica di Variney nel
Comune di Gignod sarà chiuso a partire dal primo gennaio del
prossimo anno, quindi ormai tra pochissimi giorni. Visto che questo
è un presidio sanitario territoriale che faceva una serie di
attività - le ho descritte anche nelle premesse di questa
interrogazione: ad esempio, le visite relative al rilascio della
patente piuttosto che per il porto d'armi, oppure i certificati di
idoneità varia, l'attività vaccinale e così via - io chiedo al
Governo - tra l'altro la sanità ha un'enorme parte del
budget
del nostro bilancio, quasi un terzo - se si potesse
soprassedere a questa chiusura e proseguire a tenere aperto questo
presidio, anche per evitare lo spostamento di buona parte delle
persone di quella vallata direttamente ad Aosta, continuando a
farlo lavorare laddove stava già svolgendo la sua attività in modo
egregio.
Presidente -
La parola all'assessore Baccega per la
risposta.
Baccega (UV) -
I servizi che si sono ridotti in passato a
Gignod riguardavano il dipartimento di psichiatria, che aveva già
evidenziato una carenza organica piuttosto significativa. La stessa
carenza si è creata negli ultimi tre anni per i medici igienisti,
passando da tredici a cinque medici specialisti. Questo è anche
dovuto a una questione che non c'è solo in Valle d'Aosta, ma in
tutta Italia, a causa del pensionamento dei medici, del mancato
turnover
e soprattutto dei concorsi che sono andati
deserti.
Al fine di garantire il mantenimento dell'erogazione dei servizi
essenziali di vaccinazione, di profilassi e di controllo delle
malattie infettive, dal primo gennaio effettivamente si procederà a
razionalizzare l'attività incentrando il più possibile i poli
vaccinali. Pertanto, a fronte di questa cessazione di attività, in
alcune sedi, compresa quella di Variney, l'attività aggiunta che
renderanno i medici igienisti in servizio permetterà il
mantenimento del servizio vaccinale nei seguenti poli: Morgex,
Saint-Pierre, Aosta, Charvensod, Nus, Châtillon, Verrès e Donnas,
garantendo in tal modo i Livelli Essenziali di Assistenza
vaccinali, a fronte di contenute contrazioni delle aperture
ambulatoriali.
Contestualmente le altre attività ambulatoriali (certificazioni,
patenti, porto d'armi, eccetera) verranno erogate negli ambulatori
limitrofi. In Valle d'Aosta siamo ben distanti dalle medie di un
ambulatorio di igiene, che sono previste ogni
cinquanta/sessantamila abitanti, come avviene anche nelle realtà
limitrofe. Quindi va detto che in questo caso i LEA vengono
garantiti. I pochi giorni che ho avuto a disposizione per
confrontarmi con la USL non mi hanno permesso di avere un quadro
ancora preciso della situazione sul territorio; ho chiesto una
relazione approfondita in questo senso, che poi eventualmente le
potrò illustrare. Su questo argomento ho intenzione di ritornare
con la struttura, per capire se ci sono degli elementi possibili
per poter ritornare sull'argomento.
Presidente -
La parola al consigliere Cognetta per la
replica.
Cognetta (MOUV') -
Il fatto che ci abbia rimesso Variney
rispetto agli altri non mi fa affatto piacere, anche perché si può
sicuramente trovare una soluzione alternativa, che le posso
suggerire tranquillamente, ma che a questo punto sarà oggetto di
una risoluzione che presenterò: si può spostare qualcuno degli
operatori di Aosta per un breve periodo della settimana
direttamente a Variney e continuare a fare questo servizio. Non è
una cosa molto difficile né da organizzare né da fare. Anche
perché, come dice giustamente lei, se ci fosse un presidio ogni
cinquanta/sessantamila abitanti, in Valle d'Aosta li dovremmo
chiudere praticamente tutti.
Pertanto o noi vogliamo veramente difendere le piccole comunità,
come raccontiamo sempre, oppure stiamo dicendo delle fesserie,
quando facciamo queste cose. Quindi, le ripeto, nonostante gli
sforzi che lei sta facendo con l'acquisizione dei dati, le darò
questo suggerimento con una risoluzione e vedremo se quest'Aula
sarà disposta ad accettare questa soluzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK