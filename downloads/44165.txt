Consiglio Regionale della Valle d'Aosta - Oggetto del Consiglio n. 1227 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1227 del 9 febbraio 2022 - Resoconto
OGGETTO N. 1227/XVI - Interrogazione a risposta immediata:
"Sospensione delle procedure di esecuzione immobiliare nei
confronti di amministratori regionali".
Bertin (Presidente) -
Passiamo al punto n. 4.01. Per
l'illustrazione del
question time
, si è prenotato il
consigliere Baccega, ne ha facoltà.
Baccega (GM) -
A seguito della sentenza n. 350 della
Sezione giurisdizionale centrale della Corte di appello della Corte
dei conti e, sulla base delle comunicazioni emesse nel mese di
novembre 2021 dall'Avvocatura regionale, con oggetto: "Esecuzione
sentenza 350", tenuto conto della posizione di alcuni alti
amministratori che hanno tuttora
in itinere
altrettante
vertenze nei confronti delle rispettive compagnie assicurative al
fine di garantire l'attivazione e il conseguente intervento
nell'ambito della procedura, perché altri hanno già ottemperato al
pagamento, venuti a conoscenza del caso limite di un ex
amministratore regionale che, pur avendo da più di due mesi la
capienza sul proprio conto corrente, è tuttora sottoposto a
sequestro come tutti i conti correnti sono stati sottoposti a
sequestro, utile all'estinzione del credito vantato nei confronti
della Regione Autonoma, nei giorni scorsi si è appreso della
prosecuzione della procedura di pignoramento dei beni immobili con
tanto di nomina del curatore designato; preso atto che sono stati
promossi, per conflitto di attribuzione da parte della stessa
Regione Autonoma Valle d'Aosta dinanzi alla Corte costituzionale e
per difetto di giurisdizione da parte degli amministratori
regionali coinvolti alla Corte di cassazione, tenuto conto che il
grave e irreparabile pregiudizio cui potrebbero essere esposti gli
amministratori regionali nei confronti della procedura di
esecuzione immobiliare soprattutto, interroga la Giunta regionale
per conoscere se ha previsto in autotutela di dare disposizioni
all'Avvocatura regionale affinché si sospendano, per il momento, le
procedure di esecuzione immobiliare nei confronti degli
amministratori regionali coinvolti, proprio in attesa delle
pronunce della Corte costituzionale e della Corte di
cassazione.
Presidente -
Per la risposta, ha chiesto la parola il
presidente Lavevaz, ne ha facoltà.
Lavevaz (UV) -
Parliamo di una questione molto delicata e
molto dolorosa che conosciamo tutti, ne abbiamo discusso ampiamente
anche in questo Consiglio. Nel merito del
question time
, la
Giunta regionale ha dato mandato, come noto, a un legale per
l'esecuzione della sentenza n. 350/2021 della Terza Sezione
centrale d'appello della Corte dei conti relativamente a un preciso
obbligo di legge. Eventuali disposizioni che la Giunta andasse a
impartire all'Avvocatura, o più correttamente al suddetto legale si
porrebbero in qualche modo in conflitto con il mandato che è stato
conferito al legale stesso. La sospensione dell'esecuzione risulta
essere stata oggetto, nell'ambito del giudizio di cassazione, di
specifica istanza da parte degli interessati, della quale tuttavia
oggi però non si conosce l'esito.
Per quanto riguarda la procedura esecutiva, la sospensione può
essere ovviamente chiesta dal debitore al Giudice dell'esecuzione;
l'ordinamento prevede anche che la sospensione, su istanza del
creditore, possa essere eseguita. Questa opzione sarà presa in
considerazione ma dal legale incaricato nel momento in cui, tenendo
conto dei tempi della procedura esecutiva e dei tempi per i ricorsi
pendenti avanti la Corte di cassazione e la Corte costituzionale,
dovessero profilarsi conseguenze irreversibili legate alla vendita
degli immobili che possono esporre l'Amministrazione a
responsabilità e qualora si configurino esigenze legate al
perseguimento dell'interesse pubblico.
Presidente -
Per la replica, ha chiesto la parola il
consigliere Baccega, ne ha facoltà.
Baccega (GM) -
Prendo atto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK