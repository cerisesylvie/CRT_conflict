Consiglio Regionale della Valle d'Aosta - Oggetto del Consiglio n. 880 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 880 del 25 luglio 2019 - Resoconto
OGGETTO N. 880/XV - Interpellanza: "Segnalazione dell'Ordine
degli architetti in merito all'affido del servizio di redazione del
progetto di manutenzione del castello Vallaise di Arnad".
Farcoz (Président) -
Point n° 33 à l'ordre du jour. La
parole au Vice-président Distort pour l'illustration.
Distort (LEGA VDA)
-
Premetto che espongo questa
interpellanza più che con un certo imbarazzo con una certa
apprensione. Pertanto se l'Assessore che seguirà al mio intervento
con la risposta si trovasse nell'ipotesi di difficoltà, sappia che
non è da solo.
Detto questo, introduco la questione che riguarda una situazione
di conflittualità tra la Sovraintendenza regionale e l'Ordine degli
architetti. La mia premessa è relativa al fatto che io intervengo
nella mia figura di Consigliere regionale. Il fatto di essere
architetto non fa di me, in questa sede, il difensore di una
categoria, ma in questa sede io ritengo di difendere, di sostenere
la risoluzione di una conflittualità tra due parti estremamente
importanti della nostra società in merito a questo argomento: da un
lato, la Sovraintendenza e, dall'altro, l'Ordine degli
architetti.
Illustro la situazione, che è questa: il 24 giugno è stato
affidato l'incarico per la progettazione - progetto esecutivo,
direzione lavori, assistenza, misura e contabilità, redazione del
piano di sicurezza e di coordinamento in fase di progettazione e di
esecuzione - dei relativi lavori alla manutenzione straordinaria
della copertura del rustico del Castello Vallaise di Arnad, bene
tutelato ai sensi del decreto legislativo n. 42/2004. Parliamo
quindi di un bene culturale. Qual è il
casus belli
?
L'affidamento di questo incarico ha tutta una sua organicità, è un
incarico che ha un inizio ed una fine, quindi non è soltanto una
porzione, una parte residuale, ma è un incarico completo affidato
per un bene culturale a un ingegnere. Ora il
casus belli
nasce proprio perché è un bene culturale, per tutta una situazione
legislativa che richiamo proprio a grandi linee. Parto dal regio
decreto n. 2537 del 23 ottobre 1925, tralascio tutta la serie di
leggi sulla tutela dei beni culturali avvenuta nel corso della
storia e vado subito al testo unico, al decreto legislativo n. 42
del 2004, cosiddetto "Codice dei beni culturali", per poi - per
quanto riguarda l'affidamento di incarico - richiamare il decreto
legislativo n. 50/2016. Dal punto di vista dell'affidamento, è un
affidamento di incarico sotto soglia, è perfettamente disciplinato
dal Codice degli appalti, quindi dal decreto legislativo n. 50/2016
e tutto, da un punto di vista amministrativo, funziona.
Quello che ha suscitato invece una presa di posizione
dell'Ordine degli architetti, il quale ha segnalato alla
Sovraintendenza, all'Assessorato e ha trasmesso per conoscenza a
tutti gli iscritti cui appartengo, è stata una segnalazione in
merito alle competenze professionali. L'Ordine degli architetti
segnala che la competenza di un intervento, sia esso tecnico,
strutturale, fondamentalmente strutturale ma non esclusivamente
come parte tecnica, però che sia un intervento che abbia comunque
una priorità strutturale, anche solo una priorità strutturale
assegnato su un bene culturale, assegnato a un ingegnere sarebbe,
secondo tale Ordine, un affidamento illecito. L'affidamento
dovrebbe avvenire o ad un architetto, il quale ha anche competenze
strutturali, per cui potrebbe assolvere completamente l'intervento
nel pieno rispetto inequivocabile delle competenze di azione oppure
ad un ingegnere congiuntamente ad un architetto. Chiaramente poi
l'Ordine, nel momento in cui effettua questa segnalazione, richiama
alcuni casi che hanno costituito giurisprudenza, che io non sto a
ripetere, i contenuti li ho riportati per sommi capi. Oltretutto
c'è un richiamo alla lettera che è comunque diventato un documento
pubblico, per cui io non sto ad entrare nel merito. È chiaro che di
fronte a questa situazione, ad un incarico affidato a una figura
che, secondo l'Ordine degli architetti... oltretutto non voglio
mettermi a svolgere un ruolo
Cicero pro domo sua
, però è
chiaro che non si tratta della richiesta di un singolo architetto
penalizzato che, per una questione di mero interesse economico, è
stato sostituito da un ingegnere, ma è l'Ordine che svolge un ruolo
di sorveglianza e quindi di tutela, di applicazione delle
discipline, della normativa, della disciplina di attribuzione di un
incarico.
Prima di arrivare al quesito dell'interpellanza, ribadisco - e
lo ribadisco per onor del vero - che non è assolutamente
un'
excusatio non petita
, e mi riallaccio al commento di
apertura di questo mio intervento. Mi trovo in una situazione in
cui ho una grandissima stima della Sovraintendenza perché, avendo
lavorato come architetto e svolgendo ancora, nel limite delle mie
possibilità, i miei rapporti con la Sovraintendenza, ho sempre
osservato e constatato uno spirito estremamente collaborativo, uno
spirito formativo, quindi è una stima che intendo riproporre e
ribadire a scanso di qualunque equivoco. È una stima nei confronti
delle persone di cui conosco nome e cognome, che lavorano
nell'ambito degli uffici preposti e, ovviamente, è un perfetto
riconoscimento nell'ambito degli iscritti all'Ordine degli
architetti. Questa doppia stima e questa doppia simpatia mi mette
in condizioni di essere a questo punto
super partes
a
chiedere all'Assessore competente spiegazioni, per capire in che
modo l'Amministrazione regionale intenda dirimere una questione che
riguarda i rapporti tra varie parti della società civile.
Il mio quesito quindi è: "
quali siano le intenzioni di
riscontro in merito a quanto segnalato e richiesto dall'Ordine
degli architetti, pianificatori, paesaggisti e conservatori della
Regione Valle d'Aosta attraverso la corrispondenza in
questione
". Giusto per ulteriore chiarezza, ma penso non ce ne
sia bisogno e che l'Assessore abbia capito perfettamente il
discorso. È chiaro che "le intenzioni di riscontro" presuppongono
non solo entrare nel merito della questione delle competenze, in
che modo gestire e approfondire la questione delle competenze, in
che modo anche gestire ed approfondire eventualmente la bontà
dell'iter procedurale di affidamento di incarico, preso atto che
farà seguito un titolo abilitativo, una SCIA, immagino, o un
qualunque altro titolo abilitativo per il quale ovviamente la
figura, la competenza del tecnico impiegato determinerà la validità
o meno del titolo. Pertanto chiedo quali siano le iniziative,
eventualmente anche future, per evitare situazioni e conflittualità
di questo tipo.
Président
-
La parole au collègue Viérin pour la
réponse.
Viérin (AV)
-
Merci au collègue Distort qui a
prédisposé cette interpellation qui nous donne en effet la
possibilité - et je repartirai de la dernière de ces considérations
- aujourd'hui, dans cette Salle du Conseil, de mettre en évidence
le travail que la Surintendance aux biens culturels de la Vallée
d'Aoste a su mettre en place dans ces années, soit à la partie
unitaire avec l'organisation de toutes les activités culturelles,
mais aussi d'un point de vue technique, à savoir tout ce qui a été
mis en œuvre en Vallée d'Aoste - où nous avons
une Surintendance unique par rapport au reste de l'Italie où les
Surintendances sont divisées - et qui nous a donné la possibilité
de travailler pour maintenir notre territoire et notre paysage qui,
par rapport à d'autres réalités hors de la Vallée d'Aoste, a su
maintenir dans les années une identité actualisée et a su maintenir
sur notre territoire les traces de notre communauté valdôtaine.
Collega Distort, nessun imbarazzo, quindi; anzi, apprezzo che
lei abbia sollevato alcune questioni ed è giusto che in quest'Aula
si possa dibattere anche di questioni prettamente tecniche e di
rilievo dirigenziale. Lo dico spesso, quando si è in sede di
approvazione di delibere di Giunta: ciò che si assume in termini di
responsabilità, quando si è in un governo, è un atto di indirizzo
che spesso non collima con quelli che sono gli atti o, meglio, che
si scinde rispetto a quelle che sono spesso le attività dei
dirigenti; tant'è che nelle premesse si fa riferimento ad un
provvedimento dirigenziale, che quindi sicuramente è in visione e
viene sottoposto al controllo della parte amministrativa, ma che ha
un'autonomia soprattutto in un una parte tecnica come quella della
Sovraintendenza per i beni e le attività culturali.
Riparto dall'ultima sua considerazione dicendo che la nostra
Sovraintendenza unica è un'eccellenza e che in questi anni - come
lei ha sottolineato - ha dato la possibilità a professionisti e a
tecnici di confrontarsi in modo preventivo rispetto a pareri, a
soluzioni, rispetto a misure di tutela dei beni paesaggistici
storico-artistici affinché non ci fosse solo la parte repressiva di
quando c'è un problema, ma anche una concertazione a monte. Viviamo
tra l'altro all'interno dell'Amministrazione e dell'Assessorato una
fase di profonda rivisitazione e di cambiamento. Abbiamo persone
che sono in quiescenza, che nelle prossime settimane andranno in
pensione e che lasceranno un vuoto all'interno dell'Amministrazione
e dell'Assessorato. Penso in particolar modo al Sovraintendente,
l'architetto Roberto Domaine, con cui ho avuto la fortuna di
lavorare in questi quindici anni, il quale, assieme alla squadra e
allo staff della Sovraintendenza, in modo molto garbato ma molto
puntuale e preciso, ha fatto crescere delle professionalità, messo
in campo azioni di tutela e di valorizzazione, ma anche quelle che
noi abbiamo chiamato "di fruizione", quelle che noi abbiamo messo
in campo proprio per contemperare la fase della tutela con quella
della fruizione. In questi giorni codificheremo la transizione,
perché avremo qualche mese in cui la riorganizzazione
dell'Assessorato sarà messa in campo. L'architetto, la dottoressa
De La Pierre, sarà la traghettatrice, sarà la persona con
l'esperienza maturata all'interno della Sovraintendenza che
assumerà, in questo periodo di riorganizzazione, le funzioni di
Sovraintendente e credo che l'esempio del Château Vallaise sia uno
degli ultimi che abbiamo messo in campo. In questi giorni abbiamo
in Valle d'Aosta le riprese di
Bike Channel
, un'importante
trasmissione che, attraverso itinerari ciclistici, racconta le
bellezze del territorio. Confrontandomi con la
troupe
nella
pausa pranzo, ho notato che sono rimasti impressionati
positivamente dalla quantità di beni tutelati, di castelli per un
esiguo territorio come il nostro. Questa mattina erano al Château
Tour de Villa di Gressan, poi al Castello di Aymavilles e abbiamo
cercato di veicolare quella che era, appunto, una filosofia di
intervento non solo in campo tecnico e in campo culturale, ma anche
di indotto sul territorio.
Arriverò agli Ordini e ai professionisti che in tutti questi
anni hanno lavorato. Gli investimenti che noi abbiamo immesso nel
territorio, dai beni storico-artistici, ai beni ecclesiastici, ai
beni culturali, hanno creato indotto per i nostri giovani che
studiavano beni storico-artistici che avevano maturato
professionalità fuori dai nostri confini e che spesso, nel passato,
dovevano abbandonare la nostra Valle proprio perché studiavano in
un campo che poi non aveva quelle ricadute o quegli sbocchi
professionali. Quando si tratta giustamente di mettere in campo
delle azioni è giusto che ci siano le procedure codificate in modo
corretto. Dico questo perché l'ultimo bene in termine temporale su
cui siamo intervenuti - lo abbiamo presentato al di là del Castello
di Aymavilles che stiamo correndo per aprirlo nel 2020 - e che
veramente sarà un esempio di restauro molto importante e di
fruizione molto interessante è il Castello Château Vallaise di
Arnad, è stato l'ultimo acquisito. È stata un'operazione che
ricordo con piacere perché l'ho seguita direttamente. Non è stato
facile riuscire ad acquisire un bene culturale di quel tipo, tra
l'altro con la possibilità per l'Amministrazione di agire ma con
parametri pubblici, quindi non potendoci confrontare magari con
privati che hanno altre capacità e, soprattutto, con perizie che
poi alla fine devono giustamente e tecnicamente rispondere alle
cifre esatte. Quel castello poi negli anni è stato oggetto di
restauro e di importanti interventi, con un progetto europeo, con
un partner che avevamo trovato all'epoca, l'Abbaye de
Sixt-Fer-à-Cheval, un luogo molto interessante in Francia, in
Haute-Savoie, grazie ad un
élu
che ancora è in carica, Joël
Baud-Grasset, che ricordo con simpatia, e anche ad un certo punto
con i proventi dei giochi del Gioco del Lotto (è un qualcosa che
spesso non si conosce). Il Lotto destina ogni anno, per ogni
regione, una quota per dei beni culturali. Abbiamo in questo senso
agito per restaurare per esempio la Chiesa di Saint-Léger a
Aymavilles e, per un certo periodo, avevamo destinato questa parte
anche al Castello di Arnad. Intanto è un bene culturale che non era
mai stato studiato, e sottolineo il lavoro di Sandra Barberi che ha
studiato questo castello; castello che quest'anno sarà peraltro
oggetto di Châteaux Ouverts (abbiamo appena approvato la delibera
di Giunta). Il 14 di agosto procederemo all'inaugurazione di
Châteaux Ouverts, questo era un po' nella logica di fare vivere il
bene culturale ancor prima che tale bene culturale fosse terminato,
proprio per trasformare un cantiere in opportunità.
Dicevo questo perché ci sono delle pertinenze che le leggerò,
collega Distort, le leggerò che cosa la Sovraintendenza ha risposto
all'Ordine degli architetti, perché giustamente c'è stata una presa
di posizione e avevamo sollecitato dicendo: "rispondete
tecnicamente", visto che c'era l'iniziativa. Io ho avuto premura di
avere questa risposta. "
Premesso che per effetto del decreto
legislativo del 2004 e, in particolare, degli articoli
- e sono
citati -
le massime funzioni di tutela del patrimonio sono in
capo alla Sovraintendenza per i beni e le attività culturali,
l'oggetto della progettazione è esclusivamente
- loro dicono -
la copertura dell'edificio rurale
" che rientra, sì, nei beni
culturali, perché appartiene al complesso del Château Vallaise e ha
un interesse etno-antropologico come testimonianza dell'economia
rurale della Bassa Valle, più diciamo per questa ruralità rispetto
alle peculiarità di interesse storico-artistico. "
La
sentenza
- citano -
del 2014 del Consiglio di Stato, nella
sostanza rileva competenze su un bene culturale distinte per
tipologia di intervento
- poi le fornirò la risposta puntuale
-.
Gli uffici tecnici competenti della Sovraintendenza hanno
quindi al loro interno soggetti qualificati ad operare nel campo
dei beni culturali, tant'è che tante volte operano direttamente, ma
hanno rilevato la necessità di incaricare un professionista, e in
questo caso un ingegnere, perché c'erano delle opere strutturali,
figura che non era presente nell'organico della Sovraintendenza ed
è sottointeso che le residuali competenze architettoniche verranno
espletate direttamente dai tecnici della Sovraintendenza.
L'ingegnere affidatario
- il PD è il n. 3673/2019 -
individuato quale professionista ha una comprovata esperienza in
progettazione strutturale sui beni tutelati di interesse
storico-artistico e per questo motivo, ben conoscendo il valore del
patrimonio storico-artistico valdostano ed essendone al contempo
l'organo di tutela diretta, la Sovraintendenza ritiene di avere
operato correttamente nell'individuazione di un ingegnere per
queste esecuzioni di servizio di cui all'oggetto
".
Ripeto, sono molto rispettoso del lavoro tecnico, però rilevo
anche che quando c'è un problema. È successo per certe
progettazioni, ne avevamo discusso anche in un convegno qui, a
Palazzo, ci sono state delle rimostranze e l'Amministrazione ha
corretto quella che era stata l'azione. In questo caso credo che il
lavoro puntuale della Sovraintendenza sia giustificato dal fatto
che non sia intervenuto direttamente su una parte di
professionalità in termini di bene culturale, ma era necessario
avere un professionista che avesse quel profilo che poi è stato
individuato.
Président -
La parole au Vice-président Distort pour la
réplique.
Distort (LEGA VDA)
-
Merci Assesseur, moi je
partage tous les mots que vous avez utilisés pour introduire votre
intervention à propos de la Surintendance, je l'estime, je
considère un bien général le bien culturel en soi-même et, en cela,
je m'aligne et je partage tout.
Ribadisco, condivido pienamente ogni singola parola del suo
intervento, però mi permetta due cose. Primo, la risposta alla mia
domanda è avvenuta semplicemente alla fine del suo intervento - che
tra l'altro ho apprezzato, e sappia che è un complimento - però
viene alla fine dell'intervento con la lettura della risposta della
Sovraintendenza. Devo quindi prendere atto che da parte sua c'è un
atteggiamento di totale rispetto di una sorta di autonomia della
Sovraintendenza. Questa è una buona cosa, però a questo punto
prendo atto che come Assessore chiaramente il suo ruolo in questo
caso si limita a rispettare l'autonomia della Sovraintendenza. Io
poi personalmente non intendo in questo in questa sede porre un
dibattito, anche perché poi sarebbe un dibattito in contumacia,
perché a questo punto io lo proseguirei volentieri con il
Sovraintendente con cui anch'io condivido un una grandissima e uno
splendido rapporto. Anch'io mi unisco ai saluti e gli auguri per
una conclusione di carriera brillante.
È chiaro che comunque mi permetto, già soltanto sentendo questa
risposta, di fare soltanto due riflessioni. Giusto giusto due
spunti. Mi viene da dire: pensare che sia un rustico del castello,
quindi come una sorta di bene culturale di seconda categoria, io
ritengo che questo assolutamente... Probabilmente l'ho capito male,
non era questo lo spirito, ma vorrei evitare questa considerazione,
questo dubbio che s'intenda il rustico del castello come un'opera
di secondo livello, perché allora a questo punto quando intervengo
in un fabbricato tutelato, nel momento in cui io intervengo nel
piano interrato e seminterrato semplicemente perché ha ospitato
attività accessorie io posso sentirmi libero intervenire esulando
da quelle che sono le norme o comunque le attenzioni e delicatezze
di rispetto del bene tutelato.
Per quanto riguarda la presenza di una figura interna alla
struttura della Sovraintendenza con la qualifica di architetto, non
metto in dubbio che ci sia, assolutamente, però a questo punto io
lo inserirei nel provvedimento. Se così è, la revoca in autotutela
del provvedimento e la riedizione del provvedimento con
l'inserimento di una figura interna che svolge il ruolo di
architetto, e che quindi completa e definisce da un punto di vista
formale questa situazione nel totale e pieno rispetto di quanto è
stato richiesto da loro negli architetti - tra l'altro senza
aumento di spesa, perché è figura interna -, penso che sarebbe
opportuno. Questo lo faccio presente a titolo collaborativo nella
stima rispetto alla Sovraintendenza, nella grande, grande
considerazione dell'Ordine, che tra l'altro riconosco a nome non
solo di iscritto, ma di Consigliere regionale. Quindi - immagino di
poter parlare a nome di tutti noi - c'è il riconoscere che l'Ordine
degli architetti svolga questo ruolo di controllo, che non è
soltanto una tutela immediata degli interessi della propria
categoria, ma è anche un ruolo di dialogo estremamente importante,
estremamente vivo di una parte della società che fa sentire la sua
voce e che, proprio per questo, si prende la briga di un impegno
sociale che deve essere assolutamente riconosciuto, anche in questa
sede.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK