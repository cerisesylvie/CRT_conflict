Consiglio Regionale della Valle d'Aosta - Oggetto del Consiglio n. 2793 del 22 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2793 del 22 novembre 1991 - Resoconto
OGGETTO N. 2793/IX Disegno di legge: "Modificazioni alla
legge regionale 18 agosto 1986, n. 49, come modificata dalla legge
regionale 27 dicembre 1989, n. 89, concernente l'applicazione in
Valle d'Aosta del regolamento (CEE) n. 797/85 del Consiglio del 12
marzo 1985, relativo al miglioramento della efficienza delle
strutture agrarie".
Presidente
Ha chiesto di parlare il relatore,
Consigliere Limonet, ne ha facoltà.
Limonet (DC)
Il disegno di legge n. 328 presentato dalla
Giunta regionale il 12 settembre 1991 modifica la legge regionale
del 18 agosto 1986, n. 49, che era l'applicazione in Valle del
regolamento CEE 797/85.
A proposito di detto regolamento vorrei segnalare che lo stesso
è stato codificato, senza alcuna modifica, nel Consiglio CEE del
15.7.1991 con il numero 2328/91, ed è pertanto a questo numero che
in futuro dovremo fare riferimento.
Questo fatto sarà quindi oggetto, assieme ad altre modifiche, di
un emendamento che vi presenterà alla fine della relazione.
Come dicevo, il disegno 328 modifica la legge regionale 49/86,
che era l'applicazione del regolamento prima citato, e la legge
regionale del 27 dicembre 1989 n. 89, con la quale si era dato
applicazione in Valle d'Aosta ad altri regolamenti, e precisamente
al n. 2224/86, al n. 1760/87, al n. 1094 e 1137 del 1988.
Dette modifiche si sono rese necessarie poiché il 12 dicembre
1989 il Consiglio CEE, allo scopo di accelerare l'adeguamento delle
strutture di produzione dell'agricoltura, ha adottato un altro
regolamento, precisamente il n. 3808, a cui è indispensabile
adeguarsi.
Le novità introdotte con questo adeguamento al provvedimento CEE
sono: mentre prima poteva accedere al contributo CEE solo
l'imprenditore agricolo a titolo principale, ossia solo chi
ricavava dall'azienda agricola un reddito pari o superiore al 50
per cento del reddito totale e vi dedicava alla stessa più della
metà del tempo di lavoro, ora detto regime viene allargato e
permette l'accesso al contributo CEE anche a chi ricavi sempre il
50 per cento del proprio reddito, però come sommatoria di diverse
attività, che possono essere agricole, forestali, turistiche o
artigianali, ma sempre svolte nell'azienda.
Questo purché il reddito derivante dall'attività agricola non
sia inferiore al 25 per cento del reddito totale e purché il tempo
di lavoro dedicato alle attività esterne alla agricoltura non
superi la metà del tempo di lavoro totale. Il fatto permetterà
quindi l'accesso a contributi CEE di un certo livello ed entità
anche a chi pratica l'agriturismo; infatti prima era solo di circa
40mila ECU, pari a circa 68 milioni di lire.
Un'altra novità riguarda la scadenza del 30 novembre 1987 per la
presentazione dei piani di miglioramento, che se approvati davano
diritto di beneficiare di aiuti per gli investimenti, scadenza che
è stata prorogata al 31 dicembre 1991.
Il premio ai giovani imprenditori per il primo insediamento è
passato da 7.500 ECU a 10.000 ECU, cioè da 13 milioni a circa 17
milioni. Il prestito, sempre ai giovani imprenditori per le spese
inerenti al primo insediamento, è passato da 7.500 ECU a 10.000
ECU, che sono anche qui da 13 milioni circa a 17 milioni.
L'indennità compensativa annua, quella che chiamiamo comunemente
verde agricolo, sarà di 120 ECU, circa 200mila, per UBA, cioè per
unità di bovine adulte, o per ettaro di superficie foraggera
lavorata.
Prima veniva corrisposta nella misura di un capo adulto per
ettaro, cioè se una azienda aveva 10 capi e curava 14 ettari di
terreni veniva indennizzato solo per 10 e per un massimo di 20 capi
adulti per azienda, qualunque fosse l'estensione della stessa e
tipo di produzione.
Ora questa indennità, cioè il verde agricolo, verrà corrisposto
nel seguente modo: nella misura di 1,4 capi adulti per un ettaro;
cioè una azienda di 14 capi che curi 10 ettari di terreno verrà
indennizzata per 14 capi, mentre con il sistema precedente sarebbe
stata indennizzata solo per 10.
Nel resto, che avete come allegato all'ordine del giorno, era
inoltre previsto l'indennizzo per un massimo di 20 capi adulti per
azienda se il latte veniva commercializzato, mentre se il latte
veniva trasformato nella stessa azienda, sia tramite la sua
lavorazione, sia tramite l'ingrasso di bovini, si indennizzavano
fino ad un massimo di 60 capi. Ora, con il nuovo emendamento che
presenteremo, si indennizzerà fino a 60 capi senza la distinzione
del tipo di lavorazione.
Altre novità: prima le leggi regionali da modificare, cioè la n.
49/86 e la 89/89, prevedevano che entro 90 giorni dall'approvazione
la Giunta regionale avesse proposto al Consiglio regionale un piano
per gli interventi in zone sensibili da un punto di vista
ambientale, cosa che non fu mai messa a punto.
Con il nuovo provvedimento verrà concesso un premio annuo per
ettaro ai seguenti conduttori di alpeggi: conduttori di alpeggi
siti in zone interessate dal punto di vista ambientale, conduttori
di alpeggi che si impegnano a condurre i pascoli per almeno cinque
anni, conduttori di alpeggi che si impegnino ad adottare pratiche
agricole compatibili con le esigenze della protezione dell'ambiente
e delle risorse naturali.
Per permettere ai conduttori di fruire degli interventi il
Satessa elaborerà un programma specifico da approvarsi con delibera
del Consiglio regionale.
Un'altra modifica degna di citazione è quella apportata
all'articolo 2 della legge regionale 49 con cui si stabilisce che
in futuro, onde evitare di dover incorrere alla lunga tempistica
delle leggi, le direttive CEE potranno essere recepite con
deliberazione del Consiglio, su proposta della Giunta.
Per dare corso alle variazioni prima illustrate, presenterò al
Consiglio gli emendamenti al testo di legge per una parte
sostitutivi di quelli presentati nella II e III commissione e la
relazione accompagnatoria della legge nella nuova versione, cioè
quella che tiene conto degli emendamenti apportati al testo.
Presidente E' aperta la discussione generale.
Ha chiesto di parlare il Consigliere Perrin, ne ha facoltà.
Perrin (UV)
Le Groupe de l'Union Valdôtaine se
déclare favorable à ce projet de loi, qui est une transposition
d'un nouveau règlement communautaire, le 3808, qui a modifié le
règlement communautaire précédent. Il nous semble juste qu'il y ait
cette juxtaposition, afin de permettre d'obtenir à plein titre
toutes les contributions que la CEE décerne aux agriculteurs.
Nous avons cependant une demande à poser à l'Assesseur: le
règlement 3808 est beaucoup plus complexe, de ce règlement a été
adoptée une partie, d'autres parties ne sont pas contenues dans les
modifications; nous aimerions connaître les raisons pour lesquelles
cela n'a pas été fait. Et puis un problème d'interprétation: à
l'article 5, ainsi qu'il est modifié dans le dernier amendement
présenté maintenant, on dit: "L'importo totale delle indennità è di
120 ECU per UBA o per ettaro di superficie foraggera".
Dans la phrase qui suit on dit: "La concessione dell'indennità è
limitata ad 1,4 UBA per ettaro di superficie foraggera totale
dell'azienda". Est-ce qu'il n'y a pas une contradiction avec ce qui
est dit précédemment? Là il y a la parité entre UBA et hectare,
c'est-à-dire un bovin adulte pour chaque hectare; dans le deuxième
alinéa par contre on dit que ce rapport n'est plus de 1 à 1 mais de
1 à 1,4. Donc il faut porter une petite modification.
Presidente
Ha chiesto di parlare l'Assessore
all'Agricoltura, Foreste e Risorse Naturali Lanièce, ne ha
facoltà.
Lanièce (DC)
L'osservazione fatta dal Consigliere
Perrin è esatta, qui c'è stato un errore di battuta.
Pertanto, in risposta a quanto sollevato dal Consigliere Perrin,
negli emendamenti, l'importo totale delle indennità è di 120 ECU
per UBA. In effetti, per come l'articolo era formulato, si poteva
intendere che uno poteva prendere sia sui capi di bestiame o, in
alternativa, sugli ettari, mentre la direttiva è sui capi di
bestiame adulto.
Ho poco da aggiungere a quanto ha relazionato il relatore
Limonet, confermo quanto ha sostenuto il collega Perrin che questo
è un aggiornamento della direttiva, come era stato fatto in
precedenza, cioè la direttiva viene man mano modificandosi, di
conseguenza questa non è una cosa innovativa ma è solo un
adeguamento alle direttive impartite dalla CEE.
Si continua ad operare come si è operato in passato, modificando
solo i dati come parametri che sono stati aggiornati, appunto, con
la direttiva 2328/91.
Presidente
Prima di passare all'esame
dell'articolato, do atto che, essendoci state delle variazioni fra
le proposte della commissione, viene consegnata da parte del
relatore una relazione alla legge che tiene conto degli
aggiornamenti che sono intervenuti.
Si passa all'esame dell'articolato. Do lettura dell'articolo
1:
Articolo 1 1. Dopo il comma due dell'articolo 2 della legge
regionale 18 agosto 1986, n° 49 concernente l'applicazione in Valle
d'Aosta del regolamento (CEE) n° 797/85 del Consiglio del 12 marzo
1985, relativo al miglioramento dell'efficienza delle strutture
agrarie, è aggiunto il seguente comma tre: "3. Le eventuali
modifiche di adeguamento da apportare alle disposizioni applicative
di cui al comma due, sono adottate con deliberazione del Consiglio,
su proposta della Giunta regionale".
Presidente
Pongo in votazione l'articolo 1:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 2:
Articolo 2 1. Dopo il punto tre del paragrafo 2 (Requisiti
dell'imprenditore) del capo 1 (Aiuti agli investimenti nelle
aziende agricole) della parte B (Disposizioni specifiche)
dell'allegato alla l.r. 49/86, è inserito il seguente punto
quattro:
"Il regime d'aiuto di cui agli articoli da 2 a 6 del reg. (CEE)
n° 797/85 e successive modificazioni è esteso agli imprenditori
agricoli che, pur non essendo agricoltori a titolo principale,
ricavano almeno il 50 per cento del loro reddito totale dalle
attività agricole, forestali, turistiche o artigianali, oppure da
attività di conservazione dello spazio naturale che usufruiscono di
sovvenzioni pubbliche, svolte nella loro azienda, purché il reddito
direttamente proveniente dall'attività agricola nella azienda non
sia inferiore al 25 per cento del reddito totale dell'imprenditore
e il tempo di lavoro dedicato alle attività esterne all'azienda non
superi la metà del tempo di lavoro totale dell'imprenditore.
Presidente
Pongo in votazione l'articolo 2:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 3:
Articolo 3 1. La prima parte del punto due del paragrafo 5
(Agevolazioni agli investimenti) del capo 1 (Aiuti agli
investimenti nelle aziende agricole) della parte B (Disposizioni
specifiche) dell'allegato alla l.r. 49/86, è così sostituita: "Gli
imprenditori agricoli, singoli o associati, i cui piani di
miglioramento, presentati sino al 31 dicembre 1991, siano stati
approvati, possono beneficiare dei seguenti aiuti agli investimenti
per i volumi massimi previsti dall'articolo 4 per le aziende
singole e dall'articolo 6 per le aziende associate, del reg. (CEE)
n° 797/85 e successive modificazioni:".
Presidente
Pongo in votazione l'articolo 3:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 4:
Articolo 4 1. Il primo e secondo trattino del punto quattro
del capo 2 (Aiuti speciali ai giovani agricoltori: premio di
insediamento) della parte B (Disposizioni specifiche) dell'allegato
alla l.r. 49/86, sono C08i sostituiti:
"- un premio di primo insediamento di 10.000 ECU sotto forma di
contributo una tantum;
- un concorso nel pagamento degli interessi del 5 per cento per
la durata di anni 15 a fronte dei prestiti contratti per coprire le
spese afferenti al primo insediamento nell'azienda. E' ammessa la
capitalizzazione del concorso fino ad un importo massimo di 10.000
ECU".
Presidente
Pongo in votazione l'articolo 4:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 5 nella nuova
formulazione:
Articolo 5 1. La lettera a) del paragrafo 2 (Importi), del
capo 7 (Indennità compensativa per le zone agricole svantaggiate)
della parte B (Disposizioni specifiche) dell'allegato alla l.r. n.
49/86, come sostituita dal comma uno dell'articolo 6 della legge
regionale 27 dicembre 1989, n. 89, è così ulteriormente sostituita:
"a) per la produzione bovina, equina, ovina e caprina, l'indennità
è calcolata in funzione dell'entità del bestiame.
L'importo totale dell'indennità e di 120 ECU per UBA.
La concessione dell'indennità è limitata ad 1,4 UBA per ettaro
di superficie foraggera totale dell'azienda.
Per quanto riguarda il calcolo dell'indennità l'importo massimo
ammissibile a titolo del Fondo è limitato a 60 unita per azienda,
sia che si tratti di unità di bovini adulti (UBA) sia che si tratti
di unità di superficie (Ha)".
Presidente
Pongo in votazione l'articolo 5:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 6:
Articolo 6 1. n capo 8 (Aiuti nelle zone agricole
svantaggiate a propensione turistica o artigianale) della parte B
(Disposizioni specifiche) dell'allegato alla l.r. 49/86, è
soppresso.
Presidente
Pongo in votazione l'articolo 6:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 7:
Articolo 7 1. n capo 11 (Interventi in zone sensibili da un
punto di vista ambientale) della parte B (Disposizioni specifiche)
dell'allegato alla legge regionale 49/86, è così
sostituito:
"11. Interventi in zone sensibili da un punto di vista
ambientale.
Al fine di evitare l'abbandono progressivo degli alpeggi che
costituirebbe un grave pericolo dal punto di vista del mantenimento
dell'equilibrio idrogeologico nelle zone di alta montagna e
favorire l'utilizzo estensivo, ma corretto delle superfici
destinate a pascolo, è concesso, ai sensi del reg. (CEE) n° 797/85
e successive modificazioni, un premio annuo per ettaro agli
agricoltori che si impegnano per almeno 5 anni a condurre i pascoli
adottando pratiche agricole compatibili con le esigenze della
protezione dell'ambiente e delle risorse naturali.
Per usufruire degli interventi di cui al precedente punto, il
Servizio di assistenza tecnica-economica, sociale e dello sviluppo
agricolo dell'Assessorato dell'agricoltura, forestazione e risorse
naturali, elabora un programma specifico d'interventi in zone
sensibili da un punto di vista ambientale, da approvarsi con
delibera del Consiglio regionale. Il programma delimita le zone
d'intervento, le pratiche di produzione compatibili con le esigenze
della protezione dell'ambiente e delle risorse naturali o del
mantenimento dello spazio naturale e del paesaggio. Il programma
disciplina anche l'utilizzo dei pascoli per quanto riguarda il
mantenimento o la riduzione dell'intensità di produzione e la
densità di bestiame più idonea, vengono inoltre fissati importo e
durata del premio che dipendono dall'impegno assunto
dall'agricoltore nel contesto del programma specifico.
Le eventuali modifiche al programma vengono approvate con
delibera del Consiglio regionale.
Presidente
Pongo in votazione l'articolo 7:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 8:
Articolo 8 1. n capo 13 (Progetti pilota) della parte B
(Disposizioni specifiche) dell'allegato alla l.r. 49/86, è
soppresso.
Presidente
Pongo in votazione l'articolo 8:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 8 bis:
Articolo 8 bis 1. I riferimenti al regolamento (CEE) n. 797/
85 si intendono come fatti al regolamento (CEE) n. 2328/91 del
Consiglio del 15 luglio 1991, relativo al miglioramento
dell'efficienza delle strutture agrarie e devono essere letti
secondo la tabella di corrispondenza che figura nell'allegato II al
regolamento stesso".
Presidente
Pongo in votazione l'articolo 8
bis:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 9 nel testo
emendato:
Articolo 9 1. Alla copertura della maggiore spesa per il 1991
di cui all'articolo 4, valutata in lire 100.000.000, si provvede
mediante l'utilizzo dei fondi previsti al capitolo 43260 del
bilancio di previsione della Regione per l'anno 1991, che presenta
la necessaria disponibilità.
2. A decorrere dall'anno 1992 alla determinazione delle spese
derivanti dall'applicazione della presente legge si provvederà con
la legge finanziaria di cui all'articolo 19 della legge regionale
27 dicembre 1989, n. 90.
Presidente
Pongo in votazione l'articolo 9:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 10:
Articolo 10 1. La presente legge è dichiarata urgente ai
sensi del comma tre dell'articolo 31 dello Statuto speciale ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente
Pongo in votazione l'articolo 10:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 33
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK