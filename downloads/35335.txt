Consiglio Regionale della Valle d'Aosta - Oggetto del Consiglio n. 2839 del 20 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2839 del 20 febbraio 2013 - Resoconto
OGGETTO N. 2839/XIII - Interpellanza: "Richiesta di
realizzazione da parte di Trenitalia di lavori urgenti per
l'abbattimento delle barriere architettoniche presso la stazione
ferroviaria di Aosta".
Presidente -
Ha chiesto la parola la Consigliera Carmela
Fontana per l'illustrazione, ne ha facoltà.
Fontana (PD)
- Grazie Presidente.
Premesso che le infrastrutture della stazione ferroviaria di
Aosta non rispettano i criteri e le disposizioni previste dalla
legge 13 del 1989, che reca disposizioni per favorire il
superamento e l'eliminazione delle barriere architettoniche;
considerato che il sottopasso ferroviario che permette di
raggiungere i binari è costituito da rampe sprovviste di
dispositivi che consentano l'accesso a persone disabili costrette
su sedie a rotelle; evidenziato che già in passato è stata
sollevata la problematica in questione, rimasta tuttora irrisolta,
volevamo sapere dall'Assessore competente:
"se intenda
intervenire presso Trenitalia per sollecitare la realizzazione di
lavori d'urgenza per consentire agli utenti in carrozzella di poter
accedere agevolmente ai binari"
. Grazie.
Presidente -
Ha chiesto la parola l'Assessore
Marguerettaz per la risposta, ne ha la facoltà.
Marguerettaz (UV)
- Sì grazie.
La collega Fontana ha assolutamente tutte le ragioni, perché
questo è stato un tema che abbiamo già avuto modo di affrontare. Il
nostro interlocutore, ma è un dettaglio, non è Trenitalia, ma è
RFI, perché la concessionaria dell'infrastruttura che è sempre
società del gruppo Ferrovie dello Stato. Il tema è sicuramente a
cuore della Regione, anche perché - abbiamo avuto modo già di dirlo
- era stato individuato un progetto cardine del Consiglio regionale
già nel 2008. Per rimanere alle questioni sollevate
dall'interpellanza, nel relativo comitato di pilotaggio, che si
riunisce periodicamente e di cui fa parte anche il Comune di Aosta,
viene sempre coinvolta RFI e uno dei temi trattati è quello
dell'abbattimento delle barriere architettoniche. Nell'ultima
riunione del comitato di pilotaggio che abbiamo fatto ad ottobre
2012 è stato evidenziato che RFI ha predisposto le sedi per
l'installazione di appositi elevatori per il collegamento del
sottopasso con le banchine dei singoli binari, ma tale intervento
non è stato programmato e al momento dicono che hanno delle
difficoltà economiche. RFI, peraltro, richiede il coinvolgimento
dell'Amministrazione comunale per l'abbattimento delle barriere tra
il sottopasso e la pubblica viabilità. In proposito è emerso che il
Comune di Aosta ha individuato come possibili soluzioni la
realizzazione di un ascensore lato Piazza Manzetti e di una rampa
lato via Paravera. Si tratta di un progetto, e si stanno ancora
cercando le disponibilità finanziarie. RFI, da parte sua, ha dato
comunque la propria disponibilità a mettere a disposizione le aree
necessarie per la realizzazione della rampa, perché quelle
sarebbero sul suo sedime e, una volta programmati i relativi
lavori, a promuovere l'inserimento nella propria programmazione
dell'installazione degli elevatori per l'accesso ai binari del
sottopasso. RFI, infine, ha comunicato che il progetto del Comune
potrà essere analizzato e riscontrato nell'arco di un trimestre.
Attualmente è in corso di realizzazione la progettazione
preliminare dell'accesso lato via Paravera, che il Comune stima
sarà consegnata entro fine marzo.
Presidente -
Grazie. Ha chiesto la parola la Consigliera
Carmela Fontana per la replica, ne ha facoltà.
Fontana (PD)
- Mi fa piacere che questo problema sia
stato affrontato. Noi qui, come gruppo del Partito Democratico, non
solo in questa legislatura, ma anche in quella precedente abbiamo
sempre posto questa attenzione. Siamo nel 2013, si va sulla luna e
noi non siamo in grado di riuscire a dare la possibilità a delle
persone in difficoltà di poter accedere ai servizi! Mi sembra una
cosa veramente fuori dal mondo!
Per quanto riguarda RFI, mi sembra che si stia sprecando: mette
a disposizione il terreno...ma, ragazzi miei, veramente io non so
se ci stanno prendendo veramente in giro...ma possibile che si
trovano le risorse per tutto e noi non riusciamo ad abbattere le
barriere architettoniche? Mi sembra una cosa dell'altro mondo,
davvero, non ci sono parole quando si danno queste risposte!
Capisco che questo non dipende da lei, Assessore, dipende dal
Comune, però mi sembra anche uno scaricabarile, cioè uno scarica
all'altro: RFI scarica al Comune, il Comune...mi auguro che questo
progetto veramente...cerchiamo di star dietro, perché veramente
questa problematica va risolta. Io sono stufa di essere presa in
giro in queste cose! Il sottopasso si allaga, quello...non c'è la
possibilità di far prendere il treno a queste persone che sono già
in difficoltà, ma le leggi vanno rispettate solo da noi cittadini,
o vanno rispettate da tutti! Vanno rispettate, vanno messe in atto,
se no, si prendono dei provvedimenti, perché è ora di finirla di
farci prendere in giro da loro! Grazie.
Presidente
- Grazie. Punto 15 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK