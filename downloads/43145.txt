Consiglio Regionale della Valle d'Aosta - Oggetto del Consiglio n. 575 del 13 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 575 del 13 maggio 2021 - Resoconto
OGGETTO N. 575/XVI - Interrogazione: "Soluzioni per risolvere
il problema delle liste di attesa per svolgere l'esame di
guida".
Bertin (Presidente)
- Passiamo al punto n. 28. Risponde
l'assessora Minelli.
Minelli (PCP) -
Prima di rispondere alle due domande
contenute nell'interrogazione dei colleghi di Pour l'Autonomie, è
necessaria una premessa per chiarire la situazione attuale. Le
criticità relative alla carenza di personale presso gli uffici
della Motorizzazione Civile sono state più volte rappresentate
negli ultimi anni con comunicazioni varie all'ufficio personale,
agli amministratori regionali con la segnalazione delle criticità e
con la richiesta di nuove risorse.
A titolo di esempio, elenco solo alcune delle date delle
comunicazioni inviate dagli uffici ai precedenti coordinatori del
personale e Assessori da parte degli uffici: il 23 dicembre del
2016, il 25 novembre del 2017, il 22 gennaio del 2018, il 14 agosto
del 2018 e via di seguito.
Al momento del mio insediamento, mi è stata subito rappresentata
la situazione e ho interloquito più volte con l'ufficio personale
ai fini di accelerare l'assegnazione di risorse, apprendendo
tuttavia le difficoltà esistenti per quanto riguarda una carenza di
personale che è relativa a vari settori dell'Amministrazione.
Abbiamo anche chiesto la collaborazione del Ministero delle
infrastrutture, proponendo un'apposita convenzione per l'utilizzo
temporaneo di esaminatori provenienti da altre Motorizzazioni. È
questo il contenuto di una lettera che ho inviato al Ministero il
24 dicembre del 2021, a cui è stata data una risposta purtroppo
sostanzialmente negativa il 18 gennaio 2021.
Il personale della Motorizzazione Civile purtroppo è diminuito
considerevolmente negli ultimi anni: il blocco delle assunzioni a
livello nazionale, la ritardata programmazione e assegnazione delle
risorse necessarie a... (
interferenza - inc.)
unite al forte
incremento dei pensionamenti negli ultimi anni - due persone nel
2019 e due nel 2020 - con i relativi anticipi derivanti
dall'applicazione di quota 100 e l'obbligo nel contempo di
mantenere attivo ogni settore e servizio offerto dalla
Motorizzazione Civile, non hanno permesso un ricambio e un
incremento degli esaminatori nei tempi voluti e auspicati.
Nel 2021, inoltre, a fronte di un'assegnazione di quattro
risorse aggiuntive e a una mancata assegnazione di altri due
dipendenti richiesti, si assisterà al pensionamento di quattro
dipendenti e allo spostamento di una risorsa richiesta in un'altra
struttura dell'Assessorato alla sanità.
Il personale esistente, ripartito nei rispettivi settori,
possiede conoscenze qualificate che non è possibile sostituire
facilmente senza una adeguata formazione.
La struttura Motorizzazione Civile, che aveva in organico 22
persone nel 2015, continua a lavorare in condizione precarie, con
una presenza media di 15-16 persone che si attesteranno a 14 verso
la fine dell'anno.
Nell'ultimo periodo, inoltre, si è poi verificata l'assenza di
un mese da parte di una dipendente, causa Covid-19, e la successiva
richiesta di legge 104 per due mesi per assistere un familiare
malato.
Per rispondere puntualmente alle due domande, in merito alla
prima sono in corso le procedure per abilitare alla funzione di
esaminatore patente della Motorizzazione Civile quattro nuove unità
di personale che stanno compiendo la fase formativa. Al superamento
degli esami finali teorici e pratici, seguirà la richiesta presso
il Ministero delle Infrastrutture e della mobilità sostenibile al
fine dell'assegnazione dei codici abilitativi necessari agli
esaminatori per lo svolgimento di tale attività. Il tempo stimato
per tale riconoscimento da parte del Ministero è di due
settimane.
In conclusione, i nuovi esaminatori dovrebbero essere operativi
per la prima metà di giugno.
In relazione alla seconda domanda, con un numero di esaminatori
adeguato, uno già in forze e quattro nuovi, quindi per un totale di
cinque, potrà essere implementata la programmazione delle sedute di
esame per far fronte alla richiesta delle autoscuole e dei
consorzi, al fine di contenere o smaltire il più possibile le code
venutesi a creare nell'ultimo periodo a causa della diminuzione
degli esaminatori e delle limitazioni di alcune tipologie di esami,
in particolare le patenti B, che non potevano essere effettuate
causa Covid-19 in zona rossa.
La programmazione delle sessioni di esame aggiuntive, seppure
auspicabile, verrà tuttavia limitata dalla necessità di
mantenimento delle altre attività d'ufficio, il personale con la
qualifica di esaminatore infatti non svolgerà esclusivamente tale
mansione all'interno della Motorizzazione Civile, ma sarà impiegato
anche in ufficio e saltuariamente all'esterno sulla base di una
programmazione mensile, così come avviene nelle altre
Motorizzazioni.
L'auspicio per il futuro è che vengano reintegrate al più presto
le risorse mancanti per consentire un'adeguata copertura di tutti i
settori a seguito della necessaria formazione da parte del
personale esistente.
Presidente -
Per la replica, il consigliere Carrel.
Carrel (PA) -
Abbiamo appreso dai comunicati stampa che
si sono susseguiti che, ovviamente, la situazione non è semplice e,
come ben sappiamo e abbiamo già più volte citato in quest'aula, la
situazione non è semplice non solamente per la Motorizzazione ma,
nel suo complesso, per tutta la macchina amministrativa regionale e
non solo: anche diversi enti locali sono sicuramente in
difficoltà.
Quello che fa specie è che comunque questo sia un servizio che
non può assolutamente subire dei ritardi come quelli registrati
negli ultimi mesi. Capiamo e capisco bene - ho preso appunti per
quanto possibile - che le comunicazioni sono datate, però non credo
che sia più possibile per lei dire che partecipare alla selezione
da Carabinieri perché non automunita?".
Io credo che questo sia uno dei tanti casi veramente
problematici e molto, molto gravi, di cattiva organizzazione
all'interno di un Assessorato e di un settore che sicuramente è
importante.
Non voglio affrontare troppi altri temi, anche perché abbiamo
visto che nell'ordine del giorno vi è una mozione presentata dalla
maggioranza nella quale si chiede anche se sia possibile fare delle
collaborazioni con degli esaminatori e dei collaudatori esterni
alla Regione Valle d'Aosta, quindi questo sicuramente sarà
argomento di discussione e sicuramente avremo modo di tornare su
questo tema e di approfondire ulteriormente.
Quello che volevamo mettere in evidenza con questa
interrogazione è che vi è stato un disservizio, non crediamo più
alla scusa del "Siamo qui da poco", perché adesso sono sette mesi
che lei si è insediata e quindi non credo che sia più accettabile
da parte di nessuno dire "È colpa di chi c'era prima", perché
adesso bisogna risolvere i problemi prima che essi vengano portati
all'attenzione, anche dei media, proprio per evitare questi
disservizi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK