Consiglio Regionale della Valle d'Aosta - Oggetto del Consiglio n. 536 del 18 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 536 del 18 giugno 2014 - Resoconto
OGGETTO N. 536/XIV - Approvazione del bilancio al 31 dicembre
2013 della Gestione straordinaria in liquidazione per l'esercizio
della Casa da gioco di Saint-Vincent, a norma dell'articolo 8 della
legge regionale 21 dicembre 1993, n. 88 e successive
modificazioni.
Presidente
- La parola all'Assessore Ego Perron.
Perron (UV)
- Grazie Presidente.
La
Casino de la Vallée Gestione straordinaria
venne
istituita nel 1993 con la legge 88. Brevemente al Consiglio per
ricordare che questa scelta all'epoca venne fatta per non concedere
ulteriori proroghe nel rinnovo della concessione, al fine di
permettere alla Regione di attivarsi per bandire una nuova gara
d'appalto per la gestione della Casa da gioco. Quindi, al di là
della gara, venne ritenuto opportuno istituire giuridicamente e
legalmente una figura che permettesse, qualora ci fosse stato un
vuoto nella gestione della Casa da gioco
,
di evitare in
qualche modo una vacanza nella gestione. Si volle, cioè, avere uno
strumento che potesse dare alla Regione la possibilità di gestire
il Casinò tra lo scadere o l'interruzione di una concessione e il
tempo necessario per l'affidamento di una relativa concessione. La
legge regionale che ho citato attribuisce quindi alla gestione
straordinaria la personalità giuridica di diritto privato. Quindi,
la gestione straordinaria può essere inquadrata come una società a
tutti gli effetti di diritto regionale. La legge 88 prevede - o
prevedeva - che la gestione straordinaria fosse amministrata da un
comitato di gestione, mentre l'approvazione del bilancio annuale di
esercizio dovesse avvenire da parte del Consiglio regionale. Di
fatto, il ruolo del Consiglio regionale al quale siamo chiamati
oggi consiste nell'approvazione del bilancio ed è in qualche modo
assimilabile - mi sia consentito il paragone - al ruolo svolto
nelle società di diritto privato dall'assemblea degli
azionisti.
Nel 2001, con la legge 36, si istituì la
Casino de la Vallée
S.p.A.
e si autorizzò la messa in liquidazione di Gestione
straordinaria. Quindi la liquidazione è iniziata il 1 gennaio 2003
e con l'avvio della liquidazione il comitato di gestione è stato
sostituito dal liquidatore. La funzione e l'oggetto principale
della liquidazione (il pagamento dei debiti, l'incasso dei crediti
e le sistemazioni contabili) è stato assolto all'inizio della
procedura di liquidazione. Ad oggi cosa succede? Ad oggi, di fatto,
la procedura di liquidazione continua unicamente e
obbligatoriamente per gestire i contenziosi enormi, enormi, che
erano nati nell'ottica di difesa dalle pretese finanziarie avanzate
da terzi. Questo è un contenzioso - sottolineo: enorme - che nel
tempo si è via via ridotto, ma si evidenzia ancora l'abnorme durata
della procedura di liquidazione, conseguentemente al comportamento
tenuto dal
Gruppo Lefebvre
che in sede contenziosa si oppone
a ogni grado di giudizio alle numerose sentenze, anche contrarie al
gruppo, per le quali - lo sottolineo - godendo del fatto che hanno
sede in paradisi fiscali, non provvede al pagamento delle spese di
giudizio alle quali sono state condannate.
Ormai siamo a questa procedura da tanti esercizi. Può destare in
qualche modo sorpresa al Consiglio constatare il fatto che la
liquidazione della Gestione straordinaria si stia protraendo ormai
da oltre dieci anni. Ribadisco che questo è dovuto a quella che
definirei una pervicace azione contenziosa, messa in atto dalle
società, che insistono - vorrei che al Consiglio fosse chiaro
questo - nelle loro richieste, malgrado numerosi giudizi
sfavorevoli da parte dei tribunali; a ogni giudizio, seppur
sfavorevole, continuano a ricorrere a un giudizio di grado
superiore, non pagando - non pagando! - per il fatto, come ho
detto, che le società oggetto di contenzioso hanno sede in paradisi
fiscali. Voglio soltanto evidenziare al Consiglio che oggi Gestione
straordinaria, a seguito di questi ricorsi, vanta un credito di
oltre 2 milioni di euro per contenziosi non pagati. Voglio anche
mettere in chiaro al Consiglio che la procedura sta compiendo in
qualche modo tutti gli atti necessari e che sono dovuti per il
recupero di questi crediti, che sono difficili proprio per il fatto
che queste società hanno sede in paesi
offshore
. Quindi, se
da una parte è difficile anche soltanto avere delle informazioni, è
quasi impossibile attivare
tout court
delle procedure.
Non entro nel merito dei contenziosi che trovate nel bilancio,
mi permetto soltanto di portare all'attenzione del Consiglio - mi
pare un elemento positivo da sottolineare - che recentemente la
Corte d'appello di Torino ha respinto i sei ricorsi che sono
contenuti nelle cosiddette cause riunite o causa madre - sono
chiamate spesso così - con cui le società del Gruppo Lefebvre
richiedevano, per vari motivi e a vario titolo, a Gestione
straordinaria una condanna pesante. Voglio mettere il Consiglio
regionale nella condizione di conoscere che, qualora questa
sentenza fosse stata accolta, la richiesta danni del gruppo di
Lefebvre per questa causa madre era di 890 milioni di euro. Lascio
al Consiglio regionale immaginare le conseguenze se una sentenza di
questo genere ci avesse dato un esito negativo. Quindi,
semplicemente sottolineo con soddisfazione una sentenza per noi
molto importante. Si immagina (desumo questo) che anche per questa
sentenza la ricorrente farà ricorso ad un grado di giudizio
successivo, ma comunque altro non possiamo fare. Metto in evidenza
ancora una cosa: la Corte d'appello, per questa sentenza, ha
comunque condannato le società a risarcire a Gestione straordinaria
1 milione e 200 euro, tenuto conto dei due gradi di giudizio
che ci hanno dato comunque entrambi ragione.
Molto sinteticamente, il bilancio è formato, come avete visto,
da poche poste: non ci sono né immobili né personale dipendente.
Per questo motivo, a fine 2012, si modificò la legge e si previde
che il Collegio dei revisori dei conti
fosse soppresso,
quindi in qualche modo non si doveva più dar luogo a quegli
adempimenti di revisione contabile che si erano previsti; il
bilancio della Gestione straordinaria è semplificato e si sono
risparmiati in questo modo i costi per la revisione contabile.
Questo mi pare importante per comprendere il ruolo del
Consiglio. Sinteticamente i punti salienti del bilancio: il
bilancio della gestione non rileva particolari evoluzioni del
contenzioso, salvo quella importante di cui vi ho accennato.
Rileviamo con favore che molte sentenze, se non quasi tutte, ci
hanno dato ragione. Per lo meno questo certifica, da un punto di
vista della procedura e del comportamento, una procedura corretta
da parte di Gestione straordinaria e quindi anche indirettamente
della Regione. Constatiamo da un punto di vista contabile che, pur
avendo avuto ragione in tanti gradi di giudizio, non riusciamo ad
essere pagati per le spese, tant'è che - lo sottolineo ancora una
volta - il grado di credito che Gestione straordinaria ha nei
confronti del Gruppo supera ampiamente i 2 milioni di euro.
Il bilancio della gestione, al 31 dicembre, quindi evidenzia nel
conto economico una perdita di 129 mila euro per l'anno 2013,
contro una perdita dell'anno precedente di 189 mila. A questo si
darà copertura con le riserve già accantonate in passato. Nello
specifico (se volete approfondiamo) i crediti netti sono pari a 45
mila euro a cui si aggiungono 19 mila euro di crediti tributari.
L'attivo circolante è pari a 64 mila euro, quindi la perdita, come
ho detto, viene assorbita dagli utili degli anni precedenti,
determinando quindi un patrimonio netto positivo di 114 mila
euro.
A cosa è imputabile la perdita? La perdita è generata
sostanzialmente da costi per acquisto di beni e servizi, cioè che
sono costituiti soltanto e unicamente da spese per consulenza e
spese legali. Questi sono importi che incidono negativamente sul
risultato economico e sono soltanto, purtroppo, parzialmente
compensati da ricavi per 31 mila euro.
Termino dicendo che il documento, quindi, presenta questa
perdita. Gli oneri di liquidazione si sono ridotti, per
un'autorichiesta del liquidatore a rispetto a esercizi precedenti:
questo ha consentito comunque un risparmio.
L'atto che propongo oggi all'esame del Consiglio è passato al
vaglio della IV Commissione che ha dato un parere favorevole e
oggi, seguendo quindi tutte le norme di legge, viene proposto al
Consiglio regionale, al quale chiedo ovviamente l'approvazione.
Grazie.
Si dà atto che dalle ore 20,46 assume la presidenza il
Vicepresidente Lanièce.
Lanièce (Presidente)
- Grazie. Dichiaro aperta la
discussione. Vi è qualche collega che intende prendere la parola?
Se non vi sono richieste d'intervento posso dichiarare chiusa la
discussione generale. Passiamo alla votazione? Dichiaro aperta la
votazione, siete invitati a votare.
Tutti quanti avete votato? Dichiaro chiusa la votazione.
Esito della votazione:
Presenti: 35
Votanti: 18
Favorevoli: 18
Astenuti: 17 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Nogara, Roscio, Rosset e Viérin Laurent)
Il Consiglio approva.
Con questa votazione sono ultimati i punti all'ordine del giorno
dell'odierna adunanza del Consiglio regionale riunito in sessione
straordinaria e urgente. Chiudo i lavori e auguro a tutti una buona
serata. La seduta è tolta.
---
L'adunanza straordinaria termina alle ore 20,47.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK