Consiglio Regionale della Valle d'Aosta - Oggetto del Consiglio n. 3154 del 27 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3154 del 27 febbraio 1992 - Resoconto
OGGETTO N. 3154/IX Concessione di un contributo di lire
41.573.000 all'Amministrazione comunale di Aymavilles per
l'acquisto di immobili da destinare alla realizzazione di una
discarica di materiali inerti, ai sensi della legge regionale 27
giugno 1986, n. 27 - Approvazione ed impegno di spesa.
Presidente
Do lettura della deliberazione in
oggetto.
Deliberazione Il Consiglio regionale
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 per cento, a favore dei comuni per la creazione di
un patrimonio immobiliare comunale;
Atteso che l'Amministrazione comunale di Aymavilles ha
presentato richiesta per accedere ai relativi finanziamenti per
l'acquisto di immobili di proprietà della società "Fornace Calce di
Aymavilles s.r.l.", in liquidazione, contraddistinti al Catasto
Terreni del comune censuario di Aymavilles al fg. 17 mappali
232-233-234 per complessivi mq. 10.265 da destinare alla
realizzazione di una discarica per materiali inerti;
Considerato che l'acquisto in questione comporta una spesa
complessiva di lire 46.192.500;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune;
delibera
1) di approvare la concessione di un contributo di lire
41.573.000 (quarantunmilionicinquecentosettantatremila) a favore
dell'Ammini-strazione comunale di Aymavilles per l'acquisto di
immobili di proprietà della Società "Fornace Calce di Aymavilles
s.r.l.", in liquidazione, contraddistinti al catasto Terreni del
comune censuario di Aymavilles, al fg. 17 mappali 232-233-234 per
complessivi mq. 10.265 da destinare alla realizzazione di una
discarica per materiali inerti;
2) di approvare ed impegnare la spesa di lire 41.573.000
(quarantunmilionicinquecentosettantatremila) da imputare al
capitolo 20620 del bilancio preventivo della Regione per l'anno
1992 ("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale, alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Presidente
La parola al Consigliere Andrione.
Andrione (UV)
Di che genere di inerti si tratta? Di
discariche ne occorrono molte e per tipi di rifiuti
differenziati.
Questo è un terreno abbastanza alto e in pendenza.
Presidente
La parola al Consigliere Riccarand.
Riccarand (VA)
La legge 27, in base alla quale si dà
questo contributo come viene richiamato nella deliberazione stessa,
prevede un contributo fino al massimo del 90 per cento a favore dei
comuni per la creazione di un patrimonio immobiliare
comunale.
In questo caso si acquistano un terreno e degli immobili, ma per
realizzare una discarica, che non mi sembra rientrare in quello che
era il significato della legge, quindi mi sembra improprio il
ricorso a questa legge regionale per finanziare questo tipo di
intervento. Se noi interpretiamo in questo modo la legge, qualsiasi
tipo di intervento potrebbe essere finanziato in base alla legge
27; mi sembra un tipo di utilizzazione molto discutibile della
legge, questo che viene proposto con questa delibera.
Presidente
La parola al Presidente della
Giunta.
Bondaz (DC)
Al di là delle valutazioni che ha
fatto il Consigliere Riccarand sull'interpretazione strana della
legge 27, che non condivido molto, io credo che quando un Comune
intende trovare dei terreni nei quali poi definire una sua
discarica, regolamentarla e tutte queste cose, sia opportuno
venirgli incontro.
Sotto questo profilo noi abbiamo ritenuto di dare il contributo
utilizzando la legge 27 al Comune di Aymavilles.
Presidente
C'era forse una domanda da parte del
Consigliere Andrione, che io non ho capito e chiedo scusa se la
domanda è stata coperta dallo scampanellio, ma il rumore era tale
in sala, per cui sono stato obbligato a intervenire.
Non so se il Consigliere Andrione intende ripetere la
domanda.
Andrione (UV)
La demolizione di un edificio è
considerata inerte o non è considerata inerte?
Questo terreno è situato in una posizione abbastanza alta e in
pendenza, non vorrei che poi succedesse qualcosa di non
particolarmente favorevole.
Comunque, visto che nessuno sa cosa sono gli inerti prendiamone
atto.
Presidente
Possiamo passare a votazione.
Esito della votazione:
Presenti: 27
Votanti: 26
Astenuti: 1 (Riccarand)
Favorevoli: 26
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK