Consiglio Regionale della Valle d'Aosta - Oggetto del Consiglio n. 442 del 24 febbraio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula
Oggetto del Consiglio n. 442 del 24 febbraio 1999 - Resoconto
SÉANCE DU 24 FÉVRIER 1999 (MATIN)
OGGETTO N. 442/XI Intendimenti circa la presentazione di un
disegno di legge regionale per il riordino e la qualificazione
dell'attività di maestro di sci. (Interpellanza)
Interpellanza Considerato che per un ottimale sviluppo delle
politiche turistiche si è più volte espressa l'intenzione di una
legge per il riordino e la qualificazione dell'attività di "maestro
di sci";
Preso atto che alcune bozze di legge sono state presentate in
passato dalle associazioni interessate all'assessorato competente
in materia turistica;
Evidenziato che altre regioni alpine a noi simili si sono già
dotate di detta legge strategica per lo sviluppo del turismo
qualificato;
il sottoscritto Consigliere regionale
Interpella
l'Assessore competente per conoscere le iniziative messe in atto
al fine di determinare la suddetta legge e entro quali tempi si
intende portarla all'approvazione del Consiglio Regionale.
F.to: Lattanzi
Président La parole au Conseiller Lattanzi.
Lattanzi (FI) Quest'interpellanza voleva portare di nuovo
all'attenzione del Consiglio una legge di cui si parla molto, ma di
cui si vede un po' poco, allora volevamo sapere dall'Assessore qual
è l'iter di tutte quelle bozze, quelle proposte, quei dibattiti e
quelle discussioni che sono avvenute nell'ultimo anno per
perseguire l'obiettivo di una legge che regolamenta l'attività dei
maestri di sci che tutti noi e voi anche nel programma abbiamo
ritenuto attività assolutamente strategica ed importante per la
qualificazione dell'offerta turistica della nostra Regione.
Siccome tutti siamo d'accordo a parole sull'importanza di questa
riqualificazione, di questo riordinamento, sarebbe importante
sapere a che punto sono le eventuali bozze di legge, se
l'Amministrazione e la Giunta sono in procinto a mesi o ad anni di
presentare un riordino in questo senso.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) Brevissimamente. L'Associazione valdostana maestri
di sci ha presentato presso l'Assessorato del turismo nel mese di
dicembre 1998 una proposta di bozza di legge che dovrebbe andare a
regolamentare ex novo l'attuale normativa.
Nel mese di febbraio abbiamo avuto un ulteriore incontro con le
strutture tecniche dell'Assessorato, il Presidente e i
rappresentanti dell'Associazione maestri di sci; durante quella
riunione c'è stato un approfondimento ed un confronto sulle
proposte fatte dall'Associazione su alcuni aspetti, più dal punto
di vista formale che sostanziale, espressi dagli uffici.
Per rispondere poi a quello che è il quesito principale
dell'interpellanza, al termine della riunione le strutture
dell'Assessorato insieme al Presidente e ai rappresentanti
dell'Associazione hanno predisposto un calendario dei lavori
nell'intento di presentare un testo in Giunta e l'impegno è quello
di presentare questo testo alla Giunta per l'approvazione entro la
fine del mese di aprile.
Président La parole au Conseiller Lattanzi.
Lattanzi (FI) Ringrazio l'Assessore per il chiarimento perché è
una legge importante. Mi ritengo soddisfatto soprattutto per la
tempistica cioè che entro la fine di aprile si possa vedere nascere
questo provvedimento legislativo che riteniamo assolutamente
importante.
Crediamo che sia giusto che l'Assessore si impegni non soltanto
a che si prospetti come fine di aprile il tempo entro il quale si
desidera portare questa legge, ma soprattutto si impegni a far sì
che perlomeno prima della prossima stagione invernale questa legge
venga proposta dalla Giunta, ma anche approvata dal Consiglio
perché ci sono una serie di situazioni che l'Assessore conosce
molto bene come quella dei maestri "snow board" che in questo
momento si stanno formando purtroppo in altre regioni che già
questa legge hanno e il Trentino Alto Adige prima di chiunque altro
ha già formalizzato una sua legge e se non formalizziamo la nostra,
i futuri maestri di "snow board" non possono sostenere l'esame in
Valle d'Aosta, ma devono andare a sostenerlo in Trentino Alto
Adige.
Crediamo che una Regione come la nostra, che si ritiene avanzata
sotto l'aspetto del turismo, debba con i tempi di aprile portarla
in Giunta, ma soprattutto prima della prossima stagione invernale
portarla in Consiglio regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK