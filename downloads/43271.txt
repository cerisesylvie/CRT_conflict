Consiglio Regionale della Valle d'Aosta - Oggetto del Consiglio n. 685 del 10 giugno 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 685 del 10 giugno 2021 - Resoconto
OGGETTO N. 685/XVI - Interpellanza: "Notizie in merito alle
strategie promozionali finalizzate al rilancio turistico della
nostra Regione anche in vista dell'avvio della prossima stagione
invernale".
Bertin (Presidente) -
Passiamo all'interpellanza al punto
27 dell'ordine del giorno. Per l'illustrazione il consigliere
Aggravi, ne ha facoltà.
Aggravi (LEGA VDA) -
Questa interpellanza ha una duplice
finalità, o meglio, un duplice obiettivo anche temporale. Da un
lato vi sono due quesiti relativi all'imminente stagione estiva,
direi molto più che imminente, e uno che invece guarda verso il
futuro, in preparazione della prossima stagione invernale. Nello
specifico chiediamo all'Assessore, anzi, chiedo all'Assessore:
quali siano le attività promozionali a oggi poste in essere
dall'assessorato per promuovere la Valle d'Aosta o singoli eventi
dell'imminente stagione estiva; a quanto ammontino oggi le risorse
spese impegnate o prenotate per le suddette attività promozionali e
organizzative, per capire nel concreto ovviamente quello che è
stato fatto e quello che c'è a disposizione; se vi siano state
interlocuzioni o definizione di protocolli d'intesa o altre forme
contrattuali con associazioni di categoria o enti, per
l'organizzazione di eventi promozionali e intrattenimento relativi
alla stagione invernale, e se sia intenzione dell'Assessorato
avviare nel corso della prossima estate, cioè domani, una campagna
promozionale volta a sostenere l'industria dello sci in vista della
prossima stagione invernale.
Questa interpellanza, nelle premesse in parte lo citiamo, prende
spunto da una serie di iniziative che possiamo, per semplificare,
dire i nostri
competitor
hanno messo in piedi. Citiamo il
Restart Liguria o comunque anche altre attività e altre campagne
promozionali. Lo citiamo perché è già stata fatta un'iniziativa in
questo senso, in particolare dalle località di mare e isolane, che
hanno anche giocato sul
brand
"Covid-free". Avevo già
presentato un'iniziativa a cui aveva risposto l'assessore Barmasse,
ma in generale capire quello che è stato fatto per promuovere la
Valle d'Aosta, non soltanto ovviamente sull'estivo ma anche in
vista della stagione invernale che ci auguriamo, dopo la campagna
vaccinale e quello che abbiamo passato in quest'ultimo anno, possa
partire. Dico questo perché purtroppo, lo sappiamo, l'anno scorso
non solo c'è stato il Covid e abbiamo dovuto far fronte a un
lockdown
e a una non partenza della stagione invernale, ma
purtroppo tutta l'industria dello sci, l'industria della neve per
alcuni versi, è stata interessata anche da una vera e propria non
dico campagna denigratoria, ma è quasi passato come uno sport o
un'attività che in realtà potesse portare al contagio o comunque a
non rispettare le previsioni. Invece non è da andare a prevedere o
a fare dei discorsi di contrapposizione montagna-mare, ma
sicuramente lo sci ci ha perso e in generale l'industria della neve
rischia anche di avere dei contraccolpi in questo senso. Quindi
vorremmo anche capire se c'è qualcosa sul piatto per poter appunto
controbattere a questa situazione.
Sinceramente lo dico, speriamo che questa volta, visto che c'è
stato anche più tempo, non ci si limiti a dei video promozionali,
per quanto belli, ma a una campagna molto più strutturata,
soprattutto con riferimento alla prossima stagione. Lo citiamo
anche per capire se ci sono delle forme di collaborazione, di
intesa con le associazioni di categoria e gli enti che organizzano
eventi promozionali o di intrattenimento, perché sarà fondamentale
organizzarsi in maniera operativa e pratica, in maniera
performante, anche perché sappiamo che tutta un'altra serie di
realtà, nostri competitor, si sono e si stanno organizzando per
dimostrare, almeno per far percepire alla propria clientela una
sorta di sicurezza nel partecipare a iniziative ed eventi che
possono ovviamente portar via della clientela molto importante per
la nostra realtà.
Presidente -
Per la risposta l'assessore Jean-Pierre
Guichardaz, ne ha facoltà.
Guichardaz J. (PCP) -
Ho provato ad accorciare la
risposta ma temo che non riuscirò a stare nei dieci minuti, visto
che è molto articolata la sua richiesta. Eventualmente se non ce la
faccio poi le lascio la documentazione.
Rispetto alla prima domanda, considerato che l'imminente
stagione estiva vedrà l'Italia come punto di ripartenza per la
domanda turistica interna e che tutti gli indicatori concordano su
alte percentuali di connazionali che programmeranno le proprie
vacanze estive in Italia e che la montagna sarà meta privilegiata,
grazie agli ampi spazi che offre che garantiscono un naturale
distanziamento sociale, le nostre attività si sono focalizzate sino
a ora principalmente, anche se non esclusivamente, sul mercato
nazionale.
Da pochi giorni si è infatti avviata la nostra campagna
pubblicitaria estiva sul mercato italiano. Si tratta di una
campagna di
brand
che nella sua ideazione tiene conto di
alcuni aspetti importanti, primo fra tutti quello che la pandemia e
le restrizioni attivate hanno fatto emergere nelle persone bisogni
fondamentali per riconnettersi con sé stessi e le proprie abitudini
sacrificate da troppo tempo. Cresce quindi il bisogno di
rigenerarsi, di recuperare la propria vita, le proprie abitudini,
una normalità in poche parole e il bisogno di ritrovare sé stessi.
Pertanto, lo slogan che abbiamo scelto per la nostra campagna è
"Ritrovati qui". Questa campagna ci invita a ritrovare il nostro
tempo, il nostro spazio, la nostra energia, capacità di contatto.
In una parola ci invita a ritrovare noi stessi in Valle d'Aosta, un
luogo che può davvero aiutarci proprio perché non ha mai perso la
propria identità e i propri valori.
La campagna ha preso il via pochi giorni fa e vedrà sino al 21
giugno la presenza di pagine pubblicitarie sui principali
quotidiani settimanali nazionali, come chiedeva lei, tra i quali Il
Corriere della Sera, Repubblica, La Stampa, Il Sole 24 Ore, Il
Secolo XIX, La Gazzetta dello Sport, Il Resto del Carlino, La
Nazione, Il Giorno, Il Messaggero, Il Corriere dello Sport,
Tuttosport, Domani e Leggo. I settimanali: F, Io Donna, Sport Week,
Il Venerdì di Repubblica, Specchio e Sette. A far data dal 15
giugno prenderà il via anche la campagna televisiva sulle reti Rai,
Mediaset, La7, Discovery Channel con uno spot video emozionale di
30 secondi, che esplora il concetto di spazio in tutte le sue
accezioni, con un taglio emozionale coinvolgente che abbiamo,
chiuso proprio ieri. È stato scelto il tema spazio come primo
soggetto di una serie, perché lo spazio in questo momento è la cosa
che ci è mancato e che ci manca di più. In questo contesto Valle
d'Aosta si pone come un luogo ideale dove ritrovare sé stessi.
La pianificazione televisiva prevede una copertura totale di
circa 500 passaggi, di cui 104 su Rai, 86 su Mediaset, 131 su La7 e
128 su Discovery Channel. In parallelo sono state pianificate anche
attività promozionali
digital
. Sui siti network pubblicitari
invoice
, selezionati in funzione del target tramite
algoritmi avanzati di profilazione, con target maschile e femminile
con più di diciotto anni, con interessi su viaggi, turismo,
enogastronomia, benessere, trekking e famiglie con bambini per un
totale di 305.555 visualizzazioni del video e 1.571.000 di
impression
sulla pubblicità display. Su Rai Play per un
totale di un milione di impression per una settimana
sull'
app
Il Meteo. Inoltre, verificato che dalla ricerca è
emerso che nell'ultimo periodo è cresciuta la voglia di cinema e
che il 74 percento degli italiani ha voglia di ritornare presto in
sala, sono stati pianificati anche 42 mila passaggi dello spot dal
24 giugno al 24 agosto, anche nelle sale cinematografiche del
circuito Rai di Piemonte, Lombardia, Liguria e della città di Roma,
per un totale minimo di 220 mila contatti garantiti.
Oltre a questa campagna trasversale di rafforzamento del brand
Valle d'Aosta, sono già state realizzate e pianificate azioni
verticali di promozione di particolari segmenti di prodotto, da
quelli legati al turismo culturale a quello religioso, familiare,
al
wellness
, alla
bike
, al
running
, allo sport
outdoor in generale e all'enogastronomia, mediante la diffusione di
comunicati e cartelle stampa, progetti di comunicazione cross
mediale
online
e
offline
e TV. Ne cito solo alcuni a
mero titolo di esempio: la monografia in viaggio di Bell'Italia
dedicata interamente alla Valle d'Aosta, la guida della rivista
Dove, anche questa interamente dedicata alla Valle d'Aosta e al
cammino balteo, distribuita gratuitamente con la rivista del mese
di giugno; il progetto cross mediale Bell'Italia La7 con articoli
online e offline, in una puntata televisiva di 28 minuti con focus
sul patrimonio culturale; il progetto di promozione con "Turisti
per caso" su aspetti meno noti del nostro patrimonio culturale,
materiale e immateriale nonché di alcune eccellenze della nostra
enogastronomia; redazionali su Meridiani outdoor e su Montagna TV
per promuovere la bike e il running; due puntate dei programmi "I
viaggi del cuore", che andrà in onda su Rete 4 proprio domenica,
per promuovere il turismo religioso. Sono state altresì
programmati, in collaborazione con la nostra agenzia di
comunicazione sul mercato italiano, una serie di viaggi di
familiarizzazione con giornalisti,
influencer
,
blogger
e
youtuber
.
Per la realizzazione di promo commerciali, in questo caso anche
con riferimento all'offerta turistica invernale, segnalo la
partecipazione dell'Assessorato con un primo
stand
alla
Borsa Mediterranea del Turismo, che si terrà a Napoli dal 18 al 20
giugno prossimo e che ha già visto l'adesione dei consorzi e degli
operatori di Gressoney, della Valtournenche, della Val d'Ayas e di
alcune associazioni di categoria.
Questo per quanto riguarda il mercato italiano, mentre per
quanto concerne i mercati esteri occorre prima di tutto ricordare
che si è appena conclusa la procedura per la selezione, con
decorrenza primo giugno 2021-31 maggio 2023, più precisamente per
la Francia, il Belgio francofono, Svizzera, Germania, Regno Unito,
Paesi nordici, Scandinavia e Finlandia, Paesi Bassi e Belgio
fiammingo. Su tali mercati sono state principalmente sin qui
effettuate azioni di diffusione di comunicati stampa e cartelle
stampa, che hanno dato luogo alla redazione di numerosi articoli su
testate generaliste di settore di acquisti di spazi pubblicitari su
carta e sul
web
.
A seguito del miglioramento della situazione pandemica sono già
state pianificate numerose attività in collaborazione con
l'agenzia, tra le quali l'organizzazione di viaggi di
familiarizzazione per operatori dell'informazione e di
tour
operator
già nel corso dell'estate. Merita di essere segnalata,
tra le varie iniziative in atto, quella in collaborazione con la TV
nazionale tedesca VDR che sta in questi giorni effettuando i
sopralluoghi per la realizzazione di un intero programma della
durata di un'ora e mezza alla scoperta della Valle d'Aosta.
Alla seconda domanda, la Giunta regionale ha prenotato con
deliberazione n. 1316 del 9 dicembre 2020 la somma totale di 1
milione 464 mila euro per l'acquisto di spazi pubblicitari sui
diversi mezzi di comunicazione, tra cui periodici cartacei e
digitali, emittenti radiotelevisive, siti web e
social
network
, affissione e circuiti distribuzione cinematografica. A
tale somma occorre poi aggiungere la quota per l'anno in corso
della quota impegnata per agenzie di comunicazione, che ammonta a
circa 118 mila euro.
Alla terza domanda, se vi siano state interlocuzioni eccetera,
colgo qui l'occasione per precisare che già la campagna estiva è
stata condivisa con tutti i consorzi degli operatori turistici,
anche al fine di armonizzare il messaggio da veicolare, e che è
intenzione dell'Assessorato rafforzare sempre più questa
collaborazione costituendo un tavolo di concertazione, che di fatto
è già costituito e che abbiamo convocato per la settimana prossima
insieme anche alle associazioni.
Fatta questa premessa, per venire alla domanda, segnalo che al
momento sono state attivate collaborazioni con la Chambre
Valdôtaine per la partecipazione congiunta a due fiere del turismo,
B2B Discovery Italy che si terrà a Sestri Levante il 15 settembre,
a cui seguirà un viaggio di familiarizzazione sul nostro territorio
per
buyer
stranieri con focus sul turismo
green
, e il
TTG Travel Experience a Rimini dal 13 al 15 ottobre 2021.
Un'altra interlocuzione già attivata è quella con il Comune di
Aosta per l'organizzazione dell'evento Marché Vert Noël. Come tutti
gli anni saranno poi presi i contatti a fine estate con le società
di gestione degli impianti di risalita, per una pianificazione
condivisa dell'attività promozionale per la partecipazione alla
Fiera Skipass di Modena, quest'ultima anche in collaborazione con
Asiva e Associazione Maestri di Sci.
Quarta domanda, se sia intenzione dell'Assessorato avviare nel
corso della prossima estate una campagna promozionale volta a
sostenere l'industria dello sci in vista della prossima stagione
invernale. La risposta è sì, anche se non dobbiamo dimenticare che
prima ci sarà la campagna autunnale principalmente incentrata sulla
promozione dell'offerta legata al turismo lento, alla cultura,
all'enogastronomia e particolarmente rivolta al mercato di
prossimità. Venendo alla campagna invernale, oltre alla
partecipazione alle fiere DTG, di Rimini e Skipass di Modena, come
per la stagione estiva è prevista la produzione
spot
video,
la realizzazione di una campagna coordinata cross mediale, stampa,
TV e digital, sia trasversale di brand sia verticale per specifici
segmenti di prodotto.
Ben inteso, tutto questo verrà condiviso e realizzato, come già
ho avuto modo di sottolineare, in coordinamento e in collaborazione
con i principali attori dell'industria dell'outdoor invernale della
nostra regione, in particolare con gli enti locali, le società
degli impianti e il consorzio degli operatori. Vorrei infine
richiamare l'attenzione sul fatto che le agenzie sui mercati esteri
sono state contrattualizzate, come le dicevo prima, a partire dal
mese di giugno, non solo allo scopo di promuovere la stagione
estiva ma soprattutto con l'obiettivo di iniziare in tempo utile,
cioè sin d'ora, anche la pianificazione dell'attività per la
promozione dell'offerta turistica sulla neve su importantissimi
mercati per il nostro turismo, tra cui quello scandinavo e quello
del Regno Unito. Qui se vuole c'è una lista del piano mezzi per la
campagna stampa che abbiamo programmato già solo per il mese di
giugno: Corriere della Sera, Gazzetta Sport, Sport Week, Io Donna,
La Stampa, come le accennavo prima, ed è molto dettagliata. Per
tutti i mesi è strutturata in questa maniera, compatibilmente
sempre con le nostre risorse, che non sono confrontabili con quelle
di alcuni nostri competitor, in particolare Trentino e Alto Adige
per riferirci a situazioni che potrebbero essere assimilate alle
nostre, però compatibilmente con le risorse credo che la diffusione
della campagna sia veramente uno sforzo che va anche in qualche
modo riconosciuto alle nostre strutture che fanno davvero
l'impossibile.
Presidente -
Per la replica il consigliere Aggravi.
Aggravi (LEGA VDA) -
Prendendo spunto dalla campagna del
brand
"Ritrovati qui", ci ritroveremo qui io e lei e magari
io e altri colleghi sempre per capire, al di là di tutta la serie
di iniziative di cui ovviamente alcune sono sicuramente utili, o
meglio, dovremo poi verificare se saranno utili. Forse sono due gli
elementi che mancano, ma capisco che il tempo era quello che era e
vedrò anche poi i dettagli che gentilmente mi ha detto che fornirà.
Intanto vorremmo capire la pianificazione, se fosse possibile, ed
eventualmente faremo poi un'altra iniziativa e un altro intervento
per capire in maniera più ordinata quella che è appunto la
pianificazione prevista sull'autunno. Ovviamente ci si concentrava
sulla parte invernale, proprio per il discorso di comprendere quali
potevano essere le controstrategie rispetto al danno di percezione
per la mancata partenza della stagione invernale. Ma soprattutto
vorrei anche sottolineare un aspetto: per tutta una serie di nobili
e di valide iniziative, al di là della verifica della
pianificazione, bisognerà poi capire qual è l'effetto, bisognerà
anche capire e conoscere i dati, cosa che forse oggi bisogna
potenziare. Più che forse, bisognerebbe potenziare, perché
prevedere tutta una serie di iniziative, prevedere una buona
pianificazione, implica anche il fatto che poi successivamente si
vada a verificare. È difficile ovviamente avere una corrispondenza
uno a uno, ma a capire se una campagna è riuscita piuttosto che
un'altra, se un
target
è riuscito piuttosto che un altro e
forse sull'elaborazione e la conoscenza del dato bisognerà lavorare
molto di più, in maniera tale da poter poi implementare le future
campagne, soprattutto i futuri target.
Sicuramente l'estero ha oggi una problematica maggiore, per i
movimenti di lungo tratto, anche se poi in realtà se andiamo a
vedere è quasi più facile andare alle isole Canarie che spostarsi
di regione in regione. Fino a oggi c'è stato questo problema, però
è importante non dimenticarselo e soprattutto coltivarlo in ottica
magari un po' più di lungo periodo, ma soprattutto considerare il
fatto che spesso e volentieri sono delle realtà in cui anche le
disponibilità di spesa e di pernottamento rimangono molto più
in
loco
, perché vengono ovviamente da lontano e permettono
sicuramente anche di andare a destagionalizzare o comunque a
occupare dei periodi dell'anno che solitamente non sono interessati
dal mercato di prossimità.
Sul discorso della prossimità, sicuramente è valido cercare di
far percepire, anche perché sino a oggi siamo visti come l'unica
regione che ha un colore diverso dalle altre, quindi anche qua
stiamo sempre più scontando una problematica di percezione. Io
direi che da parte del turista quello che non deve accadere è di
percepire la Valle come insicura rispetto a altre realtà, però sarà
bene approfondire poi nel prosieguo. Ci ha già dato alcuni punti
anche sulla parte invernale con il discorso della manifestazione
del Marché Vert Noël e anche delle strategie promozionali con gli
impianti di risalita, ma soprattutto io credo che sarà anche
necessario rilanciare e vedere che cosa metterà in campo la Giunta
e il suo Assessorato in particolare per poter sostenere le attività
turistiche del commercio e soprattutto della ristorazione, che
hanno subito forse i più grandi contraccolpi dalle misure di
contenimento del contagio dovuto al Covid.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK