Consiglio Regionale della Valle d'Aosta - Oggetto del Consiglio n. 1670 del 19 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1670 del 19 dicembre 1990 - Resoconto
OBJET N° 1670/IX - Présence en Vallée d’Aoste
de personnages suspects d’ap-partenir aux
organisations criminelles de la "mafia"
(Question
orale).
Presidente - Do lettura dell’interrogazione
presentata dai Consiglieri Agnesod, Louvin, Mostacchi, Stévenin,
Viérin, Perrin, Faval, Andrione e Marcoz:
Question
Ayant eu connaissance par les média qu’ont été
envoyés en Vallée d’Aoste des personnages suspects
d’appartenir aux organisations criminelles de la
"mafia";
Considerant le danger que ces séjours peuvent représenter pour
notre communauté;
demandent
au Président du Gouvernement valdôtain:
1) s’il est à connaissance de cette
situation;
2) s’il a l’intention de suivre
des démarches pour éloigner de notre Vallée ces personnages
dangereux.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Questa Presidenza, tramite la questura, è a
conoscenza del fatto che quattro sorvegliati speciali della
Pubblica Sicurezza hanno fissato i propri domicili in questa
Regione. Queste persone che provengono da Regioni con una forte
presenza di criminalità organizzata sono sottoposte ad attenta e
continua vigilanza da parte delle forze dell’ordine,
le quali tengono la situazione sotto controllo.
Comunico altresì che questa Presidenza segue costantemente la
situazione ed interverrà nelle sedi competenti per richiedere
l’allontamento di questi ospiti, o quanto meno che
non si verifichino ulteriori analoghe situazioni.
Colgo l’occasione di questa interpellanza per
riferire sulle questioni riguardanti la presenza di eventuali
imprese sottoposte o collegate alla mafia, come è stato più volte
scritto nei giornali e come è stato detto dal Sen. Imposimato
ultimamente in una riunione del PCI. Ieri ho avuto un incontro con
il dott. Vaudano che sta facendo delle indagini preliminari a
questo riguardo, dal quale risulta che allo stato attuale non
sembra esistano delle infiltrazioni mafiose nella nostra Regione e
nelle imprese indicate. Ho appreso altresì che la società che era
già stata oggetto di una precedente sospensiva dei lavori da parte
della Presidenza della Giunta, se ricordo bene era la società
Silar, non lavora più in Valle d’Aosta sin dal mese
di settembre di quest’anno. Indipendentemente da
questo, il dott. Vaudano si è impegnato ad informarmi se dovessero
uscire delle valutazioni di questo tipo.
Ho già scritto nei giorni scorsi al Sen. Imposimato, anche
facendo riferimento a quanto è stato deciso dal Consiglio
regionale, per fissare un incontro con il senatore e con la
commissione interessata ed per avere in quella sede una
delucidazione sulle sue parole, perchè ci sembra strano che questo
parlamentare continui a fare riferimento dal mese di luglio-agosto
sempre allo stesso episodio. Episodio che era già stato
abbondantemente chiarito e valutato nelle sedi opportune e secondo
le leggi dell’antimafia.
Di questo argomento è stato investito anche il dott. Sica, quale
alto commissario per la lotta contro la mafia; da parte sua fino a
questo momento non ci sono stati rilevamenti particolari.
Termino col dire che il problema è attentamente seguito sia
dagli organi regionali che dagli organi giudiziari, pertanto in
caso di inserimento della mafia nell’ottica della
nostra Regione prenderemo tutte le opportune decisioni.
Presidente
- Ha chiesto di parlare il Consigliere
Agnesod, ne ha facoltà.
Agnesod (UV)
- Ringrazio il Presidente per la sua
risposta, che conferma le informazioni che ci erano arrivate
tramite organi di stampa circa il contenuto della interrogazione
che abbiamo presentato. Quindi per i quattro sorvegliati speciali
che soggiornano in Valle d’Aosta credo debba essere
ribadito l’impegno di allontanare al più presto
questi personaggi, perchè rappresentano un pericolo per la vita e
la sicurezza della nostra comunità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK