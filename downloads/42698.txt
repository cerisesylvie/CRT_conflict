Consiglio Regionale della Valle d'Aosta - Oggetto del Consiglio n. 203 del 13 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Servizio di emergenza sanitaria (118)
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 203 del 13 gennaio 2021 - Resoconto
OGGETTO N. 203/XVI - Interrogazione: "Notizie in merito
all'offerta di lavoro per operatori del 118 dell'USL della Valle
d'Aosta pubblicata da una società multinazionale francese".
Marguerettaz (Presidente) -
Punto n. 16 all'ordine del
giorno. La parola all'assessore Barmasse.
Barmasse (UV) -
Con riferimento all'oggetto della
presente interrogazione, occorre preliminarmente precisare che la
somministrazione - questo per avere un richiamo dal punto di vista
normativo - consiste in un particolare rapporto di lavoro che si
caratterizza per il coinvolgimento di tre soggetti: il primo è
l'agenzia di somministrazione, cioè il cosiddetto
"somministratore", che è un intermediario tra il lavoratore e
l'impresa utilizzatrice, il quale deve essere iscritto in apposito
albo istituito presso il Ministero del lavoro; il secondo è l'ente
pubblico o privato, cioè l'utilizzatore, è l'impresa che si avvale
del servizio offerto dall'agenzia di somministrazione; il terzo è
il lavoratore, cioè che presta la propria attività presso
l'utilizzatore ma per conto dell'agenzia di somministrazione. Tra i
tre soggetti coinvolti intercorrono due contratti funzionalmente
collegati, cioè il contratto di somministrazione stipulato in forma
scritta tra l'utilizzatore e il somministratore che ha natura
commerciale e il contratto di lavoro stipulato tra il
somministratore e il lavoratore. Ne deriva pertanto che la ricerca,
la selezione, la scelta e l'assunzione del lavoratore competono
esclusivamente all'agenzia di somministrazione.
Fatta questa doverosa premessa e sentita al riguardo per il
tramite dell'Azienda USL l'agenzia di somministrazione di cui
trattasi, che è la RTI Synergie Umana, si forniscono le
informazioni richieste. Hanno risposto all'annuncio e quindi
manifestato interesse 38 candidati, dei 38 candidati 22 sono
risultati in possesso dei requisiti richiesti per lo svolgimento
dell'incarico in questione.
L'annuncio è stato pubblicato
on-line
per due giorni, i
requisiti richiesti nell'annuncio sono conformi a quanto previsto
dalla vigente normativa contrattuale e regionale in materia, in
particolare i candidati devono essere in possesso della
certificazione di idoneità allo svolgimento dell'attività di
soccorso e trasporto infermi.
Ai fini del possesso del suddetto requisito di assunzione,
valgono l'attestato di qualifica professionale per operatore
tecnico addetto ad attività di soccorso e trasporto infermi
rilasciato dalla Regione ai sensi della DGR n. 1084 del 21 giugno
2013 o di un attestato equivalente rilasciato da altra Regione
oppure l'abilitazione al trasporto con ambulanza e soccorso
certificata dalla Regione attraverso il rilascio delle tessere di
volontario del trasporto e soccorso 118.
Solo per precisare quest'assunzione attraverso un'agenzia
interinale... diciamo che si era determinata comunque un'urgenza
perché c'era la necessità di coprire e di utilizzare ulteriori
ambulanze e questo nell'eventualità - purtroppo adesso sta scemando
di giorno in giorno - di aprire gli impianti di sci perché i centri
traumatologici ovviamente potevamo aprirli per una questione di
personale solamente nei week-end e quindi si prevedeva durante la
settimana un maggior afflusso di pazienti tramite ambulanza verso
l'Ospedale regionale. Si era determinata un'urgenza da questo punto
di vista e quindi l'azienda ha fatto questa scelta di appoggiarsi a
quest'agenzia.
Presidente -
Per la replica, ha chiesto la parola il
collega Lavy.
Lavy (LEGA VDA) -
Grazie Assessore per la risposta a
questa interrogazione che credo fosse necessaria per fare un
pochino di chiarezza visto che non è la prima volta che, per quanto
riguarda l'assunzione proprio anche di operatori del 118, ci sono
alcuni malumori nella Federazione ma anche su altri piani. Volevo
quindi chiedere, comunque ho avuto risposta, proprio riguardo a
questa chiamata di lavoro portata avanti da questo operatore un po'
di dati, un po' di informazioni per avere poi il quadro della
situazione, perché, come ho detto, non è la prima volta che ci sono
condizioni un pochino particolari, un pochino magari non chiare per
quanto riguarda proprio l'assunzione di operatori del 118.
La ringrazio quindi per la risposta, sicuramente questo sarà il
primo passo di altri approfondimenti che dovrò fare e comunque la
invito a vigilare e magari a sentire anche la Federazione e gli
organi preposti che si occupano anche dell'arruolamento di
operatori al fine di evitare anche
misunderstanding
e futuri
tipi di problemi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK