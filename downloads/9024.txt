Consiglio Regionale della Valle d'Aosta - Oggetto del Consiglio n. 3545 del 25 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3545 del 25 febbraio 1988 - Resoconto
OGGETTO N. 3545/VIII - RITIRO DELLA MOZIONE CONCERNENTE:
"FINANZIAMENTO DEGLI INTERVENTI PER IL COMPLETAMENTO DELLA
RISTRUTTURAZIONE DEL QUARTIERE COGNE DI AOSTA".
PRESIDENTE:
Do lettura della mozione in oggetto,
presentata dai Consiglieri Mafrica, Millet, Cout, Tonino, Dolchi e
Bajocco:
MOZIONE
PRESO ATTO,
sulla base di un ordine del giorno votato
dal Consiglio comunale di Aosta, che allo stato attuale esiste la
copertura finanziaria solo per alcune fasi del programma di
ristrutturazione del Quartiere Cogne di Aosta;
RICORDATO
che la Regione è già intervenuta con un
cospicuo finanziamento nella fase di acquisto di tale comparto
residenziale e che è opportuno completare al più presto la
ristrutturazione già iniziata:
IL CONSIGLIO REGIONALE
DELLA VALLE D'AOSTA
DELIBERA
Di impegnare la Giunta regionale
1)
a verificare, di concerto con il Comune di Aosta,
l'effettiva situazione dei finanziamenti necessari per la completa
ristrutturazione del Quartiere Cogne;
2)
a presentare in tempi brevi all'esame del Consiglio
regionale un idoneo disegno di legge per il completamento della
ristrutturazione in atto.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Abbiamo avuto visione di un ordine del
giorno approvato dal Consiglio comunale di Aosta, che pone un
problema per il Quartiere Cogne, la cui ristrutturazione è già
iniziata ed è in previsione il suo completamento. Ci sono, però,
dei problemi finanziari, per cui il Consiglio comunale di Aosta,
all'unanimità, ha invitato il Consiglio regionale ad intervenire
per reperire questi finanziamenti.
Siccome la Regione è già intervenuta con l'acquisto del
Quartiere, con questa mozione noi proponiamo che la Giunta
regionale si occupi del problema, che verifichi l'esatta situazione
dei finanziamenti necessari, che ammontano à svariati miliardi, per
la completa ristrutturazione del Quartiere Cogne e che, come viene
affermato nell'ordine del giorno del Consiglio comunale, nel caso
siano necessari finanziamenti regionali, predisponga un disegno di
legge per il finanziamento della parte che ancora non fosse
coperta.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Ce thème a été examiné au Conseil
municipal d'Aoste et à ce sujet je dois dire que, comme vient de le
rappeler M. Mafrica, le Conseil régional s'est déjà occupé à
maintes reprises du Quartier Cogne et pas seulement au moment de
l'achat, au moment de la subvention.
Nous avons déjà alloué plus de quatre milliards à la Commune
d'Aoste pour la restructuration de ce Quartier. Ces quatre
milliards n'ont pas encore été utilisés!
Nous avons heureusement des contacts assez bons avec la Commune
d'Aoste. Nous pensons que dès l'instant où il sera possible
d'évaluer les interventions de l'Etat, où il y aura le compte-rendu
de l'utilisation des 18 milliards alloués par l'Etat pour la
restructuration, ainsi que des quatre milliards de l'Administration
régionale, nous pourrons donner une réponse.
Prendre aujourd'hui un engagement dans ce sens - et je répète
que l'Administration régionale a toujours donné des réponses
ponctuelles à la ville d'Aoste - ne saurait signifier donner une
réponse sérieuse, car nous risquerions d'avoir une intervention
financière qui entraverait les financements de l'Etat; la deuxième
tranche de financement de l'Etat doit encore être allouée à la
Commune.
Je suis donc prêt à reprendre le discours dès que nous aurons
les données requises.
Je l'invite donc à retirer cette motion car il n'y a absolument
pas la nécessité d'intervenir aujourd'hui financièrement pour le
Quartier Cogne.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi prendiamo atto delle dichiarazioni
del Presidente della Giunta, che non abbiamo motivo di mettere in
dubbio. Il fatto che il Consiglio comunale avesse fatto conoscere
questa sua richiesta ci aveva spinti a presentare la mozione. Il
Presidente della Giunta dice che ci sono ancora dei finanziamenti
regionali non utilizzati ed ha espresso la sua volontà di
intervenire quando sia necessario e, pertanto, ritiriamo la mozione
e ci riserviamo di ripresentarla se effettivamente se ne
presentasse la necessità.
PRESIDENTE:
La mozione del Gruppo Comunista è
ritirata.
IL CONSIGLIO prende atto
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Vorrei solo chiedere se è possibile
invertire l'ordine del giorno dell'ultima mozione, perché devo
andare via. È solo questione di un minuto.
PRESIDENTE:
Se il Consiglio è d'accordo, si passa alla
discussione della mozione iscritta al punto 53 dell'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK