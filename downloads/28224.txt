Consiglio Regionale della Valle d'Aosta - Oggetto del Consiglio n. 44 del 13 febbraio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 44 del 13 febbraio 1970 - Resoconto
OGGETTO N. 44/70 - Designazione dei rappresentanti della
Regione nel Comitato regionale per la programmazione ospedaliera in
Valle d'Aosta, previsto dalla legge regionale 22 dicembre 1969, n.
17.
Montesano (P.S.D.I.)
- La parola all'Assessore alla
Sanità.
Mappelli
(D.C.)
- Signori Consiglieri, in base
alla legge Mariotti, noi abbiamo, l'abbiamo modificata e in base
all'articolo 4, vi è la nomina di tre Consiglieri, due in
rappresentanza della maggioranza e uno della minoranza, per poter
emanare il decreto della costituzione della Commissione regionale
della Programmazione Ospedaliera. Pertanto, noi, come maggioranza,
faremo i nomi della Sig.na Personnettaz e del Sig. Balestri, non so
se la minoranza avrà il suo...
Germano (P.C.I.)
- ...garantire la minoranza si vota uno
per ogni Consigliere.
Montesano (P.S.D.I.)
- Ma già altre volta abbiamo
fatto...
Germano (P.C.I.)
- ...e no, per essere sicure...
Montesano (P.S.D.I.)
- Noi abbiamo fatto una
questione, caro Germano, se ricordi, in altre occasioni, si può
seguire anche questo metodo, se voi volete; però normalmente, altre
volte, abbiamo accolto tutti, se accogliamo, se no si può usare
quel metodo, se no accogliamo la proposta delle minoranze le quali,
naturalmente devono trovare un accordo in questo, e allora vuol
dire che i gruppi di minoranza si votano il loro e la maggioranza
si vota... la proposta della maggioranza.
Germano (P.C.I.) -
Signor Presidente, ogni Consigliere
vota un nome e così siamo garantiti... (
Voce:
è la stessa
cosa) ...Non è la stessa cosa!
Montesano (P.S.D.I.)  -
Non è: ogni Consigliere vota
un nome, niente affatto, il discorso legislativo porta che due
devono essere della maggioranza e uno della minoranza.
Gli altri gruppi sono d'accordo nell'accogliere la proposta
Germano, in cui la minoranza vota il loro candidato e la
maggioranza voto i loro due?
Va bene, allora si distribuiscono le schede, siamo d'accordo
Germano, guarda abbiamo fatto questa discussione in altre
occasioni, si cerca di trovare un accordo, se si è d'accordo così
o... allora i Consiglieri di maggioranza votano i loro candidati...
no, no, noi votiamo due nomi.
Spiego bene la procedura di votazione: la maggioranza vota i due
nomi proposti - vota, se crede - i due nomi proposti della
maggioranza e la minoranza vota i suoi nomi, però io desidero che
in questo metodo di votazione ci sia l'accordo degli altri
gruppi.
Germano (P.C.I.) -
Signor Presidente, quando c'è un
accordo fra tutti i gruppi si mettono tutti e tre, quando per
ragioni diverse, non c'è questo accordo, il modo per garantire le
minoranze, è che tutti i Consiglieri - questo è prescritto - votano
uno, anche la maggioranza, la maggioranza... (
Montesano:
no,
no) ...ma come, la maggioranza, se è maggioranza, si divide a metà
e elegge quei due, che discorso è, hanno sempre fatto così.
Caveri
(U.V.) -
Mi correggo: ho detto che avremmo
votato scheda bianca. Ci asteniamo dalla votazione.
Pedrini
(P.L.I.) -
Mi astengo dalla votazione.
Milanesio
(P.S.I.) -
Io ritengo che in fondo la
proposta del Presidente e quella di Germano, come risultati
pratici, si equivalgono, perché? Se ogni Consigliere vota un solo
nome, la maggioranza evidentemente esprimerà due Consiglieri, i
quali usciranno rispettivamente a seconda dei casi, secondi e
terzi, probabilmente, usciranno: quindi il problema non esiste.
Caveri
(U.V.) -
Je voulais simplement faire une
recommandation à la Junte, vu qu'on est en train de parler de la
programmation hospitalière.
La recommandation est celle-ci: vu que M. Mappelli a fait une
chose assez peu sage, c'est-à-dire, d'envoyer un médecin à
participer aux travaux d'une Commission, où l'on discutait de la
question juridique, sur la propriété du Mauritien, ou du pas
Mauritien; et que la conséquence du fait qu'on envoyait un médecin
à discuter des questions juridiques, ça était que la Commission de
Turin a pris des décisions contraires aux intérêts de
l'Administration de la Vallée, contraires à la Région.
C'est-à-dire, je recommande au Président de la Junte de vouloir
étudier la possibilité de recourir contre la décision de cette
Commission et de faire attention que le terme n'aille pas en
échéance. Il faut étudier cette question et voir, si c'est pas le
cas de recourir, non? Parce que si on attend encore un peu il
passera le terme pour recourir.
Tonino (P.S.I.U.P.) -
Io vorrei dire all'Assessore, cioè
vorrei rinnovare... (
Montesano:
per favore Pollicini, c'è
Tonino che si rivolge all'Assessore allora vuole, campo libero)
...vorrei rinnovare la preghiera all'Assessore di voler sentire i
Consiglieri che hanno presentato, nel passato Consiglio, la mozione
inerente all'ospedale della Bassa Valle, e questo, io dico, Signor
Assessore per il motivo, che lei ha fatto una dichiarazione alla
Stampa, dove ancora una volta, lei elude il problema dell'Ospedale
in Bassa Valle, sapendo che a tale riguardo era stata approvata una
mozione all'unanimità.
Ora, a parte il fatto che sembrerebbe di moda che gli Assessori
regionali, anziché informare il Consiglio su determinati programmi,
preferiscono rilasciare alla stampa, fregandosene di tutto il
Consiglio che per prima ha il diritto di essere informato senza
dover apprendere dai giornali le cose più o meno vere che i nostri
egregi Assessori, per dei fini demagogici...
Rimane sempre il fatto della sua evidente intenzione di voler
eludere le giuste richieste degli abitanti della Bassa Valle e su
questo, stia pur tranquillo, Assessore Mappelli, che il discorso
non è ancora finito per quanto riguarda l'Ospedale in Bassa
Valle.
Mappelli
(D.C.) -
La Stampa ha scritto quello che
io ho detto in Consiglio, né più, né meno. Ha detto che per quanto
riguarda l'Ospedale di Saint Vincent, il progetto è stato approvato
ed ora spetta al Comune di Saint Vincent, dopo aver concluso gli
atti, di appaltare il lavoro.
Per quanto riguarda la raccomandazione di Caveri, siamo
d'accordo, nel senso che quando abbiamo avuto occasione di
discutere questo problema, il Presidente della Giunta ebbe ad
assicurarla, in merito a questo problema, gli atti sono dal medico
regionale, e pertanto si vedrà giustamente di epurare eventuali
note edilizie e di ricorrere in questo senso.
Per quanto riguarda invece la votazione, il Signor Presidente...
lascio la parola.
Montesano (P.S.D.I.)  -
Dunque, per quello che
riguarda la votazione, prego, Consigliere Caveri.
Caveri
(U.V.) -
Je demande la parole pour répondre
à M. Mappelli, lequel dit cette phrase: "gli atti sono dal medico
regionale". Je me souhaite que ces actes s'arrêtent le moins
possible encore chez le Médecin, parce qu'ils ont trompé de
direction, parce qu'il n'entre rien le médecin régional dans ces
questions juridiques. Laissons faire à chacun son métier et que les
juristes fassent les juristes et que les médecins fassent les
médecins; autrement ici c'est "la fin del mund" comme on dit, mais
à propos des biens immeubles du Mauritien, je voudrais encore
ajouter quelque autre chose.
Quelqu'un a affirmé dernièrement à Aoste que l'Hôpital du Petit
Saint-Bernard aurait été reconnu de propriété de l'Ordre Mauritien,
je ne sais pas si c'est vrai ou non, en tout cas, je prierais la
Junte de vouloir donner un coup d'œil aussi à
cette question.
La question rentre dans le traité de paix, parce que le traité
de paix avait dit que tous les édifices de propriété des Commérots
devaient passer de propriété de l'Etat français et le Mauritien a
traité longuement avec les autorités françaises, je ne sais pas
s'il y a eu accord en ces derniers temps, en tout cas ce serait
bien de contrôler.
Montesano (P.S.D.I.)  -
Nessun altro chiede la
parola? Allora si passa alla votazione che viene fatta in questo
modo, fermo restando che ci sono le astensioni del Gruppo Liberale
e del Gruppo Union Valdôtaine: i Consiglieri di maggioranza e i
Consiglieri votanti della minoranza votano il loro nome.
D'accordo?
Germano (P.C.I.) -
Io chiedo che si metta a verbale che è
una votazione irregolare.
Montesano (P.S.D.I.)  -
Ma se ha chiesto...
Germano (P.C.I.) -
Non ho chiesto quello, non è quello il
metodo di votazione... (
Montesano:
Cosa ha chiesto?) ...che
ogni Consigliere voti un nome.
Montesano (P.S.D.I.)  -
Allora si mette a verbale
che...
Germano (P.C.I.) -
Per me è una votazione irregolare.
Montesano (P.S.D.I.)  -
Si mette a verbale quello
che dice Germano, al che faccio seguire una mia dichiarazione.
E allora "il Presidente dichiara, richiedendo la messa a
verbale, che esigendo la legge la designazione di due Consiglieri
della maggioranza e di un Consigliere di minoranza, la votazione è
valida dando alla maggioranza la possibilità di votare
congiuntamente i due nominativi e alla minoranza di votare l'unico
nominativo".
"Viene fatto conto, anche - a verbale - che i Gruppi Liberale e
dell'Union Valdôtaine si astengono dalla votazione".
Allora si inizia la votazione.
Risultato della votazione: presenti: trentadue; votanti:
venticinque; astenuti: sette.
Hanno riportato voti: Personnettaz: voti sedici; Balestri: voti
quindici; Dolchi: voti otto.
Quindi, il Consiglio ha nominato rappresentanti della Regione
nel Comitato regionale per la Programmazione Ospedaliera in Valle
d'Aosta i Consiglieri Personnettaz, Balestri e Dolchi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK