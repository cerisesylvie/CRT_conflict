Consiglio Regionale della Valle d'Aosta - Oggetto del Consiglio n. 2363 del 8 gennaio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ELEZIONI
Precedente
Successivo
Resoconto integrale del dibattito dell'aula
Oggetto del Consiglio n. 2363 del 8 gennaio 1997 - Resoconto
SEDUTA ANTIMERIDIANA DELL'8 GENNAIO 1997
OGGETTO N. 2363/X Disegno di legge: "Contenimento, pubblicità e
controllo delle spese per la campagna elettorale dei candidati alla
carica di sindaco, di vicesindaco, di consigliere comunale e
circoscrizionale, ai sensi dell'articolo 78 della legge regionale 9
febbraio 1995, n. 4 (Elezione diretta del sindaco, del vicesindaco
e del consiglio comunale)".
Articolo 1 (Commissione di garanzia regionale)
1. Presso la Presidenza della Giunta regionale è istituita la
Commissione di garanzia regionale per il controllo delle spese per
la campagna elettorale dei candidati alla carica di sindaco, di
vicesindaco, di consigliere comunale e circoscrizionale, di seguito
denominata Commissione, composta da due dottori commercialisti,
iscritti da almeno cinque anni nell'albo professionale, da due
dipendenti regionali appartenenti alle qualifiche dirigenziali e da
un segretario comunale.
2. I componenti della Commissione sono nominati con decreto del
Presidente della Giunta regionale, da emanarsi non oltre il decimo
giorno antecedente la data dell'elezione.
3. I componenti della Commissione, esclusi i dipendenti
regionali, hanno diritto, per ciascuna giornata di seduta cui
prendono parte, alla corresponsione di una indennità di presenza da
stabilire con provvedimento della Giunta regionale.
Articolo 2 (Competenze dei comuni)
1. Salvo quanto stabilito dalla presente legge, i regolamenti
dei comuni possono disciplinare la presentazione di un bilancio
preventivo e di un bilancio consuntivo delle spese per la campagna
elettorale dei candidati alla carica di sindaco, di vicesindaco, di
consigliere comunale e circoscrizionale, nonché delle liste loro
collegate.
Articolo 3 (Presentazione dei rendiconti)
1. I rappresentanti o i committenti responsabili dei partiti,
dei movimenti, dei gruppi, delle liste di candidati, nonché i
candidati alla carica di sindaco e di vicesindaco, come previsto
dall'articolo 4, comma 4, devono depositare presso la Presidenza
della Giunta regionale, entro sessanta giorni dalla proclamazione
degli eletti, il rendiconto relativo alle spese per la campagna
elettorale e alle relative fonti di finanziamento.
2. La Presidenza della Giunta regionale trasmette i rendiconti
alla Commissione entro cinque giorni dalla data di ricezione degli
stessi.
Articolo 4 (Limiti delle spese elettorali)
1. Nei comuni con popolazione sino a 15.000 abitanti, ciascuna
lista rappresentata dal candidato alla carica di sindaco, dal
candidato alla carica di vicesindaco e dai candidati alla carica di
consigliere comunale e circoscrizionale, che partecipa alla
votazione, non può superare, per la campagna elettorale, una spesa
complessiva di lire 5.000.000, più la somma risultante dalla
moltiplicazione di lire 500 per il numero di abitanti costituenti
la popolazione residente del Comune al 31 dicembre dell'anno che
precede quello delle elezioni.
2. Nei comuni con popolazione superiore a 15.000 abitanti,
ciascuna lista di candidati alla carica di consigliere comunale,
che partecipa alla votazione, non può superare, per la campagna
elettorale, una spesa complessiva di lire 10.000.000, più la somma
risultante dalla moltiplicazione di lire 300 per il numero di
abitanti costituenti la popolazione residente del Comune al 31
dicembre dell'anno che precede quello delle elezioni.
3. Nei comuni con popolazione superiore a 15.000 abitanti,
ciascun candidato alla carica di sindaco e ciascun candidato alla
carica di vicesindaco non può superare, per la campagna elettorale,
una spesa pro capite di lire 3.000.000.
4. Nei comuni con popolazione superiore a 15.000 abitanti, il
candidato alla carica di sindaco e il candidato alla carica di
vicesindaco presentano, sotto la propria responsabilità, il
rendiconto relativo alle spese, contenute nei limiti di cui al
comma 3, e alle fonti di finanziamento per la campagna
elettorale.
Articolo 5 (Tipologia delle spese elettorali. Pubblicità)
1. Per spese relative alla campagna elettorale si intendono
quelle rappresentate:
a) dalla produzione, dall'acquisto o dall'affitto di materiali e
di mezzi per la propaganda;
b) dalla distribuzione e diffusione dei materiali e dei mezzi di
cui alla lett. a), compresa l'acquisizione di spazi sugli organi di
informazione, sulle radio e televisioni private, nei cinema e nei
teatri;
c) dall'organizzazione di manifestazioni di propaganda, in
luoghi pubblici o aperti al pubblico, anche di carattere sociale,
culturale e sportivo;
d) dalla stampa, distribuzione e raccolta dei moduli,
dall'autenticazione delle firme e dall'espletamento di ogni
operazione richiesta dalla legge per la presentazione delle liste e
delle candidature;
e) dal personale utilizzato e da ogni prestazione o servizio
inerenti alla campagna elettorale.
2. Le spese di viaggio, telefoniche e postali sono calcolate,
ove non diversamente documentabili, in misura forfetaria in
percentuale fissa del trenta per cento dell'ammontare complessivo
delle spese ammissibili e documentate.
3. I rendiconti relativi alle spese per la campagna elettorale
sono pubblici.
Articolo 6 (Controllo delle spese elettorali)
1. La Commissione verifica la regolarità e la conformità della
documentazione prodotta a sostegno delle spese e delle fonti di
finanziamento indicate.
2. Qualora dall'esame dei rendiconti di cui all'articolo 3 e
della allegata documentazione dovessero emergere delle
irregolarità, la Commissione le contesta all'interessato, il quale
ha facoltà di presentare, entro i successivi quindici giorni,
memorie e documenti.
3. I rendiconti si considerano approvati qualora la Commissione
non ne contesti la regolarità all'interessato entro novanta giorni
dalla ricezione.
4. Entro sessanta giorni dalla scadenza del termine previsto
dall'articolo 3, comma 1, qualsiasi cittadino iscritto nelle liste
elettorali di un Comune della regione può presentare alla
Presidenza della Giunta regionale esposti sulla regolarità dei
rendiconti.
Articolo 7 (Obbligo di comunicazione)
1. Entro trenta giorni dalla proclamazione degli eletti, gli
editori di quotidiani e periodici e i titolari di concessioni e di
autorizzazioni per l'esercizio delle attività di diffusione
radiotelevisiva devono comunicare alla Commissione i servizi
elettorali effettuati, gli spazi concessi a titolo gratuito o
oneroso, i nominativi di coloro che vi hanno partecipato, nonché
gli introiti realizzati e i nominativi dei soggetti che hanno
provveduto ai relativi pagamenti.
Articolo 8 (Sanzioni)
1. In caso di accertata violazione dei limiti di spesa per la
campagna elettorale delle liste e dei candidati previsti dalla
presente legge, la Commissione trasmette apposito verbale al
Presidente della Giunta regionale che applica la sanzione
amministrativa pecuniaria da lire 1.000.000 a lire 10.000.000 agli
inadempienti.
2. Il superamento dei limiti massimi di spesa, consentiti ai
sensi dell'articolo 4, per un ammontare pari o superiore al doppio
di quanto in esso stabilito, da parte dei candidati alla carica di
sindaco, di vicesindaco e delle liste di candidati, oltre
all'applicazione della sanzione di cui al comma 1, comporta la
decadenza del candidato o dei candidati proclamati eletti.
3. La mancata o l'incompleta presentazione del rendiconto, nel
termine stabilito dall'articolo 3, comporta, previa diffida da
parte della Commissione a depositare o a completare tale bilancio
entro i successivi quindici giorni, la decadenza del candidato o
dei candidati proclamati eletti.
Articolo 9 (Interventi dei comuni)
1. A decorrere dal giorno di indizione dei comizi elettorali per
l'elezione diretta del sindaco, del vicesindaco e del consiglio
comunale, i comuni sono tenuti a mettere a disposizione dei
partiti, dei movimenti, dei gruppi e dei candidati presenti nella
competizione elettorale, in misura uguale tra loro, i locali di
proprietà comunale già predisposti per conferenze e dibattiti, in
base a proprie norme regolamentari, senza oneri per i comuni
stessi.
Articolo 10 (Divieto di sondaggi)
1. Nei quindici giorni precedenti la data delle elezioni e fino
alla chiusura delle operazioni di voto, è vietato rendere pubblici
o comunque diffondere i risultati di sondaggi demoscopici
sull'esito delle elezioni e sugli orientamenti politici degli
elettori.
2. La diffusione e la pubblicazione dei risultati, anche
parziali, dei sondaggi per l'elezione diretta del sindaco, del
vicesindaco, del consiglio comunale e circoscrizionale devono
essere accompagnate dalle seguenti indicazioni della cui veridicità
è responsabile il soggetto che realizza il sondaggio:
a) soggetto che ha realizzato il sondaggio e, se realizzato con
altri, le collaborazioni di cui si è avvalso;
b) committente ed acquirenti;
c) numero delle persone interpellate e universo di
riferimento;
d) domande rivolte;
e) percentuale delle persone che hanno risposto a ciascuna
domanda;
f) criteri seguiti per l'individuazione del campione;
g) date in cui è stato realizzato il sondaggio;
h) metodo di raccolta delle informazioni e di elaborazione dei
dati.
3. In caso di violazione delle norme di cui ai commi 1 e 2, il
Presidente della Giunta regionale segnala al Garante per la
radiodiffusione e l'editoria l'infrazione riscontrata per
l'applicazione delle sanzioni di cui all'articolo 15 della legge 10
dicembre 1993, n. 515 (Disciplina delle campagne elettorali per
l'elezione alla Camera dei deputati e al Senato della
Repubblica).
Articolo 11 (Disposizioni finanziarie)
1. Alla copertura della maggior spesa a carico del bilancio
della Regione, valutata in lire 20.000.000 limitatamente agli anni
in cui si effettua l'elezione diretta del sindaco, del vicesindaco
e del consiglio comunale, si provvederà con legge di approvazione
del relativo bilancio.
Presidente Ha chiesto la parola il Consigliere Parisi.
Parisi (RV) Vorrei fare una dichiarazione in merito alla
votazione non su questo argomento avevo chiesto la parola...
Presidente ... mi dispiace...
Parisi (RV) ... ho chiesto la parola, Presidente, se lei non sta
attento e non guarda da questa parte, io ho chiesto la parola prima
che lei passasse al punto successivo. Volevo fare una dichiarazione
in merito alla votazione. La posso fare?
Presidente Mi dispiace, le tolgo la parola, non c'è nessuna
dichiarazione da fare in merito ad una votazione che è già
avvenuta. Non le do la parola, Consigliere Parisi.
(... Il Consigliere Parisi continua a parlare, fuori
microfono...)
Presidente Mi scusi, in merito a che cosa? L'argomento è chiuso,
la votazione è già avvenuta, siamo discutendo del punto 19
all'ordine del giorno, mi dispiace; lei la richiesta di parola
sulla votazione doveva farla prima della votazione. Io le dico che
adesso lei non può farla.
Chi chiede la parola sull'oggetto n. 19 all'ordine del giorno?
Se nessuno chiede la parola, dichiaro chiusa la discussione
generale.
Si passa all'esame dell'articolato.
Pongo in votazione l'articolo 1:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 2:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 3:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 4:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 5:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 6:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 7:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 8:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 9:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 10:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Pongo in votazione l'articolo 11:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Presidente Ha chiesto la parola il Vicepresidente Viérin
Marco.
Viérin M. (PpVA) Come già ribadito in I Commissione, ci
asterremo nel votare questo provvedimento, non perché non lo
riteniamo doveroso e necessario, ma perché riteniamo che si poteva
presentare una proposta molto più semplice, evitando la
resocontazione delle spese elettorali nei piccoli comuni che in
tanti casi non raggiungono le 100mila.
Rischiamo di creare tanta burocrazia per delle spese irrisorie e
mettere in ulteriore difficoltà quei pochi, potenziali candidati
che vogliono presentarsi alle elezioni comunali.
Con il collega Perrin abbiamo già affrontato in commissione
questo argomento, seppure su due fronti diversi, ma non troppo
distanti: avremmo preferito una legge molto più semplice e snella,
soprattutto conoscendo la realtà dei nostri enti locali quindi ci
asterremo dal votare questo provvedimento.
Presidente Ha chiesto la parola il Consigliere Perrin Joseph
César.
Perrin G.C. (UV) Simplement pour dire que je n'approuve pas ce
que M. Viérin vient de dire, parce qu'entre nous il y a une grande
distance aussi à l'égard de ceci.
En commission j'ai dit que c'est une obligation qui est donnée
par une loi que ce Conseil a votée dans le passé et à laquelle
maintenant nous donnons application.
Donc il n'y a pas voisinage entre nous, mais des distances.
Presidente Ha chiesto la parola il Presidente della Giunta,
Viérin Dino.
Viérin D. (UV) Nous avons présenté ce projet de loi en
application de l'article 18 de la loi régionale n° 4/95. Le
problème de fond est de savoir si nous sommes favorables à
réglementer le déroulement des campagnes électorales, n'importe
quelle campagne électorale, parce qu'il est difficile de faire des
distinctions entre la campagne électorale dans une commune par
rapport à une autre, en fonction du nombre d'habitants.
Pour ce qui est, par contre, du problème de la simplification,
nous pouvons partager du point de vue général ce rappel, mais nous
aurions aimé avoir un peu de collaboration, dans le sens que si M.
Viérin Marco estime que ces propositions n'atteignent pas cet
objectif, nous aurions aimé avoir des propositions alternatives,
sinon c'est simplement une affirmation de principe et il n'y a pas
de changements possibles. On aurait aimé connaître ces
propositions, parce que nous craignons que le fait de simplifier
signifie, de ce point de vue, ne pas respecter le principe de la
réglementation de la campagne électorale; alors ce n'est plus un
problème de simplification, c'est un problème de positions
différentes par rapport à une question d'ordre général.
Presidente Pongo in votazione la legge nel suo complesso:
Presenti: 29
Votanti e favorevoli: 22
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin Marco)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK