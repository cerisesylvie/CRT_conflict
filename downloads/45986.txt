Consiglio Regionale della Valle d'Aosta - Oggetto del Consiglio n. 2552 del 7 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2552 del 7 giugno 2023 - Resoconto
OGGETTO N. 2552/XVI - Interrogazione: "Notizie in merito allo
studio propedeutico inerente le alternative progettuali relative
alla realizzazione dell'ospedale di comunità di Verrès".
Bertin (Presidente) -
Punto n. 22. Risponde l'assessore
Marzi.
Marzi (SA) -
Lo studio, in fase di esecuzione, dovrà
essere consegnato entro il 30 giugno e includerà le relazioni, gli
elaborati grafici e una stima dei costi di realizzazione. Le
prestazioni successive saranno svolte secondo le modalità stabilite
dalla vigente normativa in materia, tra l'altro, recentemente
aggiornata. Le fasi successive - che però lei conosce meglio di me
- consisteranno quindi nel progetto di fattibilità tecnica ed
economica, nel progetto esecutivo, nel coordinamento della
sicurezza e nella direzione dei lavori.
Dovrà inoltre essere stabilito il soggetto attuatore
dell'intervento, che rimarrà in capo alla Regione o a una società
partecipata.
I tempi di assegnazione di tali prestazioni sono anche legati
naturalmente all'ottenimento del finanziamento dei lavori, non
ancora avvenuto in quanto strettamente conseguente agli esiti dello
studio propedeutico in corso.
Presidente -
Replica il consigliere Marquis.
Marquis (FI) -
L'oggetto dell'interrogazione è la
redazione dello studio propedeutico al documento delle alternative
progettuali relativamente alla realizzazione dell'Ospedale di
comunità in Comune di Verrès.
Mi aveva fatto un po' specie il provvedimento dirigenziale di
assegnazione dell'incarico e adesso glielo vado a leggere.
Nell'individuare come parte interlocutrice il Politecnico di
Milano, veniva scritto: "É giustificato l'affidamento in questo
modo: un finanziamento di 70 mila euro per un contratto di ricerca
in cui si definisce una durata massima di sei mesi" - e questo era
il 5 dicembre 2022 - "Ma le parti prevedono di concludere lo studio
del quale si tratta entro il 31 dicembre 2022".
Quando è stato sottoscritto quest'incarico Assessore, il 5
dicembre, si diceva: "La durata massima contrattuale è fino alla
fine di maggio, ma noi lo chiudiamo entro 20 giorni dal momento
della sottoscrizione del contratto".
Allora i casi sono due, o quello che è stato scritto è stato
scritto in modo superficiale, o c'è qualcosa che non quadra in
questa vicenda, oltretutto sono stati sforati addirittura i sei
mesi e adesso dice che è stato rinviato alla fine del mese di
giugno.
Io credo che - come avevo già posto un'interpellanza su questo
argomento - questo incarico poteva essere tranquillamente svolto in
Valle d'Aosta. La giustificazione per dare fuori Valle questo
incarico è stata che entro 20 giorni una struttura più articolata,
più performante, avrebbe dato la conclusione di questo
procedimento, invece qua si tratta di una vera e propria presa in
giro perché non sono bastati nemmeno i sei mesi che si va oltre e
non sappiamo neanche cosa ci aspetta per il futuro, perché
purtroppo sappiamo che i fondi del Piano nazionale di ripresa e
resilienza vanno spesi entro determinati tempi, la cosa sta andando
in modo preoccupante, per le lunghe, perché questo documento è un
documento che addirittura è preliminare alla fase di
progettazione.
Quindi, Assessore, le chiederei di prestare la massima
attenzione a quest'argomento perché se queste sono le premesse, si
rischia davvero di andare lunghi, questo lo dico senza entrare poi
nel merito della scelta o del contenuto ma solo a livello di natura
procedimentale, perché la situazione è veramente preoccupante
perché siamo in grave ritardo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK