Consiglio Regionale della Valle d'Aosta - Oggetto del Consiglio n. 814 del 22 settembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
STATUTO
Precedente
Successivo
Resoconto integrale del dibattito dell'aula
Oggetto del Consiglio n. 814 del 22 settembre 1999 - Resoconto
OGGETTO N. 814/XI Comunicazione del Senatore Dondeynaz in
materia di riforme istituzionali.
Président Avant d'ouvrir la discussion et sur la base de la
prévision de l'article 51 du Règlement intérieur, je voudrais
donner la parole au Sénateur Dondeynaz pour une communication au
Conseil.
Je rappelle qu'il est de la faculté de nos Parlementaires
d'intervenir par des communications, mais qu'ils n'ont pas le droit
de participer au débat et donc ils ne sont pas d'un point de vue
strict les interlocuteurs de la discussion générale, ils sont
toutefois autorisés à nous livrer des communications.
La parole au Sénateur Dondeynaz.
Dondeynaz (Senatore) Signor Presidente del Consiglio, signor
Presidente della Giunta, signori consiglieri, ho ritenuto
importante partecipare all'avvio di questa discussione con una mia
comunicazione perché ritengo essenziale che, in un momento così
delicato per i rapporti che si riferiscono allo Stato e la Regione
sulle riforme, i Parlamentari siano tenuti ad approfondire con voi
gli orientamenti da assumere affinché le nostra azione a livello
nazionale sia coerente con le decisioni del Consiglio
regionale.
Il momento che stiamo attraversando è veramente preoccupante
infatti basti ricordare l'estenuante discussione e il laborioso
travaglio che la Commissione Affari Costituzionali della Camera, ha
dovuto superare lavorando intensamente dal mese di gennaio per
poter realizzare un testo unificato tenendo conto dei 22-23 disegni
di legge presentati dai singoli Parlamentari.
Durante tutto questo periodo emergeva sempre più evidente che
per quanto riguardava la Valle d'Aosta vi sarebbe stata una deroga
all'obbligo di effettuare una prima elezione diretta del Presidente
della Giunta consentendo così alla nostra regione di decidere sulla
materia tenendo conto quindi del proprio modo di essere all'interno
dei cambiamenti proposti per la generalità delle regioni.
La Commissione definita "dei nove" che ha la funzione di
esaminare e ricercare le convergenze di tutti gli emendamenti
presentati prima che il disegno di legge vada definitivamente in
aula ha cambiato radicalmente l'impostazione che tutti quanti voi
conoscevate reintroducendo un emendamento che impone anche alla
Valle d'Aosta la norma transitoria, riproponendo integralmente la
gravità della decisione precedente.
Questo comportamento, secondo il mio punto di vista, ripropone
ancora una volta la continuazione di una logica che "ripropone" ed
evidenzia l'incapacità del Parlamento di produrre qualunque tipo di
riforma considerando le regioni, comprese quelle a statuto
speciale, incapaci di decidere autonomamente le forme di governo
delle regionali.
Questo tentativo, dopo il fallimento della Commissione
bicamerale, ripropone alcuni cambiamenti parziali della
Costituzione, prospettando una riforma a "spizzichi e bocconi".
Tutto questo ha determinato a livello parlamentare un dibattito
sull'utilità e l'opportunità di fare dei cambiamenti frammentati e
disorganici anziché portare avanti un progetto organico e
complessivo.
Questo atteggiamento è grave anche perché si contrappone
all'iniziativa del Consiglio di aprire una discussione molto
concreta sulla modifica dello Statuto della Regione Valle d'Aosta,
tesa a realizzare le nuove esigenze di questa comunità.
Simile impostazione che impone un modello di elezione diretta
anche alla Valle d'Aosta, nonostante che i rappresentanti della
Regione e i Parlamentari, in una pluralità di occasioni, abbiano
sostenuto nelle varie sedi un'opinione contraria e l'esigenza di
assegnare la competenza al Consiglio regionale può mettere in
discussione addirittura i nostri rapporti con l'attuale maggioranza
che evidenzia una voglia di uniformità senza ragioni logiche,
sostenendo che se tutti scelgono i loro presidenti con quelle
modalità anche voi, in Valle d'Aosta, dovete agire
analogamente.
La norma transitoria, nella parte in cui afferma che
"Nell'attesa che voi legiferiate, noi v'imponiamo l'elezione
diretta del Presidente della Giunta regionale", a mio giudizio,
evidenzia la profonda sfiducia dello Stato nei confronti delle
autonomie territoriali ritenendole incapaci di darsi un modello
adatto alle loro esigenze. Quindi è evidente che questa
impostazione non è sollecitata da gran parte Regioni e, meno che
meno, dalla nostra Regione. Sono i problemi connessi con le
difficoltà di governabilità presenti in due Regioni a Statuto
speciale e specificatamente della Sicilia e della Sardegna. Queste
invece ritengono questo modello adatto alla risoluzione dei loro
problemi.
Ritengo infine che sia da contrastare, facendo anche uno sforzo
sul piano culturale, l'idea che la soluzione dei problemi della
politica italiana sia riconducibile esclusivamente all'elezione
diretta di tutti gli organismi di carattere generale. Io contesto
quest'affermazione e affermo che questa impostazione ha pari
dignità come tutte le altre che esistono.
Ritengo che il problema principale sia quello della
partecipazione dei cittadini alla vita politica del Paese a tutti i
livelli, e quindi sia necessario ricercare forme di governo che
aumentino il livello di discussione, di partecipazione, di
decisione dei Consigli ancor prima di verticalizzare ulteriormente
le attuali strutture.
In primo piano vanno messe le capacità dei consigli di
esercitare l'importante ruolo di rappresentanza assegnato dai
cittadini e quindi verificare l'opportunità di costruire una
società piramidale, come molti tentano di teorizzare infondendo
speranze eccessive di risolvere i problemi attuali della politica
italiana attraverso l'esaltazione del ruolo parziale delle riforme.
Voglio mettere in evidenza che questo modo di agire da parte del
Parlamento cancella tutti ragionamenti che noi stiamo facendo sulla
natura pattizia degli statuti. Siamo di fronte ad un'imposizione
brutale e netta, che mortifica una volontà largamente maggioritaria
del Consiglio nell'affermare il diritto del Consiglio regionale di
decidere le forme di governo e le forme di elezione della nostra
comunità.
Questo mi sembra che sia l'elemento essenziale, convinto che
questo Consiglio abbia la capacità di ritrovare al suo interno la
soluzione più adatta dalla realtà in cui viviamo.
Sotto questo aspetto, e questo era il senso della comunicazione,
credo che occorra evitare di ricercare altre soluzioni attraverso
la mediazione nazionale.
Può anche darsi che all'interno di questo Consiglio vi siano
opinioni diverse di agire per realizzare il modo migliore di
governare la Regione, ma la decisione deve scaturire da questo
Consiglio evitando di importare soluzioni nazionali, che impongano
al Consiglio una formula decisa altrove e non adatta alla realtà
valdostana.
In questo contesto devo dire sinteticamente che c'è un ruolo
importante dei Parlamentari a livello nazionale.
Siamo di fronte ad un'impostazione della maggioranza che ci
costringe a riflettere sul nostro ruolo e sui rapporti che
intercorrono con la stessa maggioranza. Infatti facciamo
riferimento alla maggioranza attuale.
La nostra partecipazione alla maggioranza, seppure non organica
e limitata ad una verifica costante dei contenuti rispetto alla
nostra autonomia, esige che sulla questione dello Statuto non si
possa tacere, per l'estrema importanza che riveste. Dobbiamo
riconfermare che tutte le procedure inerenti sia l'elezione
diretta, consiliare, direttoriale devono essere delegate pienamente
a questo Consiglio.
Riconfermo quindi l'impegno di operare in stretto legame con il
Consiglio regionale, assumendo le determinazioni che voi
deciderete.
Ringrazio per l'attenzione ed in conclusione voglio sottolineare
l'esigenza di una grande unità del Consiglio per evitare che le
nostre riflessioni sulla revisione dello Statuto, siano annullate
da un'impostazione che vede capovolgere, per la prima volta nella
storia, l'iniziativa della modifica degli statuti che vedeva il
Consiglio regionale soggetto attivo che richiede le modifiche al
proprio Statuto.
La ricerca di uniformità evidenziata su questo argomento, si
estende anche a tutte le proposte di modifiche della costituzione,
evidenziando un contesto di carattere nazionale teso alla
realizzazione di una normalizzazione delle situazioni
differenziate. In conclusione sottolineo che questo è un segnale
molto preoccupante al quale dobbiamo guardare con estrema
attenzione preparandoci, qualora fosse necessario, ad una forte
reazione da parte dei Consiglio e dell'intera Comunità
valdostana.
Vi ringrazio, buon lavoro.
Président
Merci, M. le Sénateur, merci pour le contenu de
votre communication; je tiens également à vous exprimer le
remerciement de l'Assemblée pour la sensibilité et l'attention que
vous avez toujours eues dans les relations envers les organes du
Conseil, la disponibilité à nous tenir toujours bien renseignés sur
ce qui se passe au Parlement et je souhaite également que, pour les
passages qui nous attendent, la collaboration et la disponibilité
des Parlementaires demeurent intactes dans des moments
particulièrement importants de notre vie politique.
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK