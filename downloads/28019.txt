Consiglio Regionale della Valle d'Aosta - Oggetto del Consiglio n. 235 del 30 ottobre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 235 del 30 ottobre 1970 - Resoconto
OGGETTO N. 235/70 - Acquisizione di area di terreno di
notevole interesse archeologico, in località Saint-Martin de
Corléans, di Aosta, con corresponsione di indennità per
risarcimento di danni derivanti da sospensione dei lavori di
costruzione di un fabbricato in condominio. Delega alla
Giunta.
Milanesio
(P.S.I.)
- È un provvedimento questo
molto importante, di cui si è già discusso in precedenti Consigli,
e non sarebbe niente altro che l'attuazione di indicazioni che
erano state fatte alla Giunta da varie parti del Consiglio e la
Giunta è stata più che sensibile a questo tipo di indicazioni. Si
tratta di acquistare un'area di oltre 7.000 mq. in zona Saint
Martin de Corléans, area sulla quale sono stati fatti importanti
referti storici e culturali, così come da allegata relazione che
voi tutti conoscerete e, quindi, l'intenzione di acquisire queste
aree per proseguire nei casi e completare questa ricerca
archeologica, dicevo, l'intenzione dell'Amministrazione regionale è
più che positiva e io invito il Consiglio a voler deliberare di
conseguenza.
Abbiamo portato avanti una lunga trattativa con i soci della
Cooperativa Stella Alpina, perché si trattava di una Cooperativa e,
dopo una lunghissima trattativa, siamo arrivati a concordare su una
somma globale di 127.240.377 lire, come corresponsione per
l'acquisizione dei danni derivanti alla Cooperativa; voi potete
vedere, a pagina due, il dettaglio del computo di detta somma.
Si tratta di cifre inconfutabili, abbiamo discusso sugli
interessi che ci avevano chiesto e li abbiamo ridotti nella misura
del 5%.
Pagheremo in due rate, la prima che viene proposta, si dà
comunque la delega alla Giunta... cioè 127 milioni è l'esborso
globale che si delega alla Giunta all'adozione dei successivi
necessari provvedimenti deliberativi.
Con l'assestamento di bilancio, siamo riusciti a rendere
disponibile per quest'anno oltre 70 milioni. Gli altri denari
verranno corrisposti nell'anno successivo.
Si tratta di voci dimostrabili. Io invito il Consiglio ad
approvare.
Caveri
(U.V.)
- Ce n'est pas pour compenser nos
observations critiques de ce matin mais nous devons faire, à ce
propos, un éloge soit à l'Assesseur au Tourisme, soit à toute la
Junte parce qu'il s'agit vraiment d'une très belle initiative.
Mappelli
(D.C.)
- Approfitto per chiedere alla
Presidenza del Consiglio se, gentilmente... se non ha qualcuno da
mandare a vedere questi microfoni perché qui stiamo perdendo i
pezzi...
Sono perfettamente d'accordo nell'approvazione di questo
acquisto.
Mi permetterei di sottolineare e di raccomandare all'Assessore e
per esso anche alla Giunta di esaminare, se eventualmente varrebbe
proprio la pena, se si potesse ancora espandere di alcune decine di
metri a ponente. Mi spiego meglio, voi vedete che vicino a questo
appezzamento vi è sempre stata la Chiesa di Saint Martin de
Corléans, attualmente è in progettazione la costruzione di una
nuova Chiesa, sotto la strada di Saint Martin de Corléans;
praticamente di fronte, a valle, a mezzogiorno dell'attuale Chiesa,
pertanto sarebbe veramente auspicabile di esaminare la possibilità,
voi sapete che vicino a questa Chiesetta vi è un vecchio fabbricato
che non credo abbia nulla di storico, se si potesse ancora prendere
quel triangolo, è chiaro che, avendo attualmente il Comune di Aosta
costruito un allacciamento dalla circonvallazione nord verso
l'attuale Corso Saint Martin de Corléans, di modo che questo
rettangolo sarebbe quasi completo, rimarrebbe solo quell'albergo
ristorante all'angolo.
Di modo che, partendo da questa traversa, che scende dalla
circonvallazione nord a Saint Martin de Corléans, fatta eccezione a
due casette che vi sono tra le scuole medie e questo nuovo
acquisto, fino giù praticamente da Gagliardi, sarebbe tutta
proprietà della Regione, di modo che anche la Regione, in uno
studio d'insieme, potrebbe, in un prossimo futuro, vedere la cosa
nel quadro generale.
Io mi permettevo di raccomandare l'eventuale esame di acquisto
di questa vecchia abitazione, anche perché mi risulta che tutta
questa zona che fu, a suo tempo, venduta a questa Cooperativa
Stella Alpina, la proprietaria è anche la proprietaria di questo
vecchio caseggiato e mi risulta che questa Signora sta attualmente
costruendo un'altra casa più a monte, nel triangolo che c'è fra la
circonvallazione e il Corso Saint Martin de Corléans, pertanto non
è escluso che questo non vada in vendita, se questo dovesse andare
in vendita, sarebbe bene, secondo me, esaminare anche questo
qui.
Manganone
(D.C.)
- Voglio solo chiedere
all'Assessore Milanesio alcune delucidazioni.
Vedo qui nel dettaglio, al punto tre, "per la progettazione
edilizia e calcolo di cemento armato", la somma di lire 15.447.000
mi pare una cifra enorme, tenendo conto che il progetto, anche se è
stato approvato, non è diventato esecutivo, mi pare anche che le
costruzioni siano del tipo similare e quindi una uguale
all'altra.
E poi vorrei anche delle delucidazioni in merito alle spese di
cui al punto 5) "5.179.435", penso che è una somma che esorbita
dalle competenze della Giunta e vorrei sapere il perché è stata
fatta.
Grazie.
Milanesio
(P.S.I.)
- Rispondo subito a Mappelli,
dico che mi preoccuperò di quella questione e la vedremo un momento
assieme, tu mi fai vedere dove si trovano queste case, se si può
fare, ben volentieri.
Per quanto riguarda le domande del Consigliere Manganone,
dunque, devo dire questo, che era stato presentato un progetto che
poi è stato approvato dal Comune e dalla Sovraintendenza, mi pare
dall'Architetto De Bernardi, che prevedeva la costruzione di un
numero cospicuo, almeno 4 caseggiati e non ricordo più esattamente
per quanti mc. Si può fare il conto e mi pare che l'indice di
quella zona fosse di 2,5, quindi 7.000 per 2,5 sono 14.000, circa
16.000 e qualche mc., anzi, forse di più perché si trattava di un
piano particolareggiato di esecuzione, si arriva a 2,7; quindi i
mc. sono quelli, vicino ai 18-19.000 mc. e il progetto era
esecutivo, tanto è vero che era già stato iniziato il lavoro di
scavo e, addirittura, di costruzione di una parte e il progetto che
era stato presentato alla Cooperativa e che era stato vistato
dall'Ordine competente, è di questo ammontare. È chiaro che
l'architetto chiede i denari alla Cooperativa, perché è il
committente e ha presentato i progetti esecutivi, la Cooperativa ne
rimborsa i danni, avanza la richiesta di rimborso di quella
parcella, che era riferita a un progetto esecutivo e in via di
esecuzione.
Questa è la prima risposta.
Per quanto riguarda il pagamento delle opere eseguite d'intesa
con la Sovraintendenza Antichità e Belle Arti, escluse le opere per
lo sbancamento generale, già liquidato dalla Regione con il
pagamento di sette milioni, ecc. ecc., io devo ricordare che questa
delibera è stata approvata d'urgenza dalla Giunta ed è stata
ratificata dal Consiglio regionale.
Andrione
(U.V.)
- Je voulais faire une
recommandation à l'Assesseur au Tourisme et à toute la Junte, de
commencer au plus tôt les travaux archéologiques de cette zone qui
s'annonce très très intéressante.
Cependant, une fois commencés ces travaux, de les continuer
jusqu'à la fin et de ne pas... de ne pas interrompre et de ne pas
commencer d'autres travaux. De façon qu'on ne procède en aucune
d'elles... aller jusqu'au fond et de présenter quelque chose de
définitif.
Assume la presidenza il Vicepresidente Personnettaz
Personnettaz
(D.P.)
- Allora mettiamo ai
voti la delibera n. 35.
Chi è favorevole alzi la mano. Contrari? Astenuti?
Il Consiglio approva.
Passiamo all'oggetto n. 36.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK