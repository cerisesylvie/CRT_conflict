Consiglio Regionale della Valle d'Aosta - Oggetto del Consiglio n. 923 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 923 del 18 settembre 2019 - Resoconto
OGGETTO N. 923/XV - Interpellanza: "Notizie sul conferimento
di eventuali deleghe in materia sanitaria a componenti del
Consiglio regionale".
Rini (Presidente)
- Punto n. 32 dell'ordine del giorno.
Per l'illustrazione, la parola al collega Restano.
Restano (GM)
- "
Indubbiamente le visite in ospedale
dei vari ammalati credo siano un atto importante, doveroso e
sicuramente con un significato di cortesia e di amicizia. meno
spiegabile è un po' quello che ci è stato segnalato da più parti:
il fatto che negli uffici dell'USL, e non solo, ma anche nei vari
reparti dell'ospedale ci sia questa presenza che ci è stata
segnalata di un Consigliere regionale che dà indicazioni, dà
prospettive e dà degli ordini ai vari responsabili. Questo ci ha un
po' incuriosito e volevamo capire se è in atto un nuovo sistema di
deleghe di particolari funzioni, che possono essere in qualche modo
viste come un vicariato o comunque un incarico che viene dato per
seguire particolari azioni e soprattutto quali indirizzi siano
stati dati a questo livello per capire, per soprattutto
giustificare tutto questo attivismo sicuramente importante, che
viene segnalato sia al mattino che durante la giornata nei vari
locali della pubblica Amministrazione. Ci faceva piacere capire se
questo è il nuovo indirizzo che viene dato dall'Assessore
".
Quanto appena letto è l'illustrazione fatta dall'allora collega
Rollandin di un'interpellanza presentata dal gruppo dell'Union
Valdôtaine il 18 aprile 2017 (oggetto del Consiglio n. 2699).
Siccome a distanza di parecchio tempo si è ripresentata la stessa
situazione e ci è stato segnalato da più parti che dei Consiglieri
regionali erano presenti negli uffici dell'USL, nei reparti
ospedalieri a dare forse degli indirizzi, a organizzare degli
incontri, noi condividiamo le stesse preoccupazioni dei colleghi di
allora. Cos'è cambiato da allora? È cambiata la maggioranza, si è
alternata la maggioranza ed è intervenuto l'accordo con i colleghi
di Rete Civica. Noi attendiamo fiduciosi la risposta dell'Assessore
per capire cosa sta avvenendo e se ciò corrisponde al vero
naturalmente.
Presidente
- Per la risposta, la parola all'assessore
Baccega.
Baccega (UV)
- Collega Restano, io non ricordavo il
provvedimento ispettivo che lei ha citato ma, mi limito
semplicemente a rispondere ai quesiti di questa interpellanza.
Nessuna delega particolare ad altri componenti del Consiglio
regionale è stata data da parte mia, io non posso assolutamente
dare deleghe a nessuno, le deleghe le attribuisce il
Presidente.
Per quanto riguarda il quesito n. 2, gli indirizzi di governo
sono stati condivisi con tutta la maggioranza e vengono impartiti
all'azienda USL attraverso una delibera di Giunta annuale che viene
ovviamente controllata attraverso riunioni e approfondimenti
settimanali o, su certi temi più pressanti, anche bisettimanali,
sempre in Assessorato e sempre alla presenza di altri Consiglieri
regionali.
Per rispondere al quesito n. 3, cosa le posso dire? In ambito
sanitario, come in altri settori, può essere quello
dell'istruzione, dell'ambiente, dei trasporti, del turismo, dei
lavori pubblici, sui temi evidentemente ci si confronta, si
recepiscono le suggestioni di tutti i colleghi che sono presenti in
Consiglio regionale. Non nego che alcuni Consiglieri siano venuti
in Assessorato per approfondire un tema specifico e sono state date
le risposte che sono nell'ambito di una trasparenza totale e di
un'assoluta disponibilità da parte dell'Assessorato ma sono certo
anche da parte di tutti i colleghi che rappresentano questa Giunta.
Per quanto riguarda le presenze dei Consiglieri regionali negli
uffici dell'azienda USL, dell'ospedale Parini o del Beauregard, le
assicuro che le segnalazioni sono tante ma non fanno né notizia, né
mi stupiscono. C'è un'ampia casistica di persone che entrano
all'interno di queste strutture, c'è chi va a trovare i familiari,
i degenti o operatori sanitari, c'è chi va a sollecitare i
dipendenti affinché vengano stimolati a dare informazioni da
utilizzare per predisporre atti ispettivi talvolta anche fomentando
gli stessi, c'è chi va a trovare i propri colleghi, c'è chi va
all'USL a perorare stati di avanzamento di carriera per alcuni
amici o colleghi, c'è chi va a cambiare il medico famiglia, c'è chi
si confronta con addetti ai lavori che fanno poco per migliorare la
sanità, sono quelli che si sono schierati contro, contro a
prescindere e questo ovviamente ci fa specie. C'è chi si vede con
dipendenti dell'azienda o dell'Assessorato per avere informazioni.
Questa non è una novità, lo sa benissimo anche lei. Per quanto
riguarda i reciproci impegni per una collaborazione mirata, ebbene,
certo, questa collaborazione noi vogliamo portarla a buon fine,
abbiamo approfondito con Rete Civica alcune tematiche, ci siamo
confrontati in Assessorato ma semplicemente in Assessorato, niente
di più. Questa quindi è la risposta che le dovevo rispetto a questa
interpellanza.
Presidente
- Per la replica, la parola al collega
Restano.
Restano (GM)
- Grazie Assessore, condivido in pieno
quanto da lei affermato, giustamente si parla di indirizzi perché
questo è il dovere della politica, è quanto deve fare la politica,
è quanto deve fare l'Esecutivo, a noi non compete di sicuro la
parte gestionale. Quando c'è una confusione tra la parte gestionale
e i compiti di indirizzo, si genera il caos. È lecito incontrare
amici fuori dall'ospedale, è altrettanto lecito, se non doveroso,
andare a trovare, a rendere visita ad amici e parenti, organizzare
riunioni operative forse prevarica un po' i nostri ruoli, però la
sua risposta mi rassicura. Io spero che questo e i suoi indirizzi
continuino a essere tali e che quanto ci è stato riferito non
avvenga.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK