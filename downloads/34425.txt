Consiglio Regionale della Valle d'Aosta - Oggetto del Consiglio n. 2206 del 8 febbraio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2206 del 8 febbraio 2012 - Resoconto
OGGETTO N. 2206/XIII - Interrogazione: "Definizione dei
canoni di locazione per gli immobili di proprietà regionale adibiti
alla commercializzazione di prodotti agro-alimentari".
Interrogazione
Richiamate le precedenti iniziative del nostro gruppo
tendenti a sollecitare la definizione delle modalità di concessione
in gestione delle strutture di proprietà regionale adibite alla
trasformazione e commercializzazione dei prodotti
agro-alimentari;
Visto che è trascorso un anno dall'approvazione, con
Deliberazione della Giunta regionale, dell'avviso, ormai scaduto,
tendente a raccogliere le manifestazioni d'interesse ai fini della
stipulazione di contratti di locazione degli immobili di cui sopra
e della proroga temporanea delle convenzioni scadute il 31 dicembre
2010;
Considerato che l'Assessore all'agricoltura e risorse
naturali, interpellato nel merito, l'8 giugno 2011 dichiarò che era
in atto da parte della struttura competente "la definizione dei
canoni di locazione" e che riteneva di poter determinare la maggior
parte dei canoni entro la fine dell'anno;
Preso atto dell'avviso di manifestazione d'interesse ai fini
della locazione del caseificio di Fontainemore;
i sottoscritti Consiglieri regionali
Interrogano
l'Assessore all'Agricoltura e risorse naturali per
sapere:
1) quali lotti o per quale tipologia di strutture sono stati
definiti i canoni di locazione e a quanto ammontano;
2) per quanti lotti sono state avviate le trattative per
l'assegnazione in locazione ai sensi della legge regionale n.
12/1997;
3) entro quale termine ritiene possa essere affidato in
concessione il caseificio di Fontainemore, struttura di
recentissima costruzione, non soggetta dunque ad annose verifiche
dei costi di costruzione o ad adeguamento degli impianti.
F.to: Chatrian - Bertin - Giuseppe Cerise
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Grazie Presidente.
La Direzione espropriazioni e patrimonio dell'Assessorato del
bilancio ha proceduto alla definizione della stima del più
probabile canone di locazione della tipologia più complessa
nell'ambito delle strutture cooperativistiche, ovvero quella delle
cooperative vitivinicole e più precisamente la Cave des Onze
Communes di Aymavilles, la Crotta di Vegneron di Chambave, la Cave
du Vin Blanc de Morgex-La Salle e La Kiuva di Arnad. Sono
attualmente in fase di conclusione le stime relative ai
caseifici.
Per quel che è della seconda domanda, l'Assessorato
dell'agricoltura ha ricevuto le stime in questione il 2 febbraio
scorso e sta procedendo ad un'analisi delle stesse, al fine di
avviare nei prossimi mesi le trattative con i gestori delle cantine
per la locazione delle strutture in questione; lo stesso avverrà
con ogni possibile sollecitudine non appena saranno definiti i
canoni relativi ai caseifici.
Infine, per quanto riguarda il caseificio di Fontainemore,
l'Assessorato nell'ottobre del 2011 ha provveduto a trasmettere
alla Direzione espropriazioni e patrimonio la richiesta di stima
del valore del canone da applicare per la locazione del caseificio
di Fontainemore, completa degli elementi relativi ai costi
sostenuti per la realizzazione della struttura, degli impianti e
delle attrezzature. Inoltre nel mese di novembre 2011 l'Assessorato
ha provveduto alla pubblicazione dell'avviso per la manifestazione
di interesse ai fini della locazione, al quale hanno risposto
positivamente quattro aziende del territorio regionale: la Walser
Delikatesse di Issime, la Nicoletta S.r.l. di Donnas, la
Cooperativa Latte e Fontina di Saint-Christophe e la Società
Cooperativa La Vallaise di Fontainemore. Non appena sarà definita
la stima del canone di locazione da parte della Direzione
espropriazioni e patrimonio, cosa che dovrebbe avvenire in circa
uno o due mesi, sarà possibile avviare la procedura per
l'affidamento della struttura.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Speravamo in un cambio di marcia, almeno su questo dossier. Nel
mese di giugno 2011 lei ci aveva fornito i primi dati:
"tutti i
lotti facenti parte dell'avviso sono stati oggetto di interesse,
per 19 lotti hanno manifestato interesse solo gli attuali
gestori"
e soprattutto ci aveva detto che era stato dato
incarico all'interno dell'amministrazione di procedere alla
determinazione delle stime per la tipologia omogenea di strutture,
al fine di individuare eventuali parametri comuni di
valutazione.
Al punto n. 2 avevamo chiesto:
"per quanti lotti sono state
avviate le trattative..."
, lei ci ha risposto che inizieranno
le trattative per quanto riguarda le quattro cooperative
vitivinicole, se ho capito bene, trasmesse il 2 febbraio. Alla
prima domanda ci pareva di avere esplicitato bene il concetto:
"quali lotti o per quale tipologia di strutture sono stati
definiti i canoni di locazione e a quanto ammontano"
. Se lei ci
dice che avete già ricevuto le prime stime interne
all'amministrazione, sinceramente ci aspettavamo l'elencazione dei
canoni di locazione e a quanto ammontano. Torneremo anche su questo
dossier, ci dispiace perché siamo alle solite: le date certe non ci
sono, le risposte puntuali neanche e la zona ci sembra sempre un
po' grigia, purtroppo l'efficienza non è di casa. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK