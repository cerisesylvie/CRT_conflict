Consiglio Regionale della Valle d'Aosta - Oggetto del Consiglio n. 1699 del 13 gennaio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1699 del 13 gennaio 2016 - Resoconto
OGGETTO N. 1699/XIV - Interpellanza: "Avvio di iniziative a
sostegno dell'attività e dello sviluppo della viticoltura nella
regione".
Rosset (Presidente) -
Punto 31 all'ordine del giorno.
Per l'illustrazione, ha chiesto la parola il Consigliere
Grosjean, ne ha facoltà.
Grosjean (UVP) -
Merci Monsieur le Président.
Venti giorni fa, quando mi è arrivata la copia del decreto
ministeriale, mi sono un po' cadute le braccia, purtroppo me
l'aspettavo, il regolamento CEE n. 1308/2013, che è il regolamento
che va a rinormare la normativa sugli impianti dei vigneti, doveva
andare in applicazione. Leggendo le premesse del decreto,
purtroppo, Assessore, devo chiederle delle spiegazioni, ad un certo
punto vedo scritto: "considerata la mancata intesa espressa dalla
Conferenza permanente per i rapporti tra lo Stato, le Regioni e le
Province autonome di Bolzano e Trento...", nella seduta del 20
ottobre 2015 non c'è stata nessuna intesa, il Ministro non ha fatto
altro che applicare a livello nazionale la direttiva comunitaria
tout court
. Vuol dire che dal 1° gennaio 2017 avremo
praticamente un blocco degli impianti dei vigneti. La superficie di
crescita purtroppo sarà dell'1 percento al massimo sulla superficie
di riferimento della regione, e qui purtroppo non abbiamo neanche
un dato preciso, cosa che mi dispiace tantissimo, ma si aggira
intorno ai più o meno 400 ettari se vengono tenute in
considerazione anche le superfici ad uso familiare, se vengono
tenute in considerazione solo le superfici produttive
ad
hoc
, siamo al di sotto. La possibilità di incremento della
superficie di vigneti in Valle d'Aosta quindi sarà di tre-quattro
ettari all'anno, quindi veramente questo significa che andiamo a
bloccare lo sviluppo della viticoltura.
La cosa che veramente mi dà fastidio è che se andiamo ad
analizzare l'1 percento in Emilia-Romagna o l'1 percento in Valle
d'Aosta, vediamo che non sono la stessa cosa, perché un ettaro di
vigneto in Valle d'Aosta produce 50-60-70, al massimo 100 quintali
d'uva, mentre in altre zone arriviamo a 300-350, anche 400 quintali
d'uva, quindi il rapporto di un ettaro non ha sempre lo stesso
peso. Un ettaro per noi vuol dire recuperare terrazze storiche,
vuol dire recuperare territorio, vuol dire recuperare paesaggio e
quindi è fondamentale, ma soprattutto vuol dire creare nuovi posti
di lavoro in un settore dove c'è possibilità di sviluppo.
Le chiedo quindi, Assessore, di spiegarci cos'è successo, come
mai non si è trovata un'intesa, non c'era un organismo in Valle
d'Aosta che avrebbe dovuto coordinare, che avrebbe dovuto
collaborare con le altre Regioni? Perché non è solo un problema
della Valle d'Aosta, una deroga per la montagna doveva
assolutamente essere presa in considerazione. Purtroppo, quando è
venuto il Ministro Martina in Valle d'Aosta, abbiamo dovuto
"sfruttarlo" per altre cose, per il pregresso, io avrei voluto
parlare con lui allora di futuro, ma purtroppo c'era il pregresso,
c'era questo grave problema del PSR che ci ha portato a
concentrarci su quello, quindi anche qui vedo una mancanza di
attenzione a questo settore. Qui rischiamo veramente di chiudere lo
sviluppo del settore viticolo, quindi aspetto con ansia le sue
risposte per capire come si svolgerà.
Presidente -
La parola all'Assessore Testolin.
Testolin (UV) -
Cercherò di essere puntuale sulle domande
dell'interpellanza. Per quanto riguarda le motivazioni della
mancata intesa espressa dalla Conferenza Stato-Regioni del 20
ottobre su quella bozza di decreto riguardante le disposizioni
nazionali su un nuovo sistema di autorizzazioni per gli impianti
viticoli ai sensi del regolamento n. 1308, si segnala che le stesse
sono riconducibili sostanzialmente alla posizione contraria della
Regione Veneto in merito alle competenze di Stato e Regioni. Nello
specifico il testo prevede che sia il MIPAAF che annualmente rende
nota la superficie che può essere oggetto di autorizzazioni per i
nuovi impianti nell'annualità successiva e non la singola Regione,
come invece richiesto dal Veneto. La formulazione del MIPAAF è
peraltro confermata anche dalle indicazioni del regolamento stesso
(il n. 1.308), che mirano a favorire gli impianti sulla base del
mercato e non del patrimonio viticolo
tout court
, quindi il
quantitativo di ettari annualmente a disposizione deve rimanere a
livello nazionale. Si evidenzia come comunque la mancata intesa sia
stata superata dalla definitiva approvazione del decreto in data 15
dicembre, così come condiviso dalla maggior parte delle
Regioni.
Per quanto concerne il secondo punto: "quali iniziative intende
avviare per sostenere l'attività e lo sviluppo della superficie
viticola della nostra regione", credo che qua si riferisse agli
incentivi, alla possibilità di fare gli impianti, si desume dalle
altre due risposte. Qua, vista la domanda, si era inteso quali
fossero le iniziative a livello di PSR, che erano già state
peraltro presentate nella scorsa interpellanza del 4 novembre,
quindi non sto a ripetere quel tipo di indicazioni.
In merito alla superficie media di reimpianto autorizzato negli
ultimi 10 anni, comprese le superfici in deroga, possiamo dare
queste indicazioni: per quanto riguarda le superfici di reimpianti
autorizzate a servizio di estirpo, nell'ultimo decennio la media è
stata di circa 6,80 ettari; la superficie media proveniente da
riserva regionale concessa per nuovi impianti nel decennio è stata
di circa 3,84 ettari/anno con una media negli ultimi tre anni
peraltro di 1,85-1,86 ettari; la superficie concessa in deroga per
impianti di vigneti eseguiti all'interno del comprensorio oggetto
di riordino, perché questa era la procedura che permetteva
all'interno dei riordini di andare ad impiantare nuovi vigneti, è
stata mediamente di 1,9 ettari all'anno.
In merito all'ultimo quesito, che è un po' la risposta che
riepiloga il discorso: "quale sarà la superficie di impianto
autorizzata con la nuova disposizione ministeriale", fermo restando
evidentemente nessun limite in merito ai reimpianti a seguito di
estirpo, quello va da sé, sottolineiamo come le autorizzazioni per
i nuovi impianti, ai sensi dell'articolo 6, comma 1, del decreto
ministeriale, sono rilasciati ogni anno nella misura massima dell'1
percento della superficie nazionale dichiarata alla data del 31
luglio dell'anno precedente a quello in cui sono presentate le
domande di autorizzazione. Nel rispetto dell'articolo 9, comma 5,
dello stesso decreto, qualora le richieste riguardino una
superficie totale superiore a quella messa a disposizione
annualmente dal MIPAAF, viene comunque garantita la percentuale di
aumento dell'1 percento calcolata sul potenziale regionale, quindi
ogni Regione ha diritto al suo 1 percento, fermo restando che ci
possono essere delle Regioni che chiedono meno superficie vitata,
quindi lasciano a disposizione più superfici per altre Regioni,
questo per motivo di tutela di determinate tipologie vitigne.
Attualmente la superficie totale del potenziale viticolo a
livello regionale ammonta, come ha già anticipato lei, a 400
ettari, perché è comprensiva di tutte quelle superfici inserite nei
fascicoli aziendali. A questo proposito ci tengo a sottolineare
come nell'ultimo anno e mezzo si sia provveduto comunque ad un
recupero di tutta una serie di superfici che si è potuto recuperare
a livello di fascicoli, anche andando puntualmente a verificare sul
territorio grazie anche all'intervento di tecnici e con la
collaborazione dei viticoltori per ampliare al massimo questa
superficie vitata, in modo di permettere che questo 1 percento
potesse crescere in maniera complessiva. Qualora a seguito della
prima attribuzione siano ancora disponibili a livello nazionale
ulteriori superfici fino al raggiungimento della percentuale dell'1
percento di cui sopra, queste verranno assegnate alle Regioni che
hanno registrato richieste in esubero rispetto alla percentuale di
cui al comma 5. Tale assegnazione sarà effettuata in modo
proporzionale alle maggiori superfici richieste, quindi ci sarà la
possibilità di avere delle assegnazioni superiori nel caso in cui
ci siano delle richieste superiori all'1 percento, che è la
quantità a livello regionale garantita, in maniera proporzionale
rispetto alle richieste complessive.
Nelle premesse dell'interpellanza si fa riferimento a presunti
effetti negativi che si avranno sullo sviluppo della viticoltura
nella nostra regione. Si ritiene che ad oggi sia comunque difficile
valutare quali saranno gli effetti futuri sullo sviluppo della
viticoltura considerando che il regime non è ancora stato applicato
e sarà comunque suscettibile anche di modifiche nel momento in cui
si verificassero delle situazioni che non appagassero poi le
richieste delle Regioni. Se si analizzano i dati degli ultimi anni,
il fatto di avere ogni anno una superficie di circa quattro ettari
a disposizione per nuovi impianti rappresenta comunque per la Valle
d'Aosta un dato almeno interessante viste quelle che sono state le
percentuali di reimpianto assegnate con le riserve in questi ultimi
tre anni, che sono esattamente la metà. A fronte di questa
valutazione, evidentemente l'attenzione rimarrà su questo tipo di
tematica, perché è interesse dell'Assessorato sicuramente
attenzionare questo tipo di tematica, ma le prospettive sono
interessanti se rapportate ai dati dell'ultimo triennio.
Presidente -
Per la replica, chiede la parola il
Consigliere Grosjean, ne ha facoltà.
Grosjean (UVP) -
Grazie Presidente.
La vedo molto fiducioso e mi fa piacere. Io purtroppo invece ho
un po' più di perplessità. Intanto prima l'estirpo e i diritti dei
rimpianti erano trasferibili da azienda ad azienda, da Regione a
Regione e quindi ci sono aziende che hanno comprato dei diritti
fuori Valle per poter piantare in Valle d'Aosta. L'estirpo e il
reimpianto con la nuova direttiva sono legati esclusivamente ad
attività aziendale.
L'altro parametro del decreto ministeriale che mi spaventa è per
le nuove aziende. Non so se lei l'ha letto bene, se le hanno fatto
notare i passaggi, ad un certo momento si dice che un'azienda potrà
crescere al massimo della stessa superficie di cui è già titolare.
Un giovane che volesse iniziare l'attività dove lo mettiamo? Se uno
magari ha tanta buona voglia e ha trovato dei terreni incolti che
vorrebbe reimpiantare, di superficie in carico ha zero e il diritto
sarà zero. Io spero quindi che ci siano poi tutte queste capacità
di concertare con il Ministero, perché poi non sarà neanche più la
Regione a decidere. Qui perdiamo un altro pezzo di autonomia, sarà
direttamente il Ministero a Roma che decide se, come e quanto
potremo piantare in Valle. Io quindi rimango molto dubbioso e mi
auguro di sbagliarmi sinceramente, perché vedo da una parte giovani
che si stanno avvicinando alla viticoltura, idee nuove, prospettive
nuove, voglia di fare qualcosa, voglia di ripiantare, voglia di
rilanciare e, dall'altra parte, poi vedo l'impossibilità, perché
dovremmo chiedere a Roma se ci lascia piantare qualche metro di
vigna. Qui ci vorrà veramente una concertazione forte, perché se
una Regione come il Veneto ha bloccato tutto, immagino che forza
può avere una Regione come la Valle d'Aosta per modificare...
Rollandin
(fuori microfono)
-
...non ha
bloccato niente...
Grosjean (UVP) -
...come non ha bloccato niente?
Rollandin
(fuori microfono)
-
...non ha
dato il parere...
Grosjean (UVP) -
...non ha dato il parere, quindi il
Ministero ha applicato direttamente quello che viene da Bruxelles,
senza tenere conto delle difficoltà delle zone di montagna, delle
zone come la nostra che vengono sacrificate in questa situazione.
Spero veramente di sbagliarmi. Quando ci saranno dei vigneti o
delle volontà di reimpiantare, Presidente, interverrà anche lei a
farci avere i diritti di reimpianto. Cosa vuole che le dica?
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK