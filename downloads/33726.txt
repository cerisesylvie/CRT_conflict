Consiglio Regionale della Valle d'Aosta - Oggetto del Consiglio n. 1806 del 18 maggio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1806 del 18 maggio 2011 - Resoconto
OGGETTO N. 1806/XIII - Interrogazione: "Individuazione di un
nuovo sito per la realizzazione di un tiro a volo nel comune di
Saint-Vincent".
Interrogazione
Richiamate le risposte alle interpellanze concernenti il tiro
a volo di Saint-Vincent dell'Assessore al Turismo, Sport, Commercio
e Trasporti, nelle sedute del 12/01/11 e del 26/01/11;
Ricordato che nelle stesse l'Assessore aveva riferito che
nell'ultimo anno erano state sviluppate una serie di valutazioni
per compiere ulteriori verifiche e per individuare eventuali zone
alternative;
Constatato che dette valutazioni si protraggono ormai da
oltre 15 mesi;
i sottoscritti Consiglieri regionali
Interrogano
l'Assessore competente e il Presidente della Regione per
sapere:
1) quali enti, organismi e/o professionisti siano stati
coinvolti nelle suddette valutazioni;
2) quali azioni concrete siano state intraprese per valutare
l'idoneità dei siti alternativi;
3) entro quando si conoscerà l'esito delle valutazioni in
atto.
F.to: Chatrian - Bertin - Giuseppe Cerise - Louvin - Patrizia
Morelli
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Rispetto a questa interrogazione,
erano state indicate delle difficoltà per i siti che erano stati
individuati nel comune di Saint-Vincent, è stato fatto
l'approfondimento anche a Châtillon, dove sono ulteriormente emersi
dei problemi. Oggi vi è una ricerca che viene fatta con l'ausilio
della Federazione, che è soggetto competente e sta facendo delle
valutazioni nei comuni del centro Valle per capire quelli che
possono essere dei siti. Rispetto a questa analisi, non siamo
arrivati ancora a nessuna individuazione dei luoghi idonei, perché
anche per fare questa attività bisogna scegliere dei luoghi che non
abbiano delle ricadute dal punto di vista dell'inquinamento
acustico, non abbiano problemi dal punto di vista dell'inquinamento
ambientale. Lei si ricorderà che ci sono dei luoghi vicini a corsi
d'acqua e quindi se il piombo va nei corsi d'acqua, non va bene,
quindi la ricerca è molto complessa. So che abbiamo un continuo
confronto con la federazione che ha fatto diversi sopralluoghi, ha
avuto modo anche di interloquire con degli amministratori locali
per capire se la scelta, se la valutazione è una valutazione che
può essere compatibile o meno anche con i
desiderata
dell'Amministrazione; quando ci saranno delle valutazioni e dei
dati più precisi, non ci sarà nessun problema a venire in
commissione a dare delle indicazioni puntuali.
Président
- La parole au Vice-président Chatrian.
Chatrian (ALPE)
- Grazie Presidente. Registriamo
positivamente l'ultima affermazione fatta dall'Assessore: che se ci
saranno posizionamenti e decisioni, il tutto sarà trasferito in
commissione e, di conseguenza, affronteremo insieme il dossier,
quindi un plauso in questo momento per il metodo eventuale per i
prossimi mesi; dall'altra parte noi abbiamo voluto invece
presentare questa ennesima nostra iniziativa per sapere cosa il
Governo regionale sta facendo. Lei giustamente ha detto:
"non è
semplice, stiamo rivalutando, la ricerca è complessa, c'è il
confronto con la federazione e con i Comuni"
; Assessore, questo
dossier è da tre anni che si sballotta, è dal 1° luglio 2008. È
ottimo il fatto che tutto si porterà in IV Commissione, dove saremo
presenti. Cinque mesi fa, sempre in merito ad una nostra
iniziativa, lei ci ha risposto che si stavano valutando una serie
di approfondimenti:
"visto l'ingente investimento, stiamo
semplicemente valutando delle alternative per evitare di spendere
12-13.000.000 di euro"
. Assessore, nel dicembre 2009 avevamo
presentato una risoluzione dicendo che lo studio commissionato da
voi per entrare nel dettaglio sul sito Piole, a nostro avviso, era
troppo costoso, i tempi erano troppo lunghi e non avevate valutato
altre alternative. Registriamo oggi di nuovo che state lavorando,
state cercando; mi sembra che la volontà dal punto di vista
politico non ci sia in questo momento, perché sballottare tale
dossier, dopo aver fatto uno studio approfondito di fattibilità che
dava comunque delle risposte negative o troppo costose nel sito di
Piole a Saint-Vincent, ci porta a registrare una non volontà o una
poca volontà. Le chiediamo più rapidità, più sforzo e una volontà
politica che vada nella direzione di mettere sul tavolo non solo un
confronto, ma un nuovo posizionamento proprio per "dare gambe" e
azione a quello che in questo Consiglio è stato detto più volte.
Assessore, lei ride, noi non ridiamo proprio, perché non vogliamo
perdere tempo; vogliamo sì il confronto, ma allo stesso tempo
vogliamo passare all'azione. Avevamo detto che il nostro gruppo era
disponibile al confronto, c'era la volontà, dall'altra parte oggi
registriamo che si è fatto ben poco. Chiediamo quindi al Governo
regionale di mettere in campo con un po' di rapidità eventuali
possibilità ed eventuali soluzioni. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK