Consiglio Regionale della Valle d'Aosta - Oggetto del Consiglio n. 2582 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2582 del 19 settembre 2012 - Resoconto
OGGETTO N. 2582/XIII - Interrogazione: "Lavori di
completamento di una porzione di fabbricato da adibire a sede del
Dipartimento prevenzione dell'Azienda USL nel comune di
Quart".
Interrogazione
Richiamate le numerose iniziative del nostro Gruppo in merito
all'acquisto fatto dal governo regionale nel dicembre 2007 di una
porzione di fabbricato di circa 2000 mq, da ultimare nel Comune di
Quart, da adibire a sede del Dipartimento prevenzione dell'Azienda
USL;
Considerato che a inizio 2008 la porzione di fabbricato è
stata ceduta in comodato all'Azienda USL;
Preso atto delle dichiarazioni esposte in aula dall'Assessore
alla Sanità, Salute e Politiche Sociali dalle quali si evinceva che
"si ritiene di poter disporre della nuova sede nel mese di giugno
2012";
i sottoscritti Consiglieri regionali
Interrogano
l'Assessore competente per sapere:
quali sono i motivi per cui i lavori di completamento non
sono ancora terminati e quando la struttura potrà essere realmente
fruita dal Dipartimento prevenzione dell'Azienda USL.
F.to: Chatrian - Patrizia Morelli
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
I lavori relativi alla realizzazione della nuova sede di questo
Dipartimento sono terminati e sono in corso le fasi di
collaudo.
Il prolungamento dei tempio di trasferimento rispetto al mese di
giugno è dovuto alla realizzazione di migliorie chieste dai
sanitari. Nel mese di ottobre inizio il trasferimento del
Dipartimento dall'attuale sede a quella di Quart Regione
Amérique.
Président -
La parole au Vice-président Chatrian.
Chatrian (ALPE)
- Grazie Assessore.
Più volte abbiamo affrontato questo dossier in aula e - come lei
ben conosce - sono passati cinque anni da quando l'Amministrazione
regionale ha acquistato una porzione di questo fabbricato da
ultimare. Questa volta ci dice che per ottobre ci saranno i
trasferimenti; sicuramente non è un dossier che potrà avere un
punteggio vicino a 4 su 10, quindi penso che questo dossier sia un
brutto dossier dell'Amministrazione regionale, più volte ne abbiamo
discusso in aula, visto le lungaggini...e potremmo fare un elenco
dettagliatissimo e molto preciso.
Chiediamo all'Assessore, nel caso in cui ci fossero altri
dossier da seguire, di non solo sollecitare ed accompagnare, ma
veramente stimolare e seguirli, se noi lei direttamente, quanto
meno il suo staff dirigenziale, perché questo è un brutto esempio
dell'Amministrazione regionale. L'obiettivo era quello di
velocizzare e dare risposte puntuali, così non è stato; speriamo
che per ottobre ci sia il trasferimento. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK