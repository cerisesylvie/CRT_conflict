Consiglio Regionale della Valle d'Aosta - Oggetto del Consiglio n. 2805 del 6 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2805 del 6 febbraio 2013 - Resoconto
OGGETTO N. 2805/XIII - Interrogazione: "Tempistica per la
revisione della legge regionale sulle politiche giovanili".
Président -
La parole à l'Assesseur Lanièce.
Lanièce A. -
Grazie Presidente.
Per quanto riguarda la legge sui giovani, il percorso, che è
iniziato alcuni anni fa, è finalmente arrivato alla conclusione.
Nell'interrogazione si chiedono quali sono, diciamo, le tappe che
hanno portato alla revisione di questa legge. Per fare un po' il
riassunto di quello che abbiamo compiuto in termini di passaggi, si
ricorda, come già informato in risposta ad un'interrogazione
dell'aprile 2012, che la legge, che era pronta a fine 2011, ha
subito un rallentamento dovuto alla presentazione alla Presidenza
del Consiglio regionale di una proposta di legge per l'istituzione
del
Conseil régional des jeunes
da parte di un gruppo di
giovani valdostani. A seguito di quanto sopra, l'Assessorato ha
ritenuto di incontrare con la Presidenza del Consiglio i giovani
proponenti e ha operato una prima integrazione delle due bozze di
legge. Nel mese di marzo 2012, con la finalità di proseguire nel
percorso di tipo partecipativo promosso fin dall'inizio della
revisione, l'Assessorato ha ritenuto di avviare nuovamente i
contatti con il territorio in previsione della realizzazione di due
ulteriori consultazioni territoriali: una ad Aosta e l'altra a
Châtillon, secondo l'organizzazione del piano di zona. L'obiettivo
era quello di proseguire nel coinvolgimento diretto dei destinatari
della legge con la realizzazione di una consultazione territoriale
in merito alla completezza della bozza finale del disegno di legge,
con particolare attenzione al contenuto del nuovo articolo 7, che
prevede
le Conseil régional des jeunes
. La nuova versione
del testo di legge contenente la proposta predisposta
dall'Assessorato e la parte elaborata dal gruppo di giovani è stata
pertanto ripresentata a tutta una serie di attori ed istituzioni e
quindi nel mese di maggio alla Cittadella dei giovani con
particolare invito ai sub-ambiti 1 e 2 del piano di zona.
All'incontro erano presenti associazioni che si sono organizzate
sul territorio in seguito al bando "Giovani in MOTO" e, sempre a
fine maggio 2012, sono stati promossi altri incontri presso la
biblioteca di Châtillon con i ragazzi appunto dei sub-ambiti della
zona della Bassa Valle. Contemporaneamente è stato inserito il
testo della bozza di disegno di legge sul sito della Regione e sono
state inviate e-mail ai vari soggetti appunto, sia gruppi informali
di giovani che i soggetti istituzionali, quindi istituzioni
scolastiche, biblioteca, eccetera. A seguito di quanto emerso da
tutte queste audizioni territoriali e dalla ricondivisione del
progetto della proposta di modifica di legge, il testo è stato
quindi nuovamente inviato alla struttura regionale Programmazione e
bilancio, alla struttura regionale Affari legislativi e alla
struttura regionale Finanze e contabilità. Oggi finalmente siamo
arrivati alla fine dell'iter e quindi possiamo essere in grado di
condividere questo testo naturalmente secondo quello che è il
passaggio tradizionale, quindi nella commissione competente.
Per quanto riguarda la seconda domanda:
"la garanzia che
verranno dati alla commissione competente i modi necessari..."
,
io credo che a breve, in poche settimane arriverà all'attenzione
della commissione competente e quindi faremo le valutazioni.
Grazie.
Si dà atto che dalle ore 10,31 assume la presidenza il
Vicepresidente André Lanièce.
Presidente
- Grazie. Ha chiesto la parola il Consigliere
Segretario Rigo per la replica, ne ha facoltà.
Rigo (PD)
- Grazie Presidente.
Da tempo la Regione, come ha ricordato l'Assessore,
l'Assessorato della sanità, salute e politiche sociali sta
lavorando per rivedere la legge regionale sulle politiche
giovanili: la legge, lo ricordo, n. 8 del 21 marzo 1997, sedici
anni fa.
"Una legge non più rispondente alle iniziative in atto,
ai riferimenti normativi e culturali italiani ed europei"
: non
sono parole mie, ma sono parole dell'Assessore Lanièce. Per questa
ragione, rispondendo ad una nostra iniziativa, l'Assessore disse
che nel mese di settembre 2009 aveva preso avvio il lavoro di
revisione e per questo era stato costituito un sottogruppo
all'interno del gruppo regionale per l'attuazione delle linee guida
in materia di politiche giovanili, al fine di dare vita ad un
percorso partecipato con i giovani e con il territorio. Nelle
premesse all'interrogazione abbiamo ricordato che già nel 2007, in
un documento specifico, era stata indicata la necessità di una
revisione della legge. Ricordo queste due date: giugno 2007,
settembre 2009, ricordata dall'Assessore, due anni per formalizzare
la costituzione di un sottogruppo di un gruppo di lavoro. È chiaro
ci sono state le elezioni di mezzo, c'è stato un cambio di governo
alla guida di questa Regione, però queste cifre sono emblematiche.
Nel sito della Regione, nel
link
dedicato alle politiche
giovanili - ed è notizia,
news
, perché è ancora confermata
come notizia,
news
-, in riferimento al nuovo disegno di
legge regionale: "Promozione e coordinamento delle politiche a
favore dei giovani", possiamo ancora leggere oggi la nota relativa
al termine ultimo utile per l'invio di osservazioni e riflessioni
fissato per il 31 maggio 2011. Io allora mi chiedo a cosa servano i
siti regionali appositi se poi non sono aggiornati rispetto anche
alle osservazioni e alle considerazioni testé fatte dall'Assessore!
Questo fatto credo sia indicativo di una situazione alquanto
anomala.
Oggi l'Assessore ha ricordato nuovamente il lavoro, lungo e
faticoso, che è stato portato avanti in questi anni dagli uffici
competenti, il coinvolgimento del territorio, della comunità, dei
gruppi giovanili e ci ha detto che c'è ormai in via definitiva una
nuova bozza, un nuovo disegno di legge che attende il vaglio ancora
di alcuni uffici e poi sarà pronta per l'esame in commissione. Io
mi rammarico, Assessore, perché non è stata sentita la necessità -
e spiace che debba essere sempre l'opposizione a chiedere le
riunioni della commissione competente - in queste settimane, in
questi mesi di informare compiutamente la commissione, per
agevolare anche la commissione stessa rispetto ad un lavoro che
sarà difficile: se ci abbiamo messo un po' di anni per definire
attraverso il coinvolgimento questa proposta, mi dovrà dare atto
che anche la commissione avrà la necessità di capire un po' meglio
di che cosa si tratti! Mi dispiace anche che il Presidente non
abbia sentito la necessità di coinvolgere l'Ufficio di Presidenza o
quanto meno...ho sbagliato il verbo...di informare l'Ufficio di
Presidenza dei contatti tra la Presidenza e l'Assessorato rispetto
al
Conseil des jeunes
, io non ne so assolutamente nulla.
Credo che l'Ufficio di Presidenza poteva essere informato di questa
osservazione...
(interruzione di un consigliere, fuori microfono)
...ah c'era ancora Cerise...allora ritiro il tutto. Credo allora
che un'informazione alla nuova Presidente e all'Ufficio di
Presidenza andasse fatta, no? Sono sicuro che la Presidente Rini
conviene con me su questa osservazione. È quindi stato importante
il coinvolgimento del territorio. Io ribadisco, Assessore, la
necessità che in commissione non si faccia fretta, non si dica: "in
una settimana voi ci dovete dare parere". Questa vicenda però ha
anche un valore simbolico e merita una considerazione di ordine
generale: nella pubblica amministrazione i tempi per cambiare
marcia, come piace a molti di voi, e mentalità sono infinitamente
lunghi, la pubblica amministrazione può e deve essere invece una
risorsa per trasformare, innovandola, la nostra autonomia, è
evidente che questa piccola storia...
Presidente
- Un po' di silenzio, grazie!
Rigo (PD)
- ...30 secondi Presidente...ci deve insegnare
qualcosa, oltre ad offrirci l'ennesimo spaccato come dire...di
incapacità a decidere. Il tempo è poco e va sfruttato con più
determinazione, specialmente in un momento dove la società è
velocissima, non veloce, e quindi i tempi della politica,
dell'amministrazione devono essere quanto meno in linea con questi
tempi. La necessità di modificare questa legge era del 2007, noi
siamo oggi all'iter conclusivo ma, mi consenta Assessore, mi sembra
che ci abbiamo messo un po' troppi anni.
Presidente
- Grazie. Punto 11 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK