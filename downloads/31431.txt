Consiglio Regionale della Valle d'Aosta - Oggetto del Consiglio n. 494 del 15 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 494 del 15 aprile 2009 - Resoconto
OGGETTO N. 494/XIII - Interpellanza: "Iniziative per
l'istituzione permanente del servizio di trasporto pubblico "Allô
Nuit" su tutto il territorio regionale".
Interpellanza
Tenuto conto che le norme in materia di alcolemia degli
automobilisti hanno portato, anche nella nostra regione, a numerosi
ritiri di patente e che durante i week-end e le ore notturne molti
automobilisti sono posti nell'alternativa tra una buona cena o una
divertente serata in un locale ed il rischio di un alcool test al
rientro;
Preso atto che la sperimentazione di un servizio di trasporto
pubblico serale e notturno nel circondario del capoluogo regionale,
avviato con la società cooperativa Svap in accordo con la città di
Aosta, ha avuto un notevole successo con oltre 13.500 trasportati
tra il maggio e il novembre 2008, per la possibilità data ai
cittadini di poter passare una piacevole serata, rientrando al
domicilio in completa sicurezza;
Constatato che è interesse pubblico preminente che le persone
possano muoversi in sicurezza, e ad un costo contenuto, come quello
del servizio 'Allô Nuit', che incide da 1,5 euro ad un massimo di
tre euro a persona, divenendo così a portata anche delle magre
tasche dei giovani, che più sono esposti ai rischi del sabato
sera;
i sottoscritti consiglieri regionali
Interpellano
la Giunta regionale per conoscere se intenda:
1) rendere permanente il servizio di 'Allô Nuit';
2) estendere tale servizio anche alle altre aree della
regione, in accordo con gli operatori del settore (taxista,
autonoleggi con conducente, esercenti di autolinee), in modo che il
servizio possa essere a disposizione di tutti i Valdostani;
3) promuovere una più ampia conoscenza di questo apprezzabile
servizio pubblico.
F.to: Carmela Fontana - Rigo
Président
- Je vous annonce qui a été déposée la relation
du collègue Rosset sur le projet de loi n° 21, "Modificazioni alla
legge regionale 16 marzo 2006 n. 7, (Nuove disposizioni concernenti
la società finanziaria Finaosta S.p.A.. Abrogazione della legge
regionale 28 giugno 1982 n. 16)", est inscrit à l'objet n° 27. Ont
été aussi déposés trois amendements au dessein de loi n° 21,
présentés par le groupe Vallée d'Aoste Vive - Renouveau, et enfin a
été déposé un ordre du jour sur l'objet inscrit au point 25,
"Approvazione del piano di sviluppo del Casinò de la Vallée di
Saint-Vincent, a norma dell'articolo 14 del disciplinare per la
gestione della Casa da gioco di Saint-Vincent, approvato con
delibera del consiglio regionale con delibera 3174/XII del 20
dicembre 2007", de la part du groupe du Parti démocratique.
Ces documents viennent de vous être distribués. Le point à
l'ordre du jour sera discuté dans la discussion du point qui est
concerné.
La parole à la Conseillère Carmela Fontana.
Fontana (PD)
- Grazie, Presidente. Tenuto conto che le
norme in materia di alcolemia degli automobilisti hanno portato
anche nella nostra regione a numerosi ritiri di patente, preso atto
che la sperimentazione di un servizio di trasporto pubblico serale
e notturno nel circondario del capoluogo regionale, avviato con la
società cooperativa SVAP in accordo con la Città di Aosta ha avuto
un notevole successo con oltre 13.500 trasportati fra maggio e
novembre 2008, per la possibilità data ai cittadini di poter
passare una piacevole serata, è interesse pubblico preminente che
le persone possano muoversi in sicurezza a un costo contenuto, come
quello del servizio "Allô Nuit", che incide da 1,5 euro a un
massimo di 3 euro a persona, divenendo così a portata anche delle
magre tasche dei giovani che più sono esposti ai rischi del sabato
sera.
Volevamo capire dall'Assessore se intende rendere permanente
questo servizio ed estendere tale servizio anche alle altre aree
della regione, magari in accordo con gli operatori del settore, i
tassisti, autonoleggi con conducenti o esercenti di autolinee.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Rispetto a questo
tema, sicuramente questo servizio "Allô Nuit" è molto apprezzato.
Abbiamo avuto modo di organizzare una riunione all'interno del
Conseil de la plaine, coinvolgendo tutti i sindaci, ne avremo
un'altra di riunione nella giornata odierna, quindi su questo tema
c'è la volontà di rendere stabile questo servizio, che oggi è a
livello sperimentale. Quindi siamo già nella direzione
auspicata.
Se mi consente, non voglio interpretare il suo pensiero, ma non
vorrei che questo venisse interpretato come un servizio per coloro
che fanno uso smodato di alcolici. Questo è un servizio che viene
dato alla popolazione per rendere dei percorsi e per rendere un
servizio a una città, che vuole essere una città in una regione
turistica. Nella sua presentazione, probabilmente non volutamente,
ha concentrato la sua attenzione sui test alcolemici, ma non credo
che possa essere questa una lettura o perlomeno è una lettura
troppo riduttiva e anche contradditoria a tutta una serie di azioni
che la pubblica amministrazione fa, soprattutto l'Assessorato alla
sanità, per limitare l'uso degli alcolici. Si ricorderanno le
battaglie del suo collega Sandri, che faceva delle crociate contro
l'uso di alcolici, quindi da nessuna parte dovrà essere letto
questo come un servizio che consente e agevola l'uso degli
alcolici: è un servizio che viene dato per migliorare la vivacità
della nostra comunità, che viene dato a coloro che hanno degli
orari di servizio e di lavoro che non coincidono con gli altri
orari (parlo delle infermiere e di coloro che lavorano alla Cogne e
fanno dei turni), sono quindi una serie di servizi diretti a quelle
persone che non hanno i servizi...
Rispetto a queste domande, la prima: è nostra intenzione, è
stata fatta già una riunione nel Conseil de la plaine, un'altra ne
faremo oggi e l'intenzione è andare in questo senso.
Seconda domanda, "estendere tale servizio anche nelle altre aree
della regione...". Sicuramente il servizio "Allô Nuit" è affidato
mediante convenzione all'attuale esercizio individuato come sub
bacino Aosta e cintura, ed è quindi esteso ai comuni inseriti
all'interno di tale sub bacino. Non è quindi possibile estendere
oggi la convenzione di cui si tratta ad altri comuni non
appartenenti a questo sub bacino, tanto che nella riunione del
Conseil de la plaine abbiamo avuto dei sindaci, porto l'esempio dei
comuni di Saint-Marcel e di Saint-Pierre, che sono fuori dal sub
bacino servito dalla SVAP. Quindi anche all'interno del conseil si
sono trovati a non avere il servizio perché, pur avendo dal punto
di vista della omogeneità della plaine degli altri concessionari,
per intenderci questi due erano serviti dalla SAVDA, quindi questa
sovrapposizione ad oggi è un grosso limite. Anche Fénis e anche
l'amministrazione di Fénis chiedeva l'inserimento del servizio, ma
il problema è sempre stato lo stesso e c'è stato un impegno
soprattutto nel divenire di risolvere questo aspetto.
Per estendere il servizio occorrerebbe sottoscrivere analoga
convenzione con le aziende esercenti il servizio degli altri sub
bacini. Le società finora non hanno manifestato interesse, ma a
fronte di una nostra richiesta potrebbe esserci un tavolo su cui
lavorare. La soluzione più praticabile rispetto ad oggi sarebbe la
formalizzazione di un accordo fra l'esercente del sub bacino di
Aosta e cintura con gli altri esercenti individuati, che
permettesse di utilizzare l'organizzazione di base già esistente.
Informalmente sono stati avviati dei contatti in tal senso, che
potrebbero portare a possibili accordi anche in tempi brevi.
Su tali accordi la Regione non può far altro che dare la propria
disponibilità a trattare le condizioni di un servizio più esteso,
che abbia tuttavia una compiutezza e una coerenza complessiva.
Promuovere una più ampia conoscenza di questo apprezzabile servizio
pubblico: sicuramente, nel momento in cui ci sarà il rinnovo -
siamo in fase sperimentale fino al 26 aprile - quando andremo a
stabilizzare questo discorso, cercheremo di fare tutte le azioni
possibili per dare visibilità al servizio. Abbiamo visto altre
città e regioni turistiche (ad esempio Kitzbuehel, altre realtà
simili alle nostre con una utenza di particolari turisti) dove
questi servizi sono molto apprezzati e danno anche una vivacità
all'attività del caso.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per la prima
domanda, per quanto riguarda il servizio che si sta pensando di
trasformare in un servizio permanente.
É stato voluto quello dell'alcolemia, proprio perché conosco
bene questo problema e per quante volte è stato affrontato in
questo Consiglio. Sono d'accordo che deve essere un servizio per
tutti i cittadini, ma sappiamo che nella nostra regione il problema
dell'alcol non è da sottovalutare. Sappiamo anche che ci sono non
solo giovani, ma tanti adulti che vanno a fare una cena, bevono due
birre, si vedono ritirare la patente e sfido chiunque di voi, che
magari deve adoperare l'auto per andare a lavorare, a stare sei
mesi senza patente.
Con questo non sto dicendo che la legge non va applicata o che
difendo quelli che bevono: no, assolutamente! Allora dobbiamo dire:
rendiamo questo servizio tale che chiunque di noi vuole andare a
fare una cena... so che c'è un servizio, perché adesso c'è, ma
diciamo che tanti giovani ci hanno detto che tante volte chiamano
ma non sempre rispondono, anche perché i taxi - mi è stato detto
anche questo. Io dico solo di poterlo potenziare - tante volte non
riescono a trovarli. Al di là di quello, un servizio che funziona
si può sempre migliorare.
La questione dell'alcol. Allora, io mi chiedo: i controlli ci
sono, c'è un distributore di vino a Plan Félinaz che è aperto in
continuazione, lì nessuno controlla se vanno dei ragazzi a prendere
vino, e qui ci sono state diverse posizioni anche prese in
consiglio comunale, ed è stato discusso anche qui.
Il problema dell'alcol c'è, non dobbiamo far finta che non
esista, e io l'ho fatto di proposito: visto gli incidenti che ci
sono, diamo la possibilità di questo servizio. Con questo non
voglio dire che voglio dare l'incentivo, anzi, io andrei a vedere e
veramente metterei delle regole anche nei supermercati quando vanno
i ragazzini a comprare birra o vino. Cominciamo ad andare lì a
vedere cosa dobbiamo fare come Consiglio regionale, ma visto che il
problema c'è, cerchiamo di dare questo servizio che non succedano
incidenti. É voluto su questo, non per altre cose, Assessore. La
ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK