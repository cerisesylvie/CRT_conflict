Consiglio Regionale della Valle d'Aosta - Oggetto del Consiglio n. 2868 del 13 luglio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2868 del 13 luglio 2017 - Resoconto
OGGETTO N. 2868/XIV - Interpellanza: "Interventi per il
definitivo riconoscimento alla Regione della contitolarità del
marchio Tor des Géants".
Rosset (Presidente) -
Punto n. 27 dell'ordine del giorno.
Ha chiesto la parola il Consigliere Marguerettaz per
l'illustrazione; ne ha facoltà.
Marguerettaz (UV) -
La presentazione sarà brevissima,
perché nell'interpellanza ho riportato in modo puntuale i contenuti
di un'ordinanza del Tribunale di Torino e la sentenza del TAR di
Aosta, in cui sostanzialmente i giudici - quindi soggetti terzi -
dicono senza parafrasi che la Regione è stata co-organizzatrice, ha
dei diritti di marchio, e che questi diritti ovviamente o trovano
una definizione pattizia o giudiziaria. Il TAR evidenzia che non ci
sono assolutamente diritti di esclusiva da parte dei
VdA
Trailers
e riconferma sostanzialmente quanto detto dal
Tribunale di Torino nella Sezione Specializzata in materia di
imprese. Il TAR apprezza anche l'attività fatta dalla Regione, sia
quando ha organizzato il
Tor
che quando ha organizzato il
4K
. È stato scritto, però questo non è tanto l'oggetto
dell'interpellanza.
L'oggetto dell'interpellanza è molto semplice: se, alla luce
della sentenza del TAR, sono stati ripresi i contatti e quindi si è
nella condizione di definire in modo pattizio la piena
contitolarità, perché ricordo che in passato era state fatte delle
proposte in cui c'erano delle concessioni - "io ti concedo e, se
vendo, tu hai la prelazione" - ma ovviamente non costituiscono un
riconoscimento di contitolarità. La domanda è pertanto molto
semplice.
Presidente -
Ha chiesto la parola l'Assessore Restano per
la risposta; ne ha facoltà.
Restano (AC-PNV) -
Effettivamente la questione legata
alla titolarità dei marchi identificati con l'espressione "
Tor
des Géants
", è risultata la più complessa nell'ambito della
querelle
tra la Regione e Valle d'Aosta Trailers. Lo stesso
giudice delegato presso il Tribunale di Torino l'ha riconosciuto -
come Marguerettaz ha ben detto nella presentazione - affermando
sostanzialmente che i marchi appartengono in comunione sia a
VdA
Trailers
che alla Regione autonoma. I giudici hanno preso atto
dell'esistenza di indizi di contrastante valenza riguardo alla
titolarità dei marchi in questione e, considerando la sussistenza
di ulteriori circostanze evidenziate dalla Regione, il giudice
delegato ha quindi riconosciuto, sia pure con decisione non
definitiva, di privilegiare in sede di giudizio cautelare la tesi
della contitolarità del marchio "Tor des Géants", affermando che
non compete alle parti (VdA Trailers e Regione autonoma) il diritto
esclusivo di utilizzare tali segni e di inibirsene reciprocamente
l'uso. Il giudice, come lei ha ben detto, ha auspicato per il
futuro una regolamentazione pattizia o giudiziale della
questione.
Ad onor del vero, mi sembra che lei abbia peraltro già tentato
degli approcci in tal senso nel corso del 2016. Oggi ripropone in
Consiglio la questione, se vogliamo dandole anche una valenza
politica. Dal punto di vista tecnico legale, occorre precisare che
il trascorrere del tempo in un certo qual senso gioca a sfavore
della Regione e rischia di indebolire le pretese, nel caso in cui
si addivenisse infine, dopo molto tempo, ad un'azione di giudizio.
La valutazione non è di sicuro facile, perché è un argomento che di
per sé è divisivo, come abbiamo ben visto.
In Consiglio, e anche tra la popolazione, sicuramente vi è chi
pensa sia meglio non andare oltre con le ostilità e lasciare che
VdA Trailers prosegua in autonomia l'organizzazione della prossime
edizioni del Tor, magari senza aiuti da parte della Regione, ma
anche senza la messa in campo di azioni di disturbo, che ritiene a
questo punto preferibile non intervenire nell'organizzazione di un
evento che, per il solo fatto di svolgersi in Valle, assicura
comunque a tutto il territorio regionale promozione e seguito da
parte di tutti gli appassionati e turisti.
Vi è anche senza dubbio chi, con argomenti non privi di pregio,
riterrebbe sconveniente abbandonare la partita, soprattutto dopo
una prima fase giudiziale che per alcuni versi è stata favorevole
alla Regione, rinunciando così ad ogni possibilità di recupero di
qualche controllo sull'evento. Ora, rivendicare la contitolarità
del marchio presuppone però l'intento, se la causa dovesse
riconoscerla, di assumere per il futuro il ruolo di
co-organizzatore dell'evento, con tutto ciò che comporterebbe
co-organizzare un evento insieme ad un soggetto al quale si è
appena fatta una guerra vincendola, oltre agli annessi e connessi,
quindi difficoltà a co-organizzare e un impegno da parte
dell'Amministrazione a livello organizzativo e di responsabilità
verso terzi. Dobbiamo anche valutare come porci rispetto ad altre
organizzazioni che organizzano manifestazioni simili in totale
autonomia.
Ora io sono dell'idea - così come auspicato dai giudici - di
tentare una regolamentazione pattizia dell'uso dei marchi e,
considerato che ci è stata riconosciuta comunque la proprietà in
comunione del marchio e il valore della manifestazione, di dare il
patrocinio alla manifestazione, di promozionare l'evento sul sito
della Regione come avviene per eventi simili, e di valutare come
sfruttare in maniera promozionale l'attuale posizione. Al termine
del tentativo di regolamentazione si faranno poi le valutazioni, se
proseguire o meno l'azione in giudizio.
Presidente -
Ha chiesto la parola il Consigliere
Marguerettaz per la replica; ne ha facoltà.
Marguerettaz (UV) -
Prendo atto della risposta e confesso
che non sono assolutamente d'accordo sull'impostazione, perché il
fatto di avere la contitolarità non comporta che automaticamente si
diventi co-organizzatori. Non è così. Io ho il marchio, dopodiché
posso fare un accordo, può esserci il pagamento di una
royalty
, può esserci un qualsiasi altro ragionamento, ma
abbiamo un punto fisso: c'è la contitolarità. Se non ci fosse
questo riconoscimento, nel momento in cui
VdA Trailers
decidesse di vendere il marchio "
Tor des Géants
" a una ditta
che fa scarpe o che fa altri prodotti per il
trail
, noi ci
troveremmo di fronte ad un vero e proprio impoverimento della
comunità. Io non le ho detto di fare attività contrarie, ho
semplicemente ripreso due sentenze.
È chiaro che la trattativa che feci nel 2016 fu infruttuosa
perché il TAR non si era espresso, poiché in modo pervicace - e lì
posso dirlo - VdA Trailers ha agito al TAR chiedendo di fatto i
danni, in quanto diceva che l'attività della Regione era stata
fatta in danno. In modo evidente e plateale il TAR dice: "Ma cosa
state dicendo? Avete detto che grazie a questa competizione avete
avuto un successo straordinario"! L'illogicità della richiesta è
pertanto sancita e cristallizzata nella sentenza. Non voglio
entrare in queste polemiche, non sono a dire "sono pro" o "sono
contro". Abbiamo preso in quest'aula una decisione di non
organizzare altre manifestazioni, questa manifestazione viene
organizzata, raccogliamo i frutti che possono essere raccolti, ma,
a mio modesto modo di vedere, è indispensabile che venga
riconosciuta la piena contitolarità. Dopodiché l'organizzazione può
dire, per conto mio - è una valutazione che farà colui che in quel
momento rappresenta il Governo, la Regione - se concede a titolo
gratuito o a titolo oneroso l'utilizzo del marchio.
Collega Restano, non c'è una possibilità intermedia. Per conto
mio, l'azione va fatta assolutamente prima della prossima edizione
del Tor, è indispensabile. Dopodiché voi potete fare tutte le
valutazioni, però io su questo argomento ritornerò. Se voi decidete
di rinunciare, Restano, voi dovete fare una delibera, dovete
scrivere che voi rinunciate, perché, poco o tanto, il marchio del
Tor ha un valore, e voi non potete rinunciare ad un valore che ha
la Regione senza fare una delibera. Fate una delibera, scrivete che
per voi è conveniente rinunciare e ve ne assumete le
responsabilità! Non facciamo l'errore di dire che qua c'è melina e
poi arriviamo a settembre a dire che non c'è più tempo!
Io prendo atto della sua risposta, sicuramente condivido con lei
sul fatto che bisogna cercare una definizione pattizia, ma qualora
la soluzione pattizia non dia dei risultati voi dovete prendere una
decisione, sia che si vada in sede giudiziaria, sia che non ci si
vada, perché il marchio del Tor ha un valore. Non vado a ricordare
tutte le spese e tutti gli impegni che l'Amministrazione regionale
ha destinato in questi anni per l'organizzazione del Tor. Non
voglio dire che gli impegni sono il valore del marchio, però sono
considerazioni che le lascio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK