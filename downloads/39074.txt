Consiglio Regionale della Valle d'Aosta - Oggetto del Consiglio n. 2405 del 26 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2405 del 26 ottobre 2016 - Resoconto
OGGETTO N. 2405/XIV - Interpellanza: "Interventi presso il
Miur per equiparare il lavoro svolto dal personale Ata presso gli
istituti regionali, a quello svolto in scuole statali".
Rosset (Presidente) -
Punto n. 15 dell'ordine del giorno.
Ha chiesto la parola il Consigliere Cognetta; ne ha facoltà.
Cognetta (M5S) -
La questione che porto a conoscenza di
questo Consiglio con questa interpellanza è riferita al personale
Ata della scuola. In termini semplici - poi il dettaglio tecnico è
scritto all'interno dell'interpellanza e lo possiamo vedere con
calma - la questione è che chi presta servizio in maniera non
definitiva, quindi chi non ha un contratto a tempo indeterminato ma
lo svolge con nomine annuali, mensili e così via ha un certo
punteggio, chi lavora all'interno della scuola ha un certo
punteggio sulla base del tempo che trascorre alle dipendenze della
scuola. Ci sono casi in cui questi punteggi vengono poi utilizzati
per delle graduatorie, che chiaramente tengono conto di chi ha più
o meno punti per essere chiamato a fare nuovamente dei lavori.
A livello nazionale si sono stabiliti dei criteri per dare
questi punteggi, in particolare il personale Ata per ogni mese di
lavoro che viene fatto presso una scuola pubblica riceve un punto.
Succede lo stesso anche in Valle d'Aosta, però si crea un inghippo
quando un lavoratore, che ha lavorato in Valle d'Aosta, porta la
sua esperienza fuori dei confini regionali. Porto un esempio: sono
a Pont-Saint-Martin, lavoro come segretario o bidello all'interno
di una scuola, lavoro per dieci mesi e al termine dell'anno ho
dieci punti che sono validi in Valle d'Aosta in quanto dieci punti
effettivi; se però vado a svolgere un lavoro presso una qualunque
scuola del Canavese, i miei dieci punti non sono più valutati
dieci, in particolare sono valutati uno, perché per ogni mese non
viene riconosciuto un punto come in Valle d'Aosta ma 0,1 punti,
quindi dopo dieci mesi ho soltanto un punto. Sono pertanto
fortemente penalizzato, perché invece coloro che hanno lavorato
fuori, in Piemonte, per i dieci mesi hanno sempre dieci punti, con
il risultato che se io ho una grossa esperienza in Valle d'Aosta e
vado a lavorare fuori sono penalizzato rispetto a chi lavora fuori.
Soprattutto poi non succede il contrario: se uno dal Piemonte viene
a lavorare in Valle d'Aosta ha dieci punti.
Secondo me questa grossissima ingiustizia che si fa nei
confronti di chi lavora in modo precario nel personale Ata della
scuola della Valle d'Aosta va in qualche modo risolta, perché non è
giusto. Questo avviene perché noi, Regione Valle d'Aosta, come
scuole non siamo neanche equiparati alle scuole private, alle
regionali ma non alle pubbliche, di conseguenza viene dato questo
punteggio così basso perché l'esperienza riconosciuta al personale
Ata viene visto semplicemente come un lavoro nella pubblica
amministrazione che conta 0,1 e non come un lavoro in una scuola
statale, perché noi non siamo considerati scuole statali. Questo
arriva da un dirigente del Miur che, interrogato in tal senso,
risponde proprio in questo modo. In particolare lui fa riferimento
ad una sentenza già fatta per la Provincia autonoma di Trento
rispetto a questo problema, per cui secondo il funzionario a Trento
viene applicata questa regola e la stessa viene applicata anche per
le altre Regioni e Province autonome, quindi anche per la Valle
d'Aosta. Ho chiamato il dirigente, gli ho fatto una telefonata e mi
ha detto che il problema risiede nell'allegato A2 al D.M. n. 716
del 5 settembre 2014 che disciplina questi punteggi, dove non c'è
sostanzialmente il punto che varia questa cosa rispetto alla Valle
d'Aosta: non viene scritto che anche in Valle d'Aosta le scuole
devono essere considerate ai fini del punteggio come quelle
nazionali.
Sono a chiedere a questo punto all'Assessore di fare un
cambiamento, perché non è giusto, oppure di applicare le stesse
regole a coloro che vengono da fuori: abbassiamo loro i punteggi,
perché lei capisce che se da un lato siamo penalizzati, qui siamo
penalizzati due volte. Questo è uno dei problemi di connessione,
poi ce ne sono anche altri che magari vedremo più avanti, ma è uno
dei problemi che riguardano la scuola e il personale che ci lavora
rispetto a chi invece viene da fuori. Un esempio che succede ad
esempio nel Trentino: gli insegnanti in Trentino quando lavorano
nelle scuole ottengono un punteggio doppio, punteggio che viene
loro dimezzato quando vengono a lavorare nel resto d'Italia, ma a
loro permette di essere i primi nella graduatoria quando lavorano
lì. Non sarebbe male riproporre una tale idea anche in Valle
d'Aosta se volessimo dare una mano a chi lavora qua, comunque ne
parleremo.
Dalle ore 10:53 assume la presidenza il Vicepresidente
Farcoz.
Farcoz (Président) -
La parole à l'Assesseur Rini pour la
réponse.
Rini (UV) -
Collega Cognetta, devo dire che per una volta
ci troviamo in perfetta sintonia, non potrei ricostruire meglio di
come lei ha fatto la questione, che ovviamente è a dir poco
paradossale. Siamo in contatto con il Ministero come saprà, abbiamo
già chiesto un incontro urgente per andare a disciplinare questa
situazione che è assolutamente paradossale. A dire la verità gli
stessi rappresentanti del Ministero hanno confermato questa
anomalia tecnica, quindi sarà mia cura anche verificare quali siano
state le ragioni alla base di questa dimenticanza all'interno
dell'allegato al decreto ministeriale - perché poi sta lì la
criticità - per far presente naturalmente che questa mancata
equiparazione del personale amministrativo delle nostre scuole
rispetto al personale di segreteria delle scuole presenti sul
territorio nazionale costituisce ovviamente un'ingiustificata
discriminazione che non può essere proposta. Le nostre strutture
sono pertanto in contatto, e non appena avrò notizie più certe e
puntuali - anche se credo di potermi permettere di avanzare un
ovvio ottimismo nella rapida risoluzione di questa anomalia - sarà
mia cura comunicargliele e magari rendere partecipe anche la V
Commissione della risoluzione di questa anomalia, come l'ho
definita prima.
Président -
La parole au Conseiller Cognetta pour la
réplique.
Cognetta (M5S) -
Grazie Assessore, in effetti glielo
chiedo con cortese urgenza, perché ci sono persone che nel
frattempo, per via di questa anomalia, sono state penalizzate, è
successo anche questo, è diventato un problema per qualcuno che
lavorava e che poi si è trovato in fondo alla graduatoria, non
riuscendo così più a lavorare per un cavillo che, di fatto, lo
penalizzava in maniera impropria rispetto ai suoi colleghi. Di
conseguenza, prima lo risolviamo, prima salviamo qualche persona
che riesce anche lei a mangiare e ad avere uno stipendio.
Dalle ore 10:58 riassume la presidenza il Presidente
Rosset.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK