Consiglio Regionale della Valle d'Aosta - Oggetto del Consiglio n. 2706 del 6 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2706 del 6 novembre 1991 - Resoconto
OGGETTO N. 2706/IX Situazione economica ed occupazionale
della Cogne SpA (
Interrogazione
)Errore. Il segnalibro non è
definito.
Presidente
Do lettura dell'interrogazione presentata
dal Consigliere Bich ed iscritta al punto 9 dell'ordine del
giorno.
Interrogazione Preso atto che le notizie riportate da La
Stampa nei giorni scorsi sulla situazione della Cogne SpA
registrano un ulteriore calo dell'occupazione di altre 200
unità;
Venuto a conoscenza che circolano con insistenza voci su accordi
internazionali e nazionali che farebbero confluire l'attuale Cogne
SpA nell'ambito di gruppi diversi in relazione alle singole linee
di prodotto (gruppi svedesi per gli acciai inox, Ilva di Terni per
gli acciai utensili);
il sottoscritto Consigliere regionale
interroga
l'Assessore competente per sapere:
- se la produzione e la vendita di acciai per utensili resterà
integrata nella Cogne SpA;
- quale caduta occupazionale comporterebbe la completa
alienazione di tali prodotti;
- quali gruppi di staff stanno per essere radiati dall'organico
aziendale e in quali servizi e/o organizzazioni verranno
riutilizzati;
- qual è il risultato economico della Cogne SpA aggiornato ad
oggi;
- se è stata effettuata una verifica sull'attendibilità del
protocollo Iri-Regione.
PresidenteHa chiesto la parola l'Assessore all'industria,
commercio e artigianato, Mafrica; ne ha facoltà.
Mafrica (PCI-PDS)
Ringrazio il Consigliere Bich per
aver presentato l'interrogazione che mi consente di fare, sia pure
rapidamente, il punto sulla situazione e che è sintomo della
preoccupazione e dell'attenzione che è necessario avere per la
situazione della Cogne.
L'interrogazione pone una serie di quesiti, a cui è possibile
rispondere elencando dei dati di fatto che si sono evidenziati in
queste settimane.
In essa si chiede se sta andando avanti qualche accordo
internazionale in relazione alla produzione di acciai utensili.
In effetti, da qualche tempo l'indirizzo dell'Ilva è stato
quello di puntare sugli acciai inox Vergella e di ricercare accordi
internazionali che portassero a scambi di acciai inox, che
costituiscono il settore fondamentale della Cogne, eventualmente
con altre produzioni ritenute strategicamente meno importanti.
Per quello che risulta finora, questi accordi internazionali non
sono ancora giunti a conclusione. In particolare quello con
l'Avesta non ha fatto molti passi in avanti per ragioni di tipo
finanziario. Non è neppure concluso l'accordo con la Boeler, che
potrebbe mettere in discussione alcune produzioni di acciai
utensili e rapidi.
Pertanto, non essendo definiti questi accordi, fino a questo
momento non è neanche possibile valutare quali saranno le
conseguenze sul piano occupazionale.
Nell'interrogazione si parla dei risultati economici della
Cogne. Indubbiamente il Consigliere Bich conosce molto bene la
situazione della siderurgia internazionale. L'anno 1991 è stato un
anno nero e c'è stato un calo medio dei prezzi del 30 per cento.
Pertanto, nel bilancio 1991 della Cogne è possibile che ci sia
qualche riflesso di questa situazione. Nell'aprile 1991 è stato
presentato il bilancio 1990, mentre quello del 1991 non è ancora
compiuto.
Credo però che la situazione su cui dobbiamo porre maggiore
attenzione è quella evidenziata da due fatti: la richiesta
dell'Ilva, Gambardella, di avere 1200 miliardi dall'azionista Iri,
che è stata soddisfatta solo per 350 miliardi con l'ingresso della
Sofin, e l'intervento effettuato dalla Corte Costituzionale, che in
sostanza ha bocciato la legge dei fondi di rotazione agli enti
delle Partecipazioni statali. Questa legge prevedeva fondi per
10.000 miliardi e l'intervento della Corte Costituzionale crea
difficoltà finanziari a questi enti, principalmente all'Iri.
In seguito a queste situazioni, cui il governo non ha ancora
risposto, è stato presentato in questi giorni a Nobili, da parte
dell'Ilva, un piano finanziario che verrà discusso domani nel
Comitato di presidenza. Dalle notizie che compaiono sui giornali,
in questo piano finanziario sarebbero anche previste possibili
dismissioni. Non è ben chiaro se si tratta di dismissioni
immobiliari, azionarie o anche, in alcuni casi, di
stabilimenti.
Non è ancora stato completato neppure il piano 1992/95 per le
produzioni siderurgiche, anche in conseguenza delle modifiche che
devono essere introdotte in seguito alla situazione finanziaria
dell'Iri e dell'Ilva.
Come Assessorato, in questo mese abbiamo avuto avuto incontri
con il Direttore generale dell'Ilva e con il Presidente della
Cogne. Crediamo però che sia opportuno verificare proposte ed
ipotesi definite.
In questo senso abbiamo richiesto incontri urgenti con l'Ilva e
con l'Iri, per verificare quali modifiche alle precedenti strategie
sono state introdotte a seguito delle difficoltà finanziarie
dell'Iri.
Dobbiamo qui ribadire la validità della dichiarazione d'intenti,
sottoscritta d'altronde solo il 21 giugno di quest'anno, che è
stata verificata col Presidente dell'Iri e sottoscritta dall'ing.
Gambardella per conto dell'Ilva. In questi mesi abbiamo operato per
dare corso ai contenuti di questa dichiarazione d'intenti e
riteniamo che ne vada riconfermata la validità.
Nell'ambito di quella dichiarazione erano previsti interventi
per risolvere il problema della Verrès SpA, che è giunto in porto;
erano previsti anche, come nei protocolli precedenti del 1987 e del
1998, interventi per la verticalizzazione ed in effetti è stata
presentata una proposta per un'azienda che verticalizza la Vergella
e che potrebbe trovare insediamento nella nostra Regione.
In questa nuova situazione è però indispensabile avere da parte
dell'Iri e dell'Ilva la riconferma degli impegni presi ed avere
notizie, con maggiore chiarezza, sulle intenzioni che si sono
manifestate e che sono contenute in questi documenti oggi in
discussione.
Pensiamo di riuscire ad ottenere entro breve termine questi
incontri. Nel frattempo abbiamo convocato per le ore 11 di sabato
il Comitato ristretto per la siderurgia ed intendiamo sottolineare
in modo molto fermo l'importanza che questa Giunta attribuisce
all'esistenza nella nostra Regione di uno stabilimento come la
Cogne, per le risorse professionali e di
know how
, per
l'importanza che ha avuto nella storia della nostra Regione e che
deve continuare ad avere.
Riferiremo al Consiglio regionale e alle forze sociali non
appena queste vaghe notizie che sono contenute nei giornali saranno
da noi conosciute in modo più dettagliato. Crediamo che la
situazione vada affrontata con volontà di risolvere positivamente i
problemi, senza allarmismi e sottovalutazioni.
Presidente
Ha chiesto la parola il Vicepresidente
Bich; ne ha facoltà.
Bich (Ind)
Ringrazio l'Assessore per la sua
risposta puntuale e complessivamente esauriente, perché ha
esaminato tutta l'interrogazione, anche se mi sembra un po'
ottimistica, non solo perché non tiene conto dei segnali non
propriamente ottimistici che provengono dall'attività
dell'industria siderurgica aostana, ma anche perché non tiene
neppure conto del fatto che sembrano già operate alcune scelte
importanti, che coinvolgono anche lo stabilimento di Aosta. Mi
riferisco, in particolare, agli impianti produttivi per fucinati,
dove la pressa da 2500 tonnellate è stata di fatto radiata dal
processo produttivo, e dove un'intera organizzazione di vendita dei
prodotti fucinati, quindi degli acciai per utensili, stia per
transitare - le richieste sono state fatte in sede Ilva - ad un
nuovo quadro produttivo che dovrebbe denominarsi Ilva-Tours, alla
quale non si conosce bene che tipo di partecipazione straniera
possa aggregarsi, e che provvederà, attraverso la Terni, a compiere
per intero la produzione dei fucinati e degli acciai per utensili e
la conseguente fase commerciale.
Se questo avverrà, ci sarà di fatto lo smembramento dello
stabilimento Cogne, con la radiazione di 800 occupati - mi
riferisco alla situazione 1989/90 - con la caduta di 15.000
tonnellate di acciaio per utensili, pari ad una quota del 7 per
cento del mercato europeo, che è la parte che ha il maggior valore
aggiunto. Nell'ambito Cogne resterebbero gli impianti produttivi
per laminati lunghi, quindi la vergella inox, che è il prodotto più
maturo. D'altronde, conosciamo tutti la caratteristica di questo
prodotto. In questo caso, lo stabilimento Cogne di Aosta,
attraverso varie forme societarie, a qualche gruppo straniero,
anche se non si sa bene ancora a quale.
Pare comunque che l'ipotesi Avesta sia tramontata. Io dico per
fortuna, perché l'Avesta ha altri due stabilimenti di vergella inox
con codici di produzione molto più elevati e produttivi del nostro
stabilimento e che di fatto avrebbero messo la Cogne di Aosta fuori
mercato. Rientra forse l'ipotesi Boeler, però si tratta di voci e
di nomi che devono essere verificati e sperimentati.
Sta di fatto che i ranghi dello stabilimento di Aosta sarebbero
limitati ad un laminatoio di vergella inox, più un forno di 60
tonnellate. Si tratterebbe quindi di una cosa molto limitata, per
un organico di 1200 o 1300 persone.
Ecco, queste sono le ipotesi molto oscure che si fanno, con
l'Ilva Tours che di fatto assorbirebbe nel suo quadro produttivo la
parte più interessante e tecnologicamente più qualificante del
prodotto.
Ci sono poi degli aspetti ancora oscuri, anche se sono stati in
qualche modo discussi nell'ambito del protocollo d'intenti
Iri-Regione, che sono in particolare lo staff del servizio qualità
e di alcuni altri servizi, che, così come stanno, non hanno più
alcuna giustificazione. Non sappiamo - e comunque l'Assessore non
l'ha detto - come dovrebbero collocarsi e che futuro possano avere
questi staff d'intervento nella fabbrica.
Ecco, resta quindi in piedi l'interrogativo su quel che potrà
avvenire nei prossimi giorni, ben conoscendo la congiuntura
negativa degli acciai e della siderurgia in generale e ben
conoscendo anche la sentenza della Corte costituzionale, che di
fatto non permette più
"escamotages"
per il finanziamento a
piè di lista o meno delle Partecipazioni statali e quindi, in
questo caso, anche della siderurgia.
Da parte mia resta, pertanto, pienamente presente questo senso
di assoluta incertezza e comunque di marginalità dello stabilimento
di Aosta rispetto alle strategie aziendali che si stanno affermando
all'interno dell'Ilva. Questo ci fa pensare che possa anche
avvenire il peggio.
Si dà atto che, dalle ore 16,28, presiede il Vicepresidente
Stévenin.
Président
On passe maintenant au point 11 de
l'ordre du jour et on discutera le point 10 quand le Conseiller
Riccarand rentrera dans la salle du Conseil.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK