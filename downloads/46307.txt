Consiglio Regionale della Valle d'Aosta - Oggetto del Consiglio n. 2765 del 28 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2765 del 28 settembre 2023 - Resoconto
OGGETTO N. 2765/XVI - Interrogazione: "Iniziative volte a
risolvere il problema della mancanza di posti a sedere su alcuni
autobus della tratta Aosta-Courmayeur".
Bertin (Presidente) -
Punto n. 23. Risponde l'assessore
Bertschy.
Bertschy (AV-VdA Unie) -
L'interrogazione chiede se ci
sono problemi di sovraffollamento sulla tratta Aosta-Courmayeur
nella corsa mattutina e se quanto segnalato corrisponde a
verità.
A noi non sono pervenute segnalazioni in tal senso, ma immagino
che, se sono pervenute al Consigliere, evidentemente il tema si
propone; ne sono arrivate da altre parti, ma questa non ancora.
La società sta monitorando. All'inizio della scuola sono
situazioni che si verificano in più punti, anche perché, finché
l'orario scolastico non è completo, alcune situazioni non si
possono verificare. Comunque, il compito della società è monitorare
questa situazione ed evidentemente intervenire.
Come il consigliere Manfrin sa sicuramente, l'omologazione dei
mezzi prevede sia dei posti a sedere che dei posti in piedi, che si
possono utilizzare, ovviamente per brevi tratti e non per lunghe
percorrenze.
Nel caso specifico, verificheremo questa situazione, anche
perché l'obiettivo è di garantire a tutti qualità e
comfort
in una situazione dei trasporti che, come tutti conosciamo, è
abbastanza complicata per quanto riguarda il personale e,
soprattutto, autisti.
È di questi giorni la notizia che anche altre Regioni di confine
soffrono la migrazione di personale verso altri territori.
"Se siano previste iniziative da parte della società affidataria
del servizio per garantire a tutti i fruitori della tratta
mattutina di viaggiare seduti, preservando così la loro
incolumità": il servizio in questo momento si eroga con due
autobus, uno come corsa ordinaria ed un mezzo supplementare che
partono alle ore 06:45. Da Courmayeur ne parte uno alle ore 06:35,
due alle ore 06:45 e uno alle ore 07:00 che fa la tratta
inversa.
Le iniziative sono di continuare a verificare questa situazione
anche in questo periodo. Io chiederò poi sui mezzi quale tipo di
omologazione c'è da parte della Motorizzazione Civile, di modo da
avere anche documentato l'eventuale utilizzo di posti in piedi e
per quanto tempo.
Poi se questo sovraffollamento sarà presente, bisognerà trovare
una soluzione che
-
ripeto
-
passa anche per la
difficoltà di implementare i servizi dati dai problemi che
viviamo.
In Motorizzazione sono aumentati gli esami: in questo anno
abbiamo ulteriori patenti rispetto all'anno scorso, c'è
un'implementazione del numero di patenti erogate, si sta cercando
di fare tutto il possibile. Una volta ottenuta la patente, bisogna
anche riuscire a contrattualizzare le persone e a mantenere un
organico sufficiente a dare una risposta.
Comunque, da parte mia l'impegno è di verificare questa
situazione, anche perché è una tratta abbastanza lunga e non si
tratta appunto di un percorso urbano, ma di una tratta che va
tenuta nella massima considerazione.
Cercherò di darle notizie nei prossimi giorni, una volta
completato il monitoraggio del servizio.
Presidente -
Per la replica, ha chiesto di intervenire il
consigliere Manfrin, ne ha facoltà.
Manfrin (LEGA VDA) -
In effetti, come ha giustamente
ricordato, le segnalazioni non sono ovviamente solo su questa
tratta. Le segnalazioni che sono arrivate per questa tratta ci
sollevano una serie di preoccupazioni perché è una tratta parecchio
lunga e, quindi, se effettivamente si può usufruire del servizio,
magari utilizzando i posti in piedi per tratte brevi, e soprattutto
- come ha ricordato - per tratte urbane, con nessun rischio ma con
rischi minori, affrontare una tratta così lunga come quella che
parte da Aosta e arriva a Courmayeur, sicuramente non è il massimo,
soprattutto se poi ad usufruire di questo servizio sono gli
studenti, quindi sono dei minori che utilizzano queste tratte, che
rimangono in piedi e che rischiano sicuramente molto di più.
Io la ringrazio per il suo interessamento e mi limito ad
osservare che, sicuramente, con l'apertura della scuola diventano
molti di più i posti necessari per soddisfare chi si muove; c'è
anche da dire che questo purtroppo si è verificato anche d'estate,
non con la frequenza con la quale sta accadendo adesso, ma si è
verificato comunque.
A volte può succedere, è previsto nel contratto che immagino lei
conosca in maniera approfondita, così come lo conosco io. Il
contratto prevede che, nel caso in cui si rilevi una necessità
superiore, ci si deve adeguare rispetto a queste necessità.
Comprendo anche la mancanza di personale e tutto quello che
vogliamo, però credo che la sicurezza venga prima e quindi se
un'azienda si prende un impegno con un contratto e deve rispettare
tutta una serie di caratteristiche, tra cui mettere a disposizione
un servizio che sia sicuro e soprattutto mettere eventualmente a
disposizione ulteriori servizi nel caso in cui dovesse registrarsi
l'esigenza, a questo punto l'azienda quest'impegno lo deve
rispettare.
Mi auguro che questa verifica si risolva e si concluda in tempi
brevi, in maniera poi di addivenire ad una soluzione che permetta
di viaggiare in sicurezza e, perché no, anche in comodità, nella
destinazione in cui ci si vuole recare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK