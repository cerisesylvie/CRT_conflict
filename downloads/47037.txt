Consiglio Regionale della Valle d'Aosta - Oggetto del Consiglio n. 3368 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Università
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3368 del 7 marzo 2024 - Resoconto
OGGETTO N. 3368/XVI - Interrogazione: "Valutazione dei dati
relativi agli studenti valdostani iscritti presso atenei situati
fuori dalla regione per l'attuazione degli interventi a sostegno
dello studio universitario".
Marguerettaz (Presidente) -
Punto n. 11 all'ordine del
giorno
.
Per la risposta, ha chiesto la parola l'assessore
Jean-Pierre Guichardaz, ne ha facoltà.
Guichardaz J. (FP-PD) -
Lei mi chiede il numero degli
studenti valdostani iscritti al sistema nazionale universitario
nell'anno accademico 2022/2023-2023/2024; quanti studenti
universitari sono iscritti presso l'Ateneo regionale e quanti sono
iscritti presso Atenei con sede in Piemonte, Lombardia,
Emilia-Romagna ed eventualmente in altre regioni d'Italia; quanti
studenti universitari sono iscritti in Atenei esteri; quali siano
le risultanze dell'analisi di tali dati a sostegno della previsione
degli assegni di studio di cui in premessa.
Le volevo premettere che le darò poi dei dati scritti, perché le
domande che ha fatto hanno richiesto un lavoro enorme da parte
degli uffici, di elaborazione e di estrazione dati, quindi
approfittavo di questa interrogazione anche per ringraziare gli
uffici che davvero in questi sette-otto giorni di tempo hanno
estratto e hanno fatto tutta una serie di elaborazioni che sono qua
e che le consegnerò. Gliele manderò magari via internet, così
evitiamo di fare uno scambio di carte.
Per quanto riguarda i primi due quesiti, le fornirò poi un file
relativamente all'anno accademico 2022-2023: nel primo foglio c'è
un riepilogo degli studenti residenti in Valle d'Aosta ed iscritti
al sistema universitario in Italia, distinto tra Regione e
tipologie di Università; tra l'altro è stata fatta una ricerca
anche più ampia, lei diceva eventualmente anche in altre regioni,
quindi oltre a quelle segnalate, vedo che ci sono per esempio anche
dei dati relativamente all'Umbria, al Friuli Venezia Giulia e alla
Sardegna, è per quello che le dicevo che la ricerca è stata anche
piuttosto complessa.
Poi nei fogli seguenti, per ogni regione, il dettaglio dei
medesimi studenti distinti sia per Università che tipologia di
corso.
I dati riportati quindi nel suddetto foglio, traggono origine
anche dal censimento annuale che è previsto, come lei citava, dalla
legge 30/89.
I dati relativi all'anno accademico 2023-2024 non sono ancora
disponibili, in quanto il censimento, che si sostanzia in apposite
richieste di dati alle singole Università, avviene solo ad anno
accademico concluso.
Si noti che i dati però sono attendibili, ma non corretti
comunque alla singola unità, non tutte le Università infatti
rispondono - da quello che mi dicono - alle richieste di dati anche
in seguito a numerosi solleciti, quindi i dati che abbiamo sono
dati di massima ma, a mio parere, estremamente significativi,
perché comunque statisticamente sono importanti.
Per quanto concerne gli iscritti all'Università della Valle
d'Aosta, posso fornire anche i dati aggiornati all'anno accademico
2023-2024, i dati ce li ho qua, glieli fornisco, ma in ogni caso al
31/12 2023 risultano iscritti 945, di cui 571 sono residenti in
Valle, quindi alla fine quasi 400 arrivano da fuori.
Relativamente agli studenti universitari iscritti in Atenei
esteri, non sono disponibili, come lei può ben immaginare, dati
relativi agli studenti universitari valdostani iscritti all'estero
in quanto, per oggettiva impraticabilità di procedere a richiedere
i dati di cui trattasi ad ogni singola Università del mondo, il
sopracitato censimento è limitato ai confini nazionali. Poi le
spiego anche un'idea che ci è venuta insieme al collega
Bertschy.
I dati richiesti non sono neanche presenti nelle banche dati
Istat ed Eurosat; questo per dire che, alla fine, non è possibile,
se non nelle Università italiane, previa ovviamente sollecitazione,
perché la nostra Università ovviamente adempie ai suoi obblighi, ai
sensi della legge 30, e in alcuni casi è più difficile avere dei
dati per una questione di aggiornamenti.
Al più, è possibile fornire il numero di studenti universitari
valdostani iscritti all'estero, questo sì, che presentano richiesta
di borsa di studio alla Regione: sono 33 per l'anno accademico
2022-2023, ma ve ne sono diversi che non fanno domanda per
questioni anche personali o reddituali o di altro genere, poi anche
perché il sistema delle Università estere in alcuni casi ha il
sistema dei padrini, delle questioni delle aziende di appoggio e
tutta una complessità.
Non è possibile quindi, a partire dal suddetto numero, presumere
il dato richiesto, in quanto la suddetta domanda di borsa è
presentata tra l'altro solo da coloro che soddisfano i requisiti
dei pertinenti bandi di concorso e solo se già non percepiscono una
borsa di studio da parte di un altro ente, anche estero.
All'estero, ad esempio in Francia, succede spesso che sia
l'Università che il Ministero pagano delle borse di studio a
sostegno.
Quali siano le risultanze dell'analisi di tali dati a sostegno
della previsione degli assegni di studio, per quanto abbiamo capito
rispetto a questa sua richiesta, è possibile affermare che gli
assegni di studio e le collegate provvidenze previste dalla citata
legge regionale 30/89, per gli studenti universitari valdostani che
studiano fuori Valle, in Italia e all'estero, tenuto conto della
consistenza degli importi storicamente previsti e dei loro ciclici
aggiustamenti, risultano coerenti con gli stanziamenti dei
pertinenti capitoli di bilancio, in quanto nell'ultimo decennio
tutte le domande di borsa di studio idonee sono state soddisfatte,
quindi non ci sono state borse di studio richieste da persone
rientranti nei requisiti che non sono state soddisfatte.
Le dicevo che con il collega Bertschy e con le nostre strutture,
tra l'altro, stiamo studiando anche per avere la possibilità di
seguire i ragazzi, oltre nelle scelte scolastiche post diploma,
quindi universitari, TS o di altro genere, anche in quelle
professionali, perché, anche questo dato è importante, un sistema
di monitoraggio in continuo almeno in una stabilizzazione
lavorativa.
Di questo abbiamo discusso e abbiamo cominciato a lavorarci
anche nell'ottica di un orientamento che sia sempre più efficace e
mirato, e quest'anno - lei ha visto - abbiamo fatto l'edizione
numero 1, quella dell'anno scorso era la 0, di VDA Orienta. È
chiaro che questo monitoraggio lavorativo - perché un conto è il
monitoraggio universitario, e già lì i dati non sono completi,
soprattutto per l'Università estera, e moltissimi valdostani
studiano all'estero, studiano in Francia, in Germania, tanti in
Svezia, sono abbastanza degli itineranti, questo anche perché la
qualità comunque dell'istruzione in uscita dalle nostre scuole
superiori è piuttosto notevole -, questo monitoraggio
post-universitario e anche post-scuola superiore richiede però
un'adesione da parte degli interessati, che deve essere ottenuta
anche tramite liberatorie e convincendo anche gli interessati ed è
il lavoro che abbiamo fatto quest'anno a VDA Orienta, della
necessità e dell'utilità di questo genere di monitoraggio.
Le faccio un esempio: se noi riuscissimo ad agganciare tutti i
ragazzi che escono dalle scuole superiori attraverso una modalità,
per esempio una
chat
, o delle modalità di
newsletter
,
eccetera, è ovvio che noi potremmo informare i ragazzi che escono
fuori dalle scuole in continuo anche delle occasioni di lavoro o
dei concorsi, per esempio delle opportunità lavorative, delle
opportunità di accesso al mondo del lavoro, o anche della nascita
di nuovi percorsi universitari che potrebbero essere di
interesse.
Il problema è che, dall'altra parte, ci deve essere una
risposta, perché altrimenti avremmo dei dati incompleti. A fronte
quindi anche di una liberatoria dell'iscrizione per esempio a
modalità anche di scambio B2B, ci vuole comunque dall'altra parte
una costanza anche nella risposta, che sappiamo essere magari
all'inizio ma non successiva.
Comunque il lavoro lo stiamo facendo e speriamo poi di riuscire
a portarlo a termine.
Presidente -
Per la risposta, la parola al collega
Baccega.
Baccega (FI) -
Ringrazio anch'io gli uffici perché questa
interrogazione nasceva proprio dal fatto che, in un confronto che
abbiamo avuto con una serie di ragazzi, era venuta fuori l'esigenza
di valutare con attenzione i percorsi.
La delibera 843/2023 ha proposto già una serie di novità, ha
visto una serie di aumenti di innalzamento per esempio dell'Isee
universitario per il diritto allo studio che ha portato da 40.500
l'Isee a 44.000, e in quell'occasione abbiamo riscontrato che,
forse, non era sufficiente, quindi bisognerà arricchire. Ma proprio
perché quello che dice lei, la qualità della formazione in uscita è
una qualità molto buona che esce dalla Valle d'Aosta, e sono
diversi i ragazzi che si orientano ad andare per lo meno all'inizio
del percorso universitario all'estero in Inghilterra piuttosto che
in Francia e in altri ambiti.
Per questo io la ringrazio se lei mi fa avere quella nota, le
ricordo anche la nota del Consiglio scorso, che non è ancora
pervenuta, così avremo modo di fare una riflessione, magari tutti
insieme, per dare eventuali ulteriori risposte a coloro che hanno
l'esigenza proprio di avere un aiuto da parte dell'Amministrazione
per guardare ad un futuro molto più roseo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK