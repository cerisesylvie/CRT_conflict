Consiglio Regionale della Valle d'Aosta - Oggetto del Consiglio n. 461 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Caserme e carceri
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 461 del 11 marzo 2014 - Resoconto
OGGETTO N. 461/XIV - Interrogazione: "Interventi per
rimuovere le macerie dell'edificio crollato adibito a Caserma della
Guardia di Finanza di via Chambéry ad Aosta".
Président
- Pour la réponse, la parole à l'Assesseur
Viérin Marco.
Viérin M. (SA)
- Grazie Presidente.
Volevo solo dire agli interpellanti che la Caserma della Guardia
di Finanza di via Chambéry ad Aosta, oggetto dell'interpellanza,
non è di competenza dell'Amministrazione regionale e, quindi, non
rientra nemmeno tra le proprietà dell'Amministrazione stessa.
Tuttavia, per dare anche delle notizie agli interroganti, ho
cercato di capire dal Comune di Aosta quale sia la situazione.
Posso dire che tale struttura di proprietà privata è collocata in
zona omogenea F e che su tale zona è apposto un vincolo di
destinazione scolastica o un vincolo amministrativo a uso pubblico.
Non è pertanto possibile rimuovere le macerie e non è possibile
nemmeno, per il proprietario, ricostruire con diversa destinazione,
per esempio, alloggi ERP come ipotizzato o altro. Egli potrebbe, a
oggi, solamente ristrutturare con destinazione uffici, ma
esclusivamente a uso pubblico tramite apposita convenzione.
Queste notizie le ho reperite tramite i nostri uffici presso il
Comune di Aosta per poter dire alcune cose in merito a questo tema,
ribadendo che è di competenza totale del Comune di Aosta ed è anche
una struttura totalmente privata.
Président
- Pour la réplique, la parole au collègue
Donzel.
Donzel (PD-SIN.VDA)
- Grazie Assessore.
La ringrazio anche per la cortesia che ha avuto nel volermi
rispondere e non limitarsi al burocratico "È di competenza del
Comune di Aosta". Questo la onora sicuramente. Questo mi permette
di dire, naturalmente, che trasmetteremo ai rappresentanti che
abbiamo presso il Comune di Aosta questo problema affinché sia
affrontato nella sede competente del Comune di Aosta. Ci
permettiamo di far rilevare che, più volte, in quest'aula, è stato
fatto notare la grande sinergia tra Regione e Comune di Aosta e
sono sicuro che il Comune di Aosta, che ne ha la competenza, poi,
non ha le risorse per intervenire nel merito e, quindi, rischiamo
di far sì che con la domanda il Comune di Aosta risponda: "Stante,
però, la possibilità della Regione di aiutarci finanziariamente
nell'affrontare la questione".
Giocheremo, quindi, questa partita di ping-pong fino a che non
ne verremo a capo. Sta di fatto che la situazione, da quanto
risulta a noi, è bloccata anche da una questione relativa a delle
proprietà private che lei ha bene e correttamente evocato. Però,
anche qui, dobbiamo chiederci...una cosa spiacevole, nessuno di noi
auspicava un simile fatto increscioso quale quello del vero e
proprio disastro che si è verificato in quella caserma e che ha
avuto la fortuna di non fare vittime, almeno questo.
Questo è avvenuto nel 2003. Sono passati 10 anni e, quindi,
siamo già nell'ordine dei tempi della politica valdostana, una
politica che fa anche fatica a mettere intorno a un tavolo dei
cittadini privati che avranno le loro ragioni...però, a un certo
punto, le soluzioni devono essere trovate. La parte delicata, dal
punto di vista legale, ha un suo percorso, ormai, un suo
iter
che è definito e, quindi, non ci sono limiti da questo
punto di vista a intervenire su questa tipologia di struttura.
Rimaniamo fermi al fatto che le nostre indicazioni cioè il fatto
che, nella città di Aosta, manchino palestre per l'attività dei
nostri studenti...tra l'altro, a poche centinaia di metri da lì,
c'è una scuola, la cosiddetta "scuola polmone" che è priva di
palestra. Trattandosi di edifici che devono avere una destinazione
pubblica, non so se una palestra non sia un luogo più pubblico del
fare i soliti uffici. Dio ce ne scampi dal fare di nuovo altri
uffici pubblici, a meno che non sia per eliminare tutti quegli
affitti che abbiamo sparsi per la città e che ci costano e gravano
sul bilancio regionale. Ci rivolgeremo, quindi, ha chi ha questo
dossier di competenza, ma invito a seguire questa vicenda di
palleggio dei dossier perché il tema si riproporrà nei confronti
dell'Amministrazione regionale perché abbiamo forti dubbi che il
Comune di Aosta per conto suo, da solo, con le sue risorse, possa
dare una risposta a un problema di questa entità, di questa
dimensione.
Président
- Point 13 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK