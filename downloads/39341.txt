Consiglio Regionale della Valle d'Aosta - Oggetto del Consiglio n. 2583 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2583 del 7 febbraio 2017 - Resoconto
OBJET N° 2583/XIV - Communications du Président du Conseil
régional.
Rosset (Président)
- Con 31 presenti, iniziamo i
lavori.
Je vous communique que la proposition de loi suivante a été
déposée à la Présidence du Conseil:
- Proposition de loi n. 100 présentée par les conseillers
régionaux La Torre, Cognetta, Chatrian, Gerandin, Fabbri, Marquis,
Fosson et Grosjean le 6 février 2017: "Disposizioni urgenti per il
risanamento finanziario della Casino de la Vallée S.p.A..", à
l'examen de la deuxième et de la quatrième Commission.
Je vous informe aussi que, à partir du 25 janvier 2017, les
réunions suivantes ont eu lieu:
Bureau de Présidence: 2
Conférence des Chefs de Groupes: 1
I
e
Commission: 1
II
e
Commission: 1
III
e
Commission: 1
IV
e
Commission: 1
V
e
Commission: 1
Prima di iniziare i lavori, permettetemi di commemorare la
scomparsa di Francesco Salzone, mancato all'affetto dei suoi cari
il 31 gennaio scorso. Francesco Salzone è stato consigliere
regionale della Stella Alpina per due legislature dal 2003 al 2013.
Uomo dalla profonda umanità, di lui ricordiamo la giovialità, la
voglia di mettersi in gioco, ma anche l'impegno politico, sociale e
personale, in ultimo nella lotta alla malattia che lo ha portato
via. Esprimiamo la nostra vicinanza ai familiari e la più sentita
partecipazione per questa grave perdita.
Ha chiesto la parola la consigliera Fontana, ne ha facoltà.
Fontana (PD-SIN.VDA) -
A nome mio e del gruppo
PD-Sinistra VDA vogliamo esprimere il nostro grandissimo dispiacere
per la scomparsa del collega e amico Francesco. Lo ricordo come una
persona solare e sempre pronta ad aiutare il prossimo: aveva sempre
una parola di conforto per tutti. Politico di lungo corso, molto
pacato e aperto, virtù che lo hanno sempre contraddistinto e
caratterizzato. Anche se avevamo idee politiche diverse, era sempre
disponibile al confronto per il bene della comunità valdostana.
Nonostante la sua malattia, non si è mai arreso. Anche nella sua
ultima battaglia più difficile, ha saputo dimostrare un grande
coraggio e tanta umiltà. Il nostro pensiero va alla sua famiglia,
che lo ha sempre sostenuto fino alla fine. Voglio dirti che ci
mancherai tantissimo: ciao, Franco!
Presidente -
Ha chiesto la parola l'assessore Baccega, ne
ha facoltà.
Baccega (SA) -
Iniziava quarant'anni fa la nostra
esperienza politica nel Partito Repubblicano con Piercarlo e con
te, caro Franco. Voi due un po' più grandi, amici da sempre, ma
tutti e tre pronti a operare per il bene della nostra città prima e
della nostra regione poi. Da allora, presenti e vincenti in ogni
appuntamento elettorale, abbiamo contribuito a far crescere la
nostra forza politica con l'entusiasmo della gioventù, capaci di
contagiare molti giovani desiderosi di impegnarsi per la nostra
comunità. Così, tra l'altro, si chiamava il nostro giornale: "La
Comunità Valdostana". Questo era il nostro DNA, questo l'impegno
che abbiamo poi portato in Stella Alpina.
Caro Franco, tutti in questo Consiglio hanno conosciuto le tue
capacità, le tue doti umane, la tua abnegazione, il tuo saperti
spendere per i più deboli e per i bisognosi, per la tua voglia di
confrontarti con tutti da vero democratico, senza mai considerare
l'avversario un nemico. Tutti in questo Consiglio conoscono il tuo
cursus honorum
, tutti hanno avuto modo di apprezzarti e la
grandissima partecipazione alle tue esequie è stata lì a
dimostrarlo.
Ci mancherai, mi mancherai, caro Franco! Ti prometto che farò
tesoro di quello che ho imparato da te e di quello che mi hai detto
negli ultimi giorni della tua vita, e a questo mi atterrò nel mio
mandato. Ciao, Franco: ti salutano gli amici, il movimento della
Stella Alpina e il gruppo consiliare.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
A nome mio e di tutto il gruppo di
ALPE, ci uniamo al ricordo del nostro collega Franco e porgiamo
alla sua famiglia e ai suoi cari le più sentite condoglianze.
La scorsa legislatura ho avuto modo di confrontarmi con Franco,
avendo dei ruoli opposti e diversi, con anche delle origini e dei
percorsi completamente differenti, ma c'è sempre stata quella
voglia da una parte di ascoltare, dall'altra di sapere e conoscere
il perché di certe posizioni, il perché di certe proposte, il
perché della differenza che c'è, all'interno di questa piccola
comunità che è la Valle d'Aosta, tra chi - è questo un passaggio su
cui più volte ho scherzato con lui nella passata legislatura - vive
in montagna e vive la montagna, e chi invece ha fatto una scelta di
vivere nel nostro capoluogo, nella città di Aosta.
Io me lo ricordo così. Avevamo dei ruoli e dei percorsi
completamente diversi, ma comunque era una persona che
politicamente sapeva ascoltare e sovente sapeva anche fare qualche
passo indietro, nel momento in cui non conosceva fino in fondo le
esigenze di chi invece aveva dei percorsi e delle necessità diverse
rispetto alle sue, soprattutto nella passata legislatura 2008-2013,
durante la quale il sottoscritto e il gruppo di ALPE hanno avuto la
possibilità di confrontarsi con lui. Quindi lo ricordiamo: ciao,
Franco.
Presidente -
Ha chiesto la parola il consigliere Fosson,
ne ha facoltà.
Fosson (PNV) -
Anch'io voglio dire due parole, a nome mio
e del mio gruppo, per ricordare l'amico Francesco Salzone. Uomo
sicuramente intelligente, acuto e aperto al dialogo: era un piacere
rapportarsi con lui. Oltre a quello che hanno detto i colleghi, io
vorrei parlare del periodo della malattia e della prova, un periodo
arrivato in modo improvviso e senza annunci. Ha affrontato questo
problema con consapevolezza. Dopo la diagnosi e il responso di non
operabilità fatto qui in Italia nel nostro ospedale, non si era
arreso ed era andato anche in giro per l'Europa, lui e la sua
famiglia, per cercare un centro di chirurgia epatica che potesse
affrontare il problema. Dopo alti e bassi, dopo risposte di un
certo tipo subito negate, è risultato che la malattia non era
sottoponibile a un intervento chirurgico. Ma anche allora non si
era arreso e ha intrapreso con forza la strada della chemioterapia,
un percorso difficile, duro, ma che lui aveva sostenuto anche con
una certa ilarità, come era capace di fare.
Vorrei sottolineare la lucidità, ma anche l'obiettività con cui
ha affrontato questo percorso, che è stato di esempio a me e penso
a molti altri, con un coraggio sostenuto da principi ben precisi,
chiari e non confusi. Le grandi domande sul senso della vita e
della malattia erano ben presenti nel suo ragionamento: ci siamo
incontrati in ospedale alcune volte e lui mi ha raccontato tutte
queste cose. Questo raffronto e rapporto con il mistero mi ha
colpito molto, e lo ricorderò soprattutto per questo.
Presidente -
Ha chiesto la parola il consigliere Fabbri,
ne ha facoltà.
Fabbri (UVP) -
Ci associamo anche noi come Union
Valdôtaine Progressiste e io personalmente nell'esprimere le
condoglianze alla famiglia, al gruppo politico valdostano e a tutta
la società valdostana, per questa perdita di un uomo che ha
dedicato gran parte della sua vita al benessere e allo sviluppo
della nostra società.
Io politicamente non l'ho conosciuto, anche perché allora non mi
occupavo troppo di questo aspetto della vita sociale. Quello che
posso dire è che è stato un uomo che ha affrontato con coraggio la
vita. L'ha affrontata con coraggio una prima volta, quando
purtroppo ha avuto una disgrazia che lo ha segnato profondamente,
io credo: l'avevo conosciuto in gioventù e so la sofferenza che ha
avuto in quel momento, e che gli ha insegnato quanto la vita fosse
preziosa e da affrontare con coraggio. Quel coraggio lo ha
nuovamente dimostrato nel sopportare la malattia e
nell'affrontarla, come ha detto adesso il nostro collega. Per cui,
dal punto di vista umano noi esprimiamo solidarietà e avremo anche
un esempio da seguire, per quando le difficoltà della vita si
presenteranno a ciascuno di noi.
Presidente -
Ha chiesto la parola il consigliere Farcoz,
ne ha facoltà.
Farcoz (UV) -
Ceux qui, tout comme moi, sont à leur
premier mandat au sein de ce Conseil n'ont pas eu la possibilité de
partager le travail quotidien dans cette institution avec Salzone,
qui a été membre de l'Assemblée régionale de 2003 à 2013.
Cependant, sa renommée dépassait bien les frontières de ce palais.
À chaque rendez-vous important de l'agenda politique, où la
négociation et le dialogue entre forces devaient démarrer, il
comptait dans la délégation de Stella Alpina. Tous ceux qui l'ont
connu dans le temps ont pu apprécier sa forte capacité
politique.
La réponse aux exigences des gens était pour lui la traduction
pratique de cette vision, comme peuvent bien le témoigner les
collègues au sein de cette Assemblée qui avaient partagé avec lui
les premiers pas dans la politique, avant de la Ville d'Aoste et
après de la Région. Tant qu'en qualité de président de l'organisme
qui aujourd'hui est nommé ARER qu'en en qualité d'élu régional, il
s'est mis en évidence pour une contribution spontanée et offerte
toujours en regardant à la substance plus qu'à la forme. C'est pour
cela que le groupe de l'Union Valdôtaine s'associe aux condoléances
à sa femme, à toute sa parenté et au groupe de Stella Alpina en
particulier.
L'Assemblea si alza in piedi e osserva un minuto di
raccoglimento
.
Presidente -
Proseguo le comunicazioni portando a
conoscenza dell'Assemblea il ricorso in appello della dottoressa
Maria Grazia Vacchina. In data 25 gennaio 2017 è stata trasmessa
alla Presidenza del Consiglio copia della sentenza, con la quale la
II Sezione giurisdizionale centrale d'appello della Corte dei conti
ha respinto l'appello di Maria Grazia Vacchina in materia di
riconoscimento dell'assegno vitalizio previsto per i consiglieri
regionali, nell'ambito delle funzioni di Difensore civico da lei
espletate in passato. Copia del dispositivo è a disposizione dei
consiglieri presso la Segreteria generale.
Porto a conoscenza che il 3 febbraio scorso il consigliere
Cognetta ha comunicato il ritiro dell'interpellanza iscritta al
punto n. 17 dell'ordine del giorno di questo Consiglio.
Venerdì 3 febbraio, a seguito dell'impegno assunto durante
l'ultima adunanza del Consiglio, ho convocato i Presidenti delle
Commissioni consiliari permanenti al fine di fornire alcuni
chiarimenti in merito ai ruoli degli organi consiliari. In
particolare, ho provveduto a distribuire due memorie: la prima
riguardante le consultazioni e le audizioni delle Commissioni, la
seconda in merito alle conseguenze derivanti dall'inosservanza
delle leggi.
Ha chiesto la parola il consigliere Chatrian, ne ha facoltà.
Chatrian (ALPE) -
Vorrei chiederle, a nome del gruppo di
ALPE, se in queste due settimane ha avuto modo di confrontarsi con
i principali responsabili della Finaosta, dato che si era assunto
l'impegno di sentirli, convocarli o confrontarsi con loro, perché a
oggi la legge n. 20, approvata a metà novembre, non è ancora
applicata e i siti delle varie società partecipate non pubblicano
ancora gli esiti delle forniture, dei servizi e dei lavori. Due
settimane fa lei si era preso l'impegno, come Presidente del
Consiglio, di fare da garante, visto che a oggi la legge non è
ancora applicata. Se può gentilmente informare l'Assemblea.
Presidente -
Io voglio ricordare all'Assemblea che esiste
la divisione dei poteri: quello legislativo legifera e agli altri
il compito di rispettare le leggi. Questa Assemblea ha legiferato,
ma il compito di rispettare tali leggi sta all'organo preposto. Non
ho altri metodi per poter imporre l'applicazione della legge. Da
questo punto di vista, il mio mandato si ferma a questo potere.
Ha chiesto la parola il consigliere Chatrian, ne ha facoltà.
Chatrian (ALPE) -
Io non ho parlato di poteri, io ho
semplicemente chiesto a lei, in quanto Presidente del Consiglio, se
ha dato corso a quella verifica e a quell'impegno che si era
assunto due settimane fa: non so se poteva convocare, o se ha
potuto magari scrivere una lettera ai vari responsabili. Sta di
fatto che a oggi la legge approvata a novembre in quest'aula non
viene applicata.
Presidente -
Come già riferito, se non viene applicata,
qualcuno dovrà poi rispondere di questa mancata applicazione della
legge. Il mio compito si ferma al ruolo che mi compete.
A proposito del rispetto dei tempi di deposito di
interrogazioni, interpellanze e mozioni, il 3 febbraio scorso ho
trasmesso una lettera ai consiglieri regionali, nella quale ricordo
i termini per la presentazione di tali iniziative, invitando al
rispetto delle norme del Regolamento interno all'Assemblea, al fine
di garantire un buon funzionamento dell'istituzione.
Conseguentemente a una riunione con i capigruppo, considerato che
questo rispetto difficilmente viene mantenuto, ho ritenuto
opportuno sollecitare con una singola comunicazione.
Venerdì 3 febbraio il Difensore civico della Valle d'Aosta
Enrico Formento Dojot si è insediato negli uffici di via Festaz 52,
ad Aosta, dopo la sua elezione per ulteriori cinque anni disposta
dal Consiglio nell'adunanza dell'11 gennaio scorso. A nome mio
personale e del Consiglio, formulo a Enrico Formento Dojot i nostri
migliori auguri di buon lavoro, oltre che un ringraziamento per
l'attività già svolta durante gli ultimi cinque anni che, con il
suo impegno e la sua professionalità, è riuscito a consolidare la
figura del Difensore civico, diventando un riferimento per la
comunità valdostana.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK