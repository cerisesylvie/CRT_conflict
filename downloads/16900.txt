Consiglio Regionale della Valle d'Aosta - Oggetto del Consiglio n. 212 del 11 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 212 del 11 novembre 1998 - Resoconto
SÉANCE DU 12 NOVEMBRE 1998 (MATIN)
OGGETTO N. 212/XI Approvazione dell'acquisto di un terreno sito
in Comune di Brusson, di proprietà del Signor Giovanni Curtaz, per
l'ampliamento dell'accesso alla Stazione forestale di Brusson.
Impegno di spesa.
Deliberazione Il Consiglio
Premesso che l'Assessorato dell'Agricoltura, Forestazione e
Risorse Naturali, con nota in data 15 dicembre 1995, prot. n.
21212/SF, ha espresso la necessità di acquisire un'area di terreno
sita in Comune di Brusson per una più razionale agibilità
dell'accesso e dell'utilizzo delle pertinenze della Stazione
Forestale;
Atteso che l'area interessata è di proprietà del Signor Giovanni
Curtaz e che con relazione di stima in data 21 aprile 1995 il
Servizio Patrimonio dell'Assessorato del Bilancio, Finanze e
Programmazione aveva ritenuto congruo il valore di Lire 170.000=
(centosettantamila) al metro quadrato;
Preso atto che l'area di circa mq. 200 da scorporarsi dal
mappale n. 616 del F. 38 che la Regione intende acquistare per la
realizzazione del parcheggio esterno e migliorare l'accesso alla
Caserma Forestale di Brusson, non è più edificabile in quanto la
sua volumetria è già stata utilizzata direttamente dal proprietario
per la costruzione di un fabbricato;
Considerato che, valutata la nuova situazione venutasi a creare,
il Servizio Patrimonio, con successiva perizia in data 16/04/1996,
ha rideterminato il valore del terreno in Lire 90.000 al mq., che
il Signor Curtaz non ha ritenuto di accettare;
Dato atto che l'Assessorato dell'Agricoltura, Forestazione e
Risorse Naturali, considerato il rifiuto del Signor Curtaz di
alienare il terreno necessario all'ampliamento dell'accesso alla
Stazione forestale di Brusson, ha chiesto di valutare la situazione
per giungere ad un accordo tra le parti;
Tenuto conto che il Signor Curtaz ha accettato verbalmente di
alienare una porzione più piccola dell'area inizialmente
individuata, e che l'Ufficio Demanio e Patrimonio ha provveduto ad
eseguire il frazionamento che identifica al F. 38 n. 752 (ex 616/b)
di mq. 83 la particella da acquistare;
Atteso, infine, che il Signor Giovanni Curtaz in data 7 maggio
1998 ha sottoscritto una promessa di vendita immobiliare con la
quale si obbliga a cedere alla Regione Autonoma Valle d'Aosta, per
il prezzo a corpo di Lire 7.470.000=
(settemilioniquattrocentosettantamila), pari a Lire 90.000=
(novantamila) al metro quadrato il terreno sopramenzionato;
Sottolineato che tutte le spese notarili saranno, come per
legge, poste a carico dell'Amministrazione regionale;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN.);
Evidenziato che, ai sensi e per gli effetti dell'articolo 22,
comma 5, della legge regionale 19 gennaio 1996, n. 1, l'Assessore
al Bilancio, Finanze e Programmazione ha espresso parere favorevole
all'acquisto con nota in data 20 agosto 1998, prot. n.
16020/5FIN.;
Precisato, altresì, quanto segue per quanto attiene ai commi 3 e
4 dell'articolo 9 della legge regionale 10 aprile 1997, n. 12,
concernente il regime dei beni della Regione Autonoma Valle
d'Aosta:
- comma 3: trattasi di trattativa privata già avviata con il
proprietario del terreno prima dell'entrata in vigore della legge
regionale in questione;
- comma 4: l'acquisto dell'area di terreno in oggetto è motivata
dall'urgente necessità di provvedere a rendere più agevole
l'accesso alla Stazione Forestale ed a razionalizzare l'utilizzo
delle pertinenze della Stazione forestale stessa;
Considerato che la presente deliberazione attiene all'obiettivo
n 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Richiamato l'articolo 1- comma 1, lett. j) della legge regionale
7 dicembre 1979, n. 66, in ordine alla competenza del Consiglio
regionale;
Visto il parere favorevole rilasciato dal Coordinatore del
Dipartimento Legislativo e Legale della Presidenza della Giunta, in
vacanza dei posti di Direttore degli Affari Generali e Legali e del
Capo Servizio Attività Contrattuale e Patrimoniale, ai sensi del
combinato disposto degli articoli 13, comma 1, lettera a) e 59 -
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di approvare l'acquisto di un'area di terreno sita in Comune
di Brusson, distinta al N.C.T. F. 38 n. 752 (ex 616/b) di mq. 83,
necessaria all'ampliamento dell'accesso della Stazione Forestale di
Brusson e ad un più razionale utilizzo delle pertinenze della
stessa, di proprietà del Signor Giovanni Curtaz, nato ad Aosta il
23/01/1972, residente a Brusson, Via Fontaine, codice fiscale CRT
GNN 72A23 A326Y;
2) di approvare ed impegnare la spesa complessiva di Lire
7.470.000= (settemilioniquattrocentosettantamila) da imputare al
capitolo 35060 ("Spese per l'acquisto di beni patrimoniali") - Rif.
623 - Obiettivo 062201 - del bilancio di previsione della Regione
per l'esercizio finanziario 1998, che presenta la necessaria
disponibilità;
3) di conferire al Presidente della Giunta od, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni,
rettifiche ed aggiunte che il notaio rogante riterrà necessarie per
il perfezionamento dell'atto.
Président Avis favorable a été exprimé par la IIème Commission
du Conseil le 15 octobre 1998.
Y a-t-il des requêtes d'interventions?
Je soumets au vote le point n° 42:
Conseillers présents et votants: 35
Pour: 35
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK