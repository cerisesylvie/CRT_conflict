Consiglio Regionale della Valle d'Aosta - Oggetto del Consiglio n. 3636 del 6 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3636 del 6 aprile 1988 - Resoconto
OGGETTO N. 3636/VIII - CARENZE A LIVELLO REGIONALE DI SERVIZI
PER LA SALVAGUARDIA DEL TERRITORIO E DELL'AMBIENTE.
(Interpellanza).
PRESIDENTE:
Do lettura dell'interpellanza in oggetto,
presentata dal Consigliere Sandri.
INTERPELLANZA
Ho letto con estremo interesse il "Libro Bianco
Territorio-Ambiente 1987" edito dall'Ordine Nazionale dei Geologi
in occasione del VI Congresso Nazionale dell'Ordine tenutosi a
Venezia presso la Fondazione CINI, il 25-26-27 settembre
1987.
Tale iniziativa, predisposta in occasione dell'Anno europeo
dell'Ambiente, è particolarmente lodevole perchè testimonia un
grande rigore metodologico e perché evidenzia una notevole lucidità
e correttezza di giudizio.
Per quanto riguarda la nostra Regione si può
evidenziare:
- a livello legislativo l'assenza dell'obbligatorietà delle
indagini geologiche preventive ai piani urbanistici, l'assenza di
circolari esplicati
ve
in riferimento al D.M. 21.01.81 "Norme
Tecniche riguardanti le indagini sui terreni e sulle rocce, la
stabilità dei pendii naturali e delle scarpate, i criteri generali
e le prescrizioni per la progettazione, l'esecuzione e il collaudo
delle opere di sostegno delle terre e delle opere di fondazione",
l'assenza di piani territoriali di coordinamento, la mancanza di
classificazione dei comuni sismici;
- a livello organizzativo l'assenza del servizio geologico
regionale, della cartografia geologia e di iniziative per la sua
redazione, l'assenza di collaborazione con gli ordini professionali
e con i geologi nella protezione civile, l'assenza di un bollettino
dei dati di misura, di sistemi di monitoraggio dei dati valanghivi
e sismici.
Tenuto conto che il libro bianco termina con alcune proposte,
tra cui quella prioritaria dell'istituzione del Servizio Geologico
Regionale e ricordata la lettera dell'8 marzo scorso con cui tale
richiesta veniva ufficializzata al Presidente della Giunta
regionale dal Dr. Gregori, a nome del comitato consultivo regionale
Piemonte e Valle d'Aosta dell'Ondine dei Geologi;
INTERPELLA
la Giunta regionale per conoscere:
-
i motivi delle carenze evidenziate dal Libro Bianco
Territorio-Ambiente;
-
le sue intenzioni per colmare tali ritardi;
-
le sue intenzioni nei confronti dell'Istituzione di un
Servizio Geologico regionale.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Credo che tutti i Consiglieri abbiano
ricevuto la pubblicazione dell'Ordine Nazionale dei Geologi "Libro
Bianco Territorio-Ambiente 1987"... Non vedo, però, l'Assessore
all'Ambiente... Ah, eccolo! Attendo, allora, che mi ascolti, prima
di continuare.
Stavo dicendo che sicuramente l'Assessore all'Ambiente, oltre
che all'Agricoltura e alle Foreste, come noi tutti, avrà avuto
occasione di prendere visione del "Libro Bianco Territorio-Ambiente
1987", che è stato pubblicato dall'Ordine Nazionale dei Geologi in
occasione del VI Congresso dell'Ordine, tenutosi a Venezia presso
la Fondazione CINI, nel settembre del 1987.
Si tratta di una pubblicazione molto sintetica, ma estremamente
interessante, in quanto nel corso dell'indagine, che è stata svolta
nel periodo gennaio-aprile 1987, è stata contattata ogni regione
per ottenere dati precisi sia sulla legislazione che sulla
organizzazione dei servizi geologici, nonché su una serie di altri
punti che, comunque, interessano la questione dell'assetto del
territorio. Tra le altre cose, per esempio, si voleva verificare
più in particolare il controllo del D.M. 21.01.1981 "Norme Tecniche
riguardanti le indagini sui terreni e sulle rocce, a stabilità dei
pendii naturali e delle scarpate, i criteri generali, i criteri
generali e le prescrizioni per la progettazione, l'esecuzione e il
collaudo delle opere di sostegno delle terre e delle opere di
fondazione". È un decreto di fondamentale importanza, perché fissa
una precisa normativa in tema di costruzioni, della quale si voleva
verificare l'applicazione in sede regionale.
Da come si può vedere anche dal punto di vista grafico, questi
signori hanno evidenziato in rosso le risposte negative, di cose
non fatte o non presenti, in verde le risposte positive e in bianco
le "non risposte". Come si vede, la Vale d'Aosta "è abbastanza
bocciata", perché ha una cartellina di due pagine quasi
completamente colorata di rosso.
Si vorrebbe sapere, da parte dell'Assessore all'Agricoltura,
Foreste ed Ambiente Naturale, i motivi di queste carenze e in
particolare, a livello di norme tecniche ed urbanistiche, come mai
non si è previsto l'obbligo di effettuare indagini geologiche
preventive prima dell'elaborazione dei piani urbanistici; perché
non è stata data alcuna applicazione alla circolare esplicativa in
riferimento al D.M. di cui parlavo prima; come mai non sono stati
adottati i piani territoriali di coordinamento - ce lo ripeta per
l'ennesima volta -; come mai i comuni non sono classificati per
zona sismica - lo prego di non offendersi, ma sicuramente si
ricorderà che non molti anni fa c'è stato un sisma in Valle d'Aosta
e che altri molto gravi si sono verificati nei secoli scorsi -;
come mai non esiste un servizio geologico regionale e come mai non
esiste una cartografia geologica, al punto che si vanno a costruire
delle scuole sulla melma, come è successo a Gressan; come mai non
esistono pubblicazioni di dati di misura e nemmeno i rilevamenti
dei dati sismici in rete; come mai non esistono geologi, al di
fuori di uno, nell'Amministrazione regionale, ma non a livello di
altre amministrazioni locali.
Oltre a capire i motivi di tutti questi aspetti negativi, si
vorrebbero avere delle indicazioni sulle intenzioni per correggere
la situazione e per istituire il servizio geologico regionale.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale; Perrin; ne ha
facoltà.
PERRIN (U.V.):
L'interpellation de M. Sandri
nécessiterait d'une double réponse de la part de moi-même et de la
part du collègue du tourisme et urbanisme car il y a une partie des
problèmes qui ne relèvent pas de notre assessorat. Je me bornerai à
parer de nos compétences.
Il est vrai que la loi régionale n°34 de 1980 prévoit uniquement
une cartographie cadastrale et non un approfondissement comme le
prévoit le règlement de 87; il manque donc des "stand" géologiques
minimales pour les plans d'aménagement territoriaux communaux.
C'est une carence à laquelle il faudra remédier et à travers la
formation du plan territorial et du paysage certaines choses seront
corrigées.
Pour ce qui est des risques sismiques, notre région n'a pas été
classée dans a catégorie des zones à risques, dans la zonisation
établie par le ministère des Travaux Publics.
Dans un passé très récent, les organes de l'assessorat avaient
pris des contacts avec le Ministère pour l'organisation d'un réseau
sismique, en collaboration avec les autres régions de l'arc alpin
occidental; à ce propos un courrier avait été établi, qui a ensuite
cessé.
Il y a en Vallée d'Aoste un "sismografo" géré par l'assessorat
des Travaux Publics et le réseau, indépendamment du fait que l'on
réussisse à trouver cet accord entre les régions susdites, devra
quand même être envisagé pour la Vallée d'Aoste. L'idéal néanmoins
serait de parvenir à cet accord pour diminuer les risques et avoir
une connaissance parfaite de tout l'arc alpin occidental.
Pour ce qui est du service géologique, l'assessorat avait
demandé en 85 que l'on prévoie à l'intérieur de son organigramme un
géologue, poste qui n'existait pas. L'Administration dispose
maintenant d'un géologue utilisé par l'assessorat de l'Agriculture
et par l'assessorat des Travaux Publics.
La présence de ce géologue a pu faire connaître certaines
problématiques non évidentes jusqu'alors; sur l'activité interne de
l'assessorat, à travers ce personnel, les contacts avec le monde
extérieur, avec les géologues "indépendants", et surtout à travers
les appareils des autres régions on avance actuellement et il est
prévu de confier à des géologues de l'extérieur une carte
géologique pour une zone qui en a besoin: les deux vallées de
Rhêmes et celle de Valsavarenche, qui seront étudiées à fond,
au-delà de cette étude sommaire que l'équipe, employée actuellement
à la rédaction du plan de gestion du Parc National du Grand
Paradis, est en train de faire.
Pour ce qui est du bureau des avalanches, il existe, il a rédigé
la cartographie des avalanches, contrairement à ce que dit cette
étude, et il bénéficie de la collaboration de treize observateurs
répartis sur tout le territoire, qui ont reçu des indications et
subissent chaque année un recyclage, afin de relever toutes les
données physiques et nivométriques de toute la Vallée d'Aoste. Nous
sommes à bon point.
Nous sommes conscients de la nécessité de couvrir ce secteur et
donc il est dans les intentions de l'Administration régionale, de
cette Junte, d'arriver à l'institution d'un service géologique qui
devra servir à toute l'Administration, à l'avenir.
Le passage devra évidemment être progressif; il faudra donc
prévoir avant tout un développement du bureau actuel pour parvenir
à un véritable service.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je veux simplement dire que pour la
première partie concernant les règles techniques que les
assessorats devront prévoir et qui devrait concerner surtout le
"Piano paesaggistico" et ses conséquences, nous attendons un
rapport susceptible de permettre un règlement pour les indications
qui s'avèrent nécessaires dans les plans d'aménagement régional et
partant, des plans d'aménagement communal.
Les experts nous ont annoncé ce rapport pour les jours
prochains.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Volendo essere ottimisti, si può dire che
la conoscenza della situazione geologica in Valle d'Aosta è
all'anno zero oppure all'anno zero virgola zero uno. Credo di poter
dire che sia il Presidente della Giunta che l'Assessore
all'Agricoltura, Foreste ed Ambiente Naturale abbiano ammesso le
carenze legislative e documentali tanto a livello urbanistico
quanto a livello di rilevamento dei dati cartografici, nonché a
livello di personale addetto. Tutti e due, infatti, hanno
confermato che la stragrande maggioranza degli interventi è resa
possibile grazie al ricorso a consulenti esterni, perché non esiste
una struttura regionale in grado di svolgere questo lavoro
correttamente.
Mi consenta, però, l'Assessore Lanièce, che vedo così tranquillo
nel suo banco, di dire che questa interpellanza ha evidenziato un
fatto estremamente importante: la disarticolazione della Giunta su
questo specifico problema. È dovuto intervenire il Presidente della
Giunta per fornire alcune risposte, perché il sismografo che è in
dotazione ai Lavori Pubblici non ha suggerito all'Assessore ai
Lavori Pubblici di prendere posizione. Il fatto poi che
l'urbanistica sia un settore che rientra nelle competenze
dell'Assessorato al Turismo, Urbanistica e Beni Culturali, non ha
fatto sentire alcun bisogno al relativo Assessore, di intervenire
su questo tema. Solo l'Assessore all'Agricoltura, Foreste ed
Ambiente Naturale, Perrin, ha dato la sua risposta, premettendo con
grande chiarezza, ovviamente, che rispondeva solo per quanto era di
sua competenza.
La prima funzione, quindi, del Servizio geologico è quella di
mettere d'accordo questa Giunta e di farla lavorare insieme,
altrimenti capita davvero che il Servizio geologico che è presso
l'Assessorato all'Agricoltura, Foreste ed Ambiente Naturale, non
riesca a spiegare che La Palud di Gressan è una zona limosa
all'Assessore ai Lavori Pubblici, che deve finanziare e realizzare
delle scuole che poi non stanno su.
Non credo di pretendere molto nel chiedere di fare dei passi
concreti in questo senso e, quindi, di aggiornare la normativa - e
se non l'aggiornate voi, l'aggiorneremo noi, presentando delle
proposte di legge in materia. Soprattutto chiediamo di mettervi a
lavorare non tanto per raccogliere dati, quanto soprattutto per
utilizzarli. È grave, infatti, non solo che non vi preoccupiate più
di tanto per ottenere questi dati, ma che quando li avete non li
teniate in alcun conto. L'unico dato esistente, documentato anche
dal Servizio geologico, è quello risultante dal catasto della
valangosità, che è ben diverso dal monitoraggio del sistema di
valanghe.
Quando poi si eseguono concretamente gli interventi, come nel
caso del Gabiet o dei sondaggi per realizzare la galleria
autostradale del Monte Bianco, ci si comporta sempre allo stesso
modo e si effettuano sempre le stesse pratiche: al Gabiet infatti
si progetta un impianto sotto la valanga - non sotto una piccola
valanga, ma sotto una grande valanga -, e ad Entrèves si mettono le
baracche degli operai sotto una valanga già conosciuta storicamente
non solo dagli avi, ma anche dalla gente che vive a Courmayeur.
Ne consegue che il problema dell'assetto idrogeologico, così
com'è denunciato da questo libro bianco, non è limitato solo alla
raccolta dei dati, ma è un fatto più generale di cultura. Io chiedo
che vi mettiate davvero a lavorare di più insieme e soprattutto
che, nel lavoro di tutti i giorni, teniate conto di questi problemi
e di queste pericolosità ambientali.
Consentitemi di fare un'osservazione sul problema della
protezione civile. Il grande impulso che in questi anni è stato
dato a questo servizio è molto importante e tutti concordano in
merito. Attenzione, però, perché la protezione non ci esime dalle
responsabilità che abbiamo in tema di prevenzione!
Purtroppo, la protezione civile è solo un mezzo concreto, ma
solo successivo o di terapia, se mi consentite il paragone con la
medicina. La geologia, lo studio e a legislazione dell'assetto del
territorio, invece, sono la medicina preventiva del territorio. Mi
sembra, però, che in questa maggioranza non ci sia la volontà di
lavorare concretamente insieme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK