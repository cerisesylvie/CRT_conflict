Consiglio Regionale della Valle d'Aosta - Oggetto del Consiglio n. 49 del 13 febbraio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 49 del 13 febbraio 1970 - Resoconto
OGGETTO N. 49/70 - Sicurezza della circolazione stradale nel
tratto Donnaz-Pont Saint Martin della strada statale n. 26.
(Approvazione di mozione)
Montesano (P.S.D.I.) -
Consigliere Tonino vuole
illustrare? La parola al Consigliere Tonino.
Tonino (P.S.I.U.P.) -
Io penso che il contenuto della
mozione sia abbastanza chiaro per cui non occorre particolare
illustrazione.
Circa la necessità di dare un limite di velocità a questo tratto
di strada è evidente per la trasformazione che ha avuto quella
strada, direi, in questi ultimi anni.
25 anni fa, in quel tratto di strada non vi era nulla, oggi è
completamente cambiata, la popolazione tende a trasferirsi in
quella zona, non già tanto per un incremento, perché la popolazione
di Donnaz è sempre su per giù la stessa, sui 2050 abitanti, ma è
piuttosto un obbligo per diversi motivi, il primo capoluogo è
diventato centro storico e vi è un'altra frazione, che è la più
grossa del paese, che è la frazione di Rovarey, che è anche quello
centro storico, quindi è quello che vedete circondato da vigneti
lassù; anche quello è centro storico, per cui non si può più
costruire.
Vi era inoltre la zona Clarette dove operavano 4 o 5 imprese
artigiane e anche quelle hanno dovuto sloggiare tutte assieme e
sono state trasferite tutte in quella zona, e in quella zona è
passata la deviazione del passaggio a livello; di qui il motivo
dell'incremento in quella zona e l'abbandono delle vecchie
abitazioni che non possono più subire delle trasformazioni di
ampliamento per le cause che ho detto prima.
Quindi noi non ci troviamo di fronte ad un paese che si sviluppa
in lunghezza lungo la Statale 26, e questo provoca un certo
movimento di gente e di mezzi che prima non c'erano e di
conseguenza non essendoci nessun limite di velocità succede quello
che succede.
La mozione dice che l'incidente in quella zona è quasi sempre
mortale o comunque gravissimo, io non sto qui a narrarvi tutti gli
incidenti che sono avvenuti in quel tratto di strada, gente che
viaggia tranquilla sul ciglio della strada, che viene investita
alle spalle e che viene scaraventata a venti, trenta metri e uccisa
sul colpo, a diverse donne che venivano e andavano per la spesa, è
successo questo, una bambina che sfugge alla sorveglianza del nonno
e attraversa la strada viene investita e, malgrado la frenata di 27
metri, viene scaraventata a 15 metri dal punto dell'urto, questo
denota la velocità della macchina, e per giunta i genitori della
bambina oltre ad aver perso ciò che di più caro avevano non hanno
avuto nemmeno un minimo risarcimento, l'investitore è stato
addirittura assolto in fase istruttoria, malgrado l'incidente fosse
avvenuto proprio di fronte ad una grossa frazione e quindi in un
centro abitato.
Ci fosse stato un limite di velocità, per prima cosa, una certa
responsabilità non poteva non essere imputata all'autista che non
avrebbe in questo caso rispettato il limite di velocità; seconda
cosa, quasi tutti gli incidenti capitati non sarebbero forse
avvenuti o comunque non così gravi, non proseguo oltre ad
illustrare altri incidenti, in qualcuno ci sono stati anche due
morti, comunque di quello che è passato, è inutile parlarne, quello
che importa ora è prevenire per l'avvenire. Quel tratto di strada
deve avere un limite di velocità perché non è che per incuria di
qualcuno, altri devono perdere la propria vita. Questo è grosso
modo il motivo della mozione che chiedo ai Colleghi Consiglieri di
votare e l'impegno di chi di dovere a voler rispettare il
deliberato.
Savioz
(P.C.I.) -
Io mi permettevo di aggiungere a
quanto detto dal Consigliere Tonino: il problema che riguarda in
modo particolare il tratto che dalla strada statale 26 all'altezza
della centrale idroelettrica di Saint Marcel e la salita che va
verso il Comune di Nus, dove neanche nello spazio di due anni ci
sono stati ben cinque morti, l'ultimo è stato tirato fuori per
miracolo da un coraggioso giovane che seguiva in macchina, ora se
c'è un punto delicato, pericolosissimo della strada statale della
Valle d'Aosta è quello, e tutti quelli che guidano l'automobile
pensano che chi prima, chi dopo abbia avuto un momento di trance
arrivando a quelle due curve, che sono curve e che non sono curve,
che sono pianeggianti e non sono pianeggianti, ora, mentre sarebbe
tanto semplice fare un muro lungo la dora e portare un rettilineo,
e allargare la strada, perché è uno dei punti più stretti di tutta
la Valle d'Aosta.
Io non capisco come l'ANAS non abbia mai provveduto a questa
soluzione, tenuto conto che quel povero diavolo che guidava
l'autobus è morto, secco sul colpo, per il fatto che il tir non
potendo passare, si sono schiacciati uno contro l'altro, ma non di
fronte, di fianco; quindi io non so se non sia il caso di
intervenire direttamente come Presidenza della Giunta, in qualche
modo, pregando l'ANAS di provvedere. Ho visto che stanno facendo
dei lavori interessantissimi, non discuto, sulla Mongiovetta, nel
comune di Monjovet, lì dove c'è quel famoso stabilimento, giù lungo
la Mongiovetta, in altri posti ancora, della statale 26; tutte
opere buone, io non discuto, per carità, vanno benissimo anche
quelle, però avrei dato una precedenza assoluta, là dove a ogni piè
sospinto abbiamo un morto in mezzo alla strada. Ancora tre giorni
fa, un tir è rimasto perpendicolo sul fiume, fortunatamente il
treno anteriore si è sfasciato completamente e siccome le ruote
sono partite per conto proprio la pancia del tir ha strisciato
sull'asfalto e si è fermato in bilico; ma bastavano quei 50
centimetri di più e anche quello andava a finire dritto giù nel
fiume, profondo cinque o sei metri in quel punto e addio sarebbe
partito anche quello.
Io ritengo proprio che sia una cosa di massima urgenza questo
problema, di questo posto che io chiamo il punto della morte.
Manganone
(D.C.) -
Penso che non abbiamo nessuna
difficoltà a votare favorevolmente la mozione del Consigliere
Tonino, perché ci rendiamo perfettamente conto che quella zona
manca di limite di velocità.
La prassi da seguire è una prassi che deve essere iniziata dal
Comune di Donnaz che già aveva iniziato nel '62, ma avrebbe anche
potuto continuarla nel '67. Avrebbe dovuto allargare il centro
abitato fino ai confini territoriali di Pont St. Martin.
Per quanto riguarda Savioz, voglio dire che sono a conoscenza
che c'è una perizia per l'assorbimento del ribasso d'asta avanzato
nel tronco di Nus, per fare quei lavori, nelle strette di St.
Marcel. Noi certamente lo seguiremo molto da vicino, perché sta a
cuore anche a noi la rettifica di queste cose.
Quindi io prego di votare favorevolmente la mozione.
Montesano (P.S.D.I.) -
Nessun altro chiede la parola?
Allora chi approva la mozione alzi la mano, contrari? Astenuti?
Il Consiglio approva.
Si passa all'ultimo oggetto n. 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK