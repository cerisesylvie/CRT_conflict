Consiglio Regionale della Valle d'Aosta - Oggetto del Consiglio n. 1240 del 3 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1240 del 3 aprile 1985 - Resoconto
OGGETTO N. 1240/VIII - PROROGA DEL MANDATO ALLA COMMISSIONE
AFFARI GENERALI, ALLARGATA AI CAPIGRUPPO, PER ACCERTAMEN TI SULLA
GESTIONE DELLA CASA DA GIOCO DI SAINT-VINCENT. (Approvazione di
ordì ne del giorno)
PRESIDENTE
: In relazione alla richiesta formulata stamani
di prorogare il mandato alla I commissione per la questione Casino,
invito il Consiglio a deliberare per l'iscrizione immediata
all'ordine del giorno dell'argomento suddetto, ricordando che
occorre la maggioranza dei 2/3 dei consiglieri:
IL CONSIGLIO
ai sensi del 2° comma dell'articolo
50
del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Proroga del mandato alla Commissione
Affari Generali, allargata ai Capigruppo, per accertamenti sulla
gestione della Casa da Gioco di Saint-Vincent".
PRESIDENTE
: Metto in approvazione la deliberazione in
oggetto:
ESITO DELLA VOTAZIONE
Presenti: 29
Votanti: 28
Maggioranza: 24
Favorevoli: 27
Contrari: 1
Astenuti: 1 (Riccarand)
Il Consiglio approva.
PRESIDENTE
: Do lettura dell'ordine del giorno presentato
dal Consigliere Beneforti, testé iscritto d'urgenza all'ordine del
giorno dei lavori della seduta in corso.
ORDINE DEL GIORNO
Il Consiglio regionale della Valle d'Aosta
- rammentato il mandato, conferito con proprio provvedimento n.
1043/VIII in data 14 gennaio 1985 alla Commissione Affari Generali
allargata ai Capigruppo, di procedere ad una azione di accertamento
in via amministrativa di fatti che possono integrare gli estremi di
sottrazione ed occultazione degli incassi, che il terzo comma
dell'art. 15 della Convenzione Regione-SITAV considera come
giustificato motivo di revoca della concessione per l'esercizio dei
giochi;
- preso atto che per l'adempimento del mandato entro il termine
di 90 giorni, la Commissione, a causa di numero si impegni inerenti
all'attività del Consiglio, nel corso del mese di marzo non ha
potuto essere convocata con la necessaria frequenza;
- considerato altresì che nei giorni scori sono emersi ulteriori
elementi relativi ad accertamenti tributari sui fatti collegati con
l'inchiesta giudiziaria in corso, elementi sui quali ha riferito in
Commissione, nella riunione del 2 aprile 1985, il Presidente della
Giunta regionale;
- ritenuto opportuno consentire alla Commissione un approfondito
esame dell'intera vicenda, anche mediante l'acquisizione di nuovi
documenti relativi ai procedimenti delle autorità giudiziaria e
finanziaria;
DELIBERA
di prorogare sino al termine massimo del 15 maggio 1985 il
mandato conferito alla Commissione Affari generali ai Capigruppo,
con provvedimento n. 1043/VIII in data 14 gennaio 1985, di
accertamenti sulla gestione della Casa da Gioco di
Saint-Vincent.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
A nostro giudizio l'ordine del giorno,
così come è formulato, può essere accettato con l'impegno di tenere
informato il Consiglio, di non trascinare la questione e di non
voler fare speculazioni inerenti alla campagna elettorale.
Noi chiediamo che il Presidente del la Commissione nel primo
Consiglio di maggio, sia che i lavori siano ultimati (come noi ci
auguriamo) sia che non siano conclusi, faccia conoscere al
Consiglio lo stato dei lavori della Commissione.
Il termine del 15 maggio può andare bene, però non vorremmo che
fosse un "escamotage". Con la nostra proposta si dà il tempo utile
alla Commissione per concludere i suoi lavori e la si impegna ad
informare tempestivamente il Consiglio.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io voterò contro questo ordine
del giorno della Commissione, come avevo già annunciato, anche
perché non ne faccio più parte per una mia volontà politica, per
essere coerente con me stesso e fare chiarezza nei confronti
dell'opinione pubblica.
Io non sono in attesa di far sì che il 13 maggio i D.P. escano
per far posto al Partito Socialista Italiano! Io seguo la mia linea
politica, indicata dal mio partito e debbo rispondere delle mie
azioni solo all'elettorato, per cui non ho atteggiamenti di
pazienza annuale o mensile, secondo l'umore di alcuni esponenti
della maggioranza e in modo particolare dell'Union valdôtaine! Se
il P.S.D.I. sarà chiamato a costituire una maggioranza e si troverà
d'accordo su di un programma, io penso che le pregiudiziali su una
posizione assunta da un suo esponente non saranno considerate
determinanti.
Io esprimo, quindi, parere contrario a questa delibera e quello
che più mi colpisce è proprio il punto 2° delle premesse dove,
ancora una volta, la Commissione si nasconde dietro scusanti che
non hanno senso e devo si dice che nel corso del mese di marzo non
ha potuto essere convocata per i numerosi impegni inerenti
all'attività del Consiglio. Ma io vorrei sapere che cosa ha fatto
questa Commissione, dal 14 gennaio al 14 marzo, in merito al
compito che le era stato assegnato, cioè svolgere un'indagine
amministrativa!
Debbo dare atto pubblicamente al Presidente della Giunta di
essere stato di una bontà ed onestà che mi hanno sorpreso perché ha
dato alla Commissione tutti gli elementi e copia dei documenti
tutte le fotocopie necessari ed è solo grazie all'impegno morale e
politico del Presidente della Giunta che noi siamo venuti a
conoscenza di alcuni elementi importanti. Lo ringrazio
pubblicamente, perché senza il suo aiuto la Commissione avrebbe
dovuto chiedere che cosa era successo a qualche giornalista ed
infatti noi, membri di una Commissione di indagine, abbiamo dovuto
apprendere dai giornali che erano stati omessi, rubati o sottratti
dalla SAISET 19 miliardi e abbiamo dovuto apprendere dai giornali
che era stata avanzata una richiesta di sequestro sugli stipendi e
sulle indennità. Se non fosse stato per Rollandin, noi non saremmo
stati in grado di indagare su niente: abbiamo sempre aspettato le
risultanze delle autorità giudiziarie per poi prenderne atto. Se
questa è una Commissione di indagine sarebbe stato meglio non
costituirla!
Vorrei sottolineare un altro punto e rispondere brevemente al
Presidente della Commissione, il Consigliere Beneforti. Nel parere
legale dell'Avv. Dal Piaz c'è scritto che, non appena la
Commissione fosse venuta a conoscenza di sottrazione di danaro ai
danni della Regione, si sarebbe dovuto procedere immediatamente
alla revoca. Noi siamo venuti a conoscenza di una sottrazione di
denaro pubblico e avevamo il dovere, morale e politico, di invitare
il Consiglio a revocare la concessione. Questo non è stato fatto e
non abbiamo tenuto conto del parere legale che ci era stato
dato.
Il Presidente Beneforti dice che dobbiamo preoccuparci della
revoca della concessione. Noi ci dobbiamo preoccupare dell'opinione
pubblica, non della revoca delle concessioni alle società! La
revoca della concessione ci dovrebbe preoccupare perché esistono,
forse, dei gruppi politici che sono in connessione od in collusione
con le società SAI SET e SITAV? Bisogna avere il coraggio di dire
queste cose! Noi abbiamo il dovere di denunciarle all'opinione
pubblica, ma non dobbiamo preoccuparci della revoca.
Io voterò contro questa richiesta di proroga che dimostra,
ancora una volta, l'incapacità di portare avanti un'indagine
amministrativa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io vorrei ringraziare il Consigliere
Baldassarre anche se non so se ci abbia fatto un augurio o una
previsione. Se è un augurio lo accettiamo, se è una previsione
dimostra che il Consigliere Baldassarre ha qualche elemento di
giudizio in più rispetto a noi socialisti.
Io non inneggio alla bontà d'animo del Presidente della Giunta,
questo lo lascio fare al Consigliere Baldassarre il quale, nel suo
crescendo quasi rossiniano, chissà dove ci porterà... sembra di
assistere alla scena apocalittica dei tre cavalieri che io non
conosco, che si stanno avventando sulla nostra Regione! Bisogna
stare attenti a queste capacità divinatorie del Consigliere
Baldassarre, altrimenti il domani non si presenterà sicuramente
roseo così come non è rosea, oggi, la situazione del Casinò.
Al di là delle battute più o meno scherzose, non vorrei che il
Consiglio si dividesse in una maniera manichea quasi che ci fossero
da una parte gli avversari e dall'altra coloro che nutro no una
certa condiscendenza verso la maggioranza. Non credo che il Partito
Socialista possa essere inserito in quest'ultimo gruppo, ma
soprattutto la posizione del Partito Comunista credo sia
inattaccabile sotto il profilo dei lavori della Commissione!
Noi avevamo detto che, tramite a serietà del lavoro svolto dalla
Commissione, avremmo difeso anche l'immagine del Consiglio
regionale, il quale, grazie alle conclusioni ponderate e
documentate della Commissione, avrebbe potuto decidere
obiettivamente in merito alla revoca della concessione. L'argomento
è invece dipinto a tinte così fosche che ha un forte impatto
sull'opinione pubblica e questo mi sembra un pò arrischiato anche
perché si innestano dei meccanismi di qualunquismo che non sappiano
dove portino. Sembra che questa Commissione si sia sottratta
volutamente all'obbligo di portare a conoscenza del Consiglio la
vicenda del Casinò sotto tutti i suoi aspetti!
Io ribadisco che non si devono confondere le competenze di una
commissione d'inchiesta con un'inchiesta giudiziaria o con un
eventuale giurì d'onore sul comportamento di amministratori
presenti, passati e futuri. La Commissione d'inchiesta deve
esaminare degli atti amministrativi e sulla base di questo esame
deve formulare o meno l'ipotesi che le concessioni alla SAISET e
alla SITAV siano ancora valide oppure da revocare. Questo è
l'atteggiamento che noi abbiamo sempre avuto.
Condivido l'impostazione del collega Mafrica di arrivare nel più
breve tempo possibile ad una chiarificazione: la vicenda è così
complessa che un mese più o un mese meno non cambia sostanzialmente
le cose, perché altrimenti saremmo sospettati di svolgere la nostra
inchiesta in chiave elettorale. Se invece vogliamo comprendere nel
giudizio della Commissione anche quello politico, io credo che la
collettività valdostana abbia già avuto la possibilità di esprimere
un suo primo giudizio su questa difficile "avventura" che ha visto
coinvolta la nostra Regione. Non vedo perché quindi in prossimità
delle elezioni si debba speculare su un centinaio di voti proprio
in riferimento al fatto che ci potremmo trovare con cento
disoccupati in più o in meno...
Il Presidente della Commissione questa mattina ha preso degli
impegni e li ha concretizzati in un ordine del giorno. Dobbiamo
dargli atto che questa impostazione era emersa in sede di
commissione e noi la approviamo, con la calda raccomandazione che
nel più breve tempo possibile questo discorso sia chiuso in maniera
definitiva secondo il mandato che la Commissione ha avuto dal
Consiglio regionale.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Io confermo quello che ho detto questa
mattina e mi assumo l'impegno di attuare quanto è contenuto in
questo ordine del giorno scaturito ieri dalla riunione della
Commissione. Siccome nessuno ha niente da nascondere e da
strumentalizzare, se ci saranno da fare delle comunicazioni al
Consiglio nell'adunanza dei primi di maggio non avremo niente in
contrario a farlo, poiché siamo tutti rappresentati in Commissione
ed insieme decideremo. Se non avremo argomenti, li porteremo nella
seduta successiva, perché il mandato scade il 15 maggio. Questo è
un impegno che mi assumo a nome di tutta la Commissione.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Voglio fare una prima considerazione,
scherzosa, sulle previsioni del tempo: il colonnello Bernacca che
ha a disposizione il satellite Arianne, spesso si sbaglia... và a
sapere che cos'ha a disposizione il nostro amico Baldassarre,
perché lui, quando prevede, prevede giusto!!
BALDASSARRE (P.S.D.I.)
(fuori microfono): Io so che ai
compagni socialisti sta a cuore entrare in maggioranza e volevo
dargli una mano...
TAMONE (U.V.):
vorrei poi invitare tutti a riflettere con
maggiore attenzione sui proventi della casa da gioco, che servono
alla comunità valdostana e che quest'anno sono aumentati del 40%: è
in questo senso che io vedo la situazione "rosea".
BALDASSARRE (P.S.D.I.)
(fuori microfono): Negli altri
anni sono stati rubati!
TAMONE (U.V.):
No, no Consigliere Baldassarre, qui non si
parla di rubare: i giochi francesi, sui quali non ci sono dubbi.
stanno rendendo il 40% in più dell'anno scorso, per cui io penso
che la situazione sia abbastanza rosea, al di là di ogni altra
considerazione. Noi siamo disponibili ad accettare quello che ha
detto il Consigliere Mafrica e, se riusciremo a terminare prima i
lavori, porteremo le conclusioni in Consiglio anche prima della
data di scadenza. Però, caro Consigliere Mafrica, se non ce la
faremo cosa scriveremo sulla relazione? Noi abbiamo fatto solo
questa considerazione in Commissione ed in Consiglio tentiamo di
ripeterla.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Noi ribadiamo il giudizio negativo
espresso questa mattina nei confronti della delibera. Dichiaro
quindi che a nome del Movimento Sociale Italiano, voterò
contro.
Ricordo però che alcuni di voi si sono meravigliati per certe
dichiarazioni del Consigliere Baldassarre. C'è poco da
meravigliarsi! Nel suo discorso ha detto una verità sacrosanta e
cioè che la ragione per la quale non si arriva ad una soluzione e a
delle dichiarazioni precise dipende dal fatto che dietro alla
società SAISET si nasconde qualcuno che bisogna tutelare e difende
re. Anch'io ritengo che questa sia la ragione principale che ci
porta a dilungare nel tempo questi lavori.
Chi si nasconde dietro la SAISET? Il Consigliere Tamone ha
dichiarato che il Casinò ci fa guadagnare più soldi, ma quanti
soldi continuano ad intascare quei personaggi che si nascondono
sempre dietro a queste società? Questa è la motivazione principale
per cui io di chiaro di non condividere questa delibera e voterò
contro.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
A propos de la requête d'arriver le
plus tôt possible à des conclusions et de savoir déjà au premier
Conseil du mois de mai ce qui se passe, il faut être aussi assez
sincères: il ne s'agit pas de dire. d'un côté, qu'il ne faut pas
arriver après le 12 mai afin d'éviter que la population vienne à
connaissance de certaines choses et de l'autre le contraire! Je
peux comprendre que Monsieur Riccarand vous a tiré les oreilles ce
matin pour le fait que peut-être vous avez accepté de travailler
jusqu'au 15 mai et que vous avez des problèmes vous aussi. Mais
enfin il faut aussi avoir l'honnêteté de dire que si on donne un
mois de temps, le maximum c'est de pouvoir travailler pendant un
mois. Si après 15 jours on aura les résultats, je crois que la
Commission est souveraine et pourra arriver au Conseil en disant:
"en ce moment on a déjà abouti à ces résultats". Pour les
différentes observations faites. je crois que comme d'habitude
lorsqu'on parle du Casino, on dit des choses très sérieuses et
d'autres nui le sont moins. surtout sur le rapport entre le
Gouvernement et la Commission. Je crois que lorsqu'on a pu on a
toujours donné les documents qui étaient nécessaires et ça c'était
un devoir. Pendant la semaine sainte on a l'habitude de réfléchir
et j'aimerais bien que chacun. en réfléchissant. puisse, plus que
reconnaître la bonté des autres, reconnaître parfois son haine
gratuite, afin que l'on puisse commencer le mois de mai avec un
autre esprit de travail: même sur le problème du Casino, je crois
que là ce serait important.
Pour le restant. je le répète encore au Conseiller Aloisi, de la
part des forces de la majorité il n'y a aucun intérêt à maintenir
une enquête administrative. Au contraire, on a toujours souhaité
que l'enquête judiciaire puisse arriver le plus tôt possible à la
fin. Alors je crois. Conseiller Aloisi, qu'il y a une contradiction
entre ce que tu dis et ce que nous venons de dire; c'est-à-dire que
les éléments que nous pouvons connaître sont assez limités, car tu
comprends très bien que uniquement les juges ont les moyens de dire
ce qui s'est passé, ayant les instruments pour arriver à certaines
vérités! Mais ce n'est sans doute pas le Conseil qui arrivera à des
conclusions pénales, à lesquelles doivent arriver les juges. Alors
c'est inutile de dire Que quelqu'un a intérêt à prolonger les
termes, et je ne veux pas accepter cette attitude à l'intérieur du
Conseil. Je crois que de la part des forces de la majorité il y a
tout intérêt à faire le plus tôt possible clarté sur ce point.
Qu'il soit clair que n'importe qui a intérêt à maintenir cette
enquête. Plus vite on arrive à donner à la population l'ensemble
des faits, mieux c'est pour tout le Conseil.
PRESIDENTE
: Ha chiesto la parola il Consigliere Mafrica:
ne ha facoltà.
MAFRICA (P.C.I.):
Non ho capito in che senso sono state
accolte le nostre affermazioni. Il Consigliere Tamone ha detto di
non essere contrario a riferire al primo Consiglio sull'andamento
dei lavori, mentre il Presidente della Giunta ha detto che non lo
ritiene opportuno.
(.....INTERRUZIONE.....)
Noi riteniamo di aver svolto, nella Commissione, in ogni momento
e partecipando a tutti i lavori. un serio esame dei fatti e dei
documenti. Riteniamo di poter continuare ancora per un mese, perché
ci sembra che siano venuti fuori degli elementi che meritano un
esame serio e perché, alla luce di questi elementi. le nostre
convinzioni potranno essere condivise anche da altri. L'esame che
va fatto richiederà il tempo necessario per consentire al Consiglio
regionale di concludere l'indagine con un giudizio.
Abbiamo chiesto che il Consiglio venisse comunque informato
nella prima riunione, per conoscere il punto in cui si trovano i
lavori della Commissione e per consentire ai vari gruppi di porre
domande e sollevare Questioni. Noi diamo l'assenso a questo ordine
del giorno perché vogliamo che sia fatta chiarezza fino in fondo e
che si prendano le decisioni più opportune avendo però le soluzioni
di ricambio già pronte. Questa delibera per noi va bene.
Se, durante i lavori della Commissione. emergeranno nuovi
elementi e non si vorrà venire in Consiglio per svaria ti motivi
avremo, comunque, la possibilità di intraprendere nostre iniziative
sempre nell'ambito del Consiglio.
Noi vogliamo esaminare il problema del Casinò nell'interesse
generale della Regione, della giustizia e del rispetto delle
norme.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Se non sono stato chiaro prima,
ribadisco al Consigliere Mafrica che noi intendiamo finire i lavori
della Commissione e portare in Consiglio la relazione definitiva
prima del 15 maggio. Se non sarà possibile portare in Consiglio la
relazione, lo informeremo e tutti insieme, in Commissione,
decideremo il da farsi.
PRESIDENTE
: Se nessuno chiede la parola metto in
approvazione la delibera in oggetto:
ESITO DELLA VOTAZIONE
Presenti: 31
Votanti: 31
Favorevoli: 28
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK