Consiglio Regionale della Valle d'Aosta - Oggetto del Consiglio n. 1781 del 10 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1781 del 10 gennaio 1991 - Resoconto
OGGETTO N. 1781/IX - Approvazione del piano di riparto dei
finanziamenti da assegnare a comuni e consorzi, per
l’anno 1991, in applicazione della legge regionale
15 dicembre 1982, n. 93 (Testo unico delle norme regionali in
materia di promozione di servizi a favore delle persone anziane ed
inabili).
Presidente: Do lettura della proposta di deliberazione iscritta
al punto 37 dell’ordine del giorno.
IL CONSIGLIO
- richiamata la legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili") con la quale la Regione
promuove interventi a favore delle persone anziane ed inabili
mediante l’assegnazione agli enti locali di
finanziamenti per l’istituzione, il potenziamento e
la gestione dei servizi precisati nella legge medesima;
- visti i programmi inoltrati da comuni e da consorzi per
l’istituzione, il potenziamento e/o la gestione di
servizi per l’anno 1991;
- ravvisata la necessità, in applicazione
dell’articolo 20 della legge regionale n. 93/1982,
di proporre al Consiglio regionale il piano annuale di riparto dei
contributi regionali per il predetto anno;
- visti gli atti predisposti dall’Assessore alla
Sanità ed assistenza sociale, Beneforti;
- sentita l’Associazione dei Sindaci della Valle
d’Aosta, nonché la Consulta regionale delle
Organizzazioni Sindacali dei Pensionati;
visto il parere della V Commissione consiliare permanente;
Delibera
1°) di approvare il piano per l’anno 1991 di
riparto dei finanziamenti regionali, in applicazione della legge
regionale 15 dicembre 1982, n. 93, come dagli atti predisposti
dall’Assessore alla Sanità ed Assistenza Sociale
(allegato A);
2°) di dare atto che la spesa complessiva di lire 22.860.400.000
graverà sui seguenti capitoli e residui del bilancio di previsione
per l’esercizio finanziario 1991:
a) quanto a lire 22.571.900.000
(ventiduemiliardicin-quecentosettantunomilioninovecentomila) sul
capitolo del bilancio di previsione della Regione per
l’anno 1991 corrispondente al Capitolo 22805 del
bilancio preventivo della Regione per l’anno 1990
"Contributi ai Comuni nelle spese di gestione di servizi sociali a
favore delle persone anziane ed inabili";
b) quanto a lire 288.500.000
(duecentoottantotto-milionicinquecentomila) sul capitolo del
bilancio di previsione della Regione per l’anno 1991
corrispondente al Capitolo 22820 del bilancio preventivo della
Regione per l’anno 1990 "Contributi ai Comuni nelle
spese di investimento in servizi a favore delle persone anziane ed
inabili";
3°) di stabilire che i comuni applichino nei confronti degli
utenti dei servizi le contribuzioni contenute nelle allegate
tabelle;
4°) di stabilire che agli impegni e alle liquidazioni dei
finanziamenti assegnati ai comuni provveda la Giunta regionale, con
successivi provvedimenti deliberativi, ai sensi
dell’articolo 21 della legge regionale 15 dicembre
1982, n. 93;
5°) di stabilire che le modalità per
l’utilizzazione dei fondi assegnati con il piano di
riparto dei finanziamenti, per le modalità operative e per
l’applicazione delle tabelle di contribuzione siano
comunicate agli Enti assegnatari con circolare
dell’Assessore alla Sanità ed Assistenza Sociale,
tenuto conto delle direttive generali approvate contestualmente al
piano di riparto;
6°) di demandare all’Assessore alla Sanità ed
Assistenza Sociale l’esame delle richieste degli
Enti gestori per eventuali assunzioni di personale oltre
l’organico assegnato in caso di assenze per
gravidanza o malattia superiori ai 30 giorni;
7°) di demandare alla Giunta regionale
l’assegnazione dei fondi per le microcomunità di
Gressan e Pontey secondo i criteri adottati per le altre strutture
al momento dell’entrata in funzione delle stesse,
previste nel corso dell’anno.
Allegati
(...omissis...)
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Con questo provvedimento si predispone il
piano di riparto finanziario per il 1991 a sostegno dei servizi per
le persone anziane ed inabili, sulla base di quanto previsto dalla
legge regionale n. 93 del 15 dicembre 1982.
Il piano, che è allegato all’ordine del giorno, è
stato elaborato alla luce dei programmi presentati dai comuni e dai
consorzi dei comuni. Sono stati i comuni stessi, infatti, ad
avanzare, singolarmente o come consorzi, le relative richieste.
Prima dell’approvazione del piano da parte della
Giunta, è stata sentita l’Associazione dei sindaci,
nonché la Consulta delle organizzazioni sindacali dei pensionati,
come era previsto dalla legge, ed i verbali degli incontri sono
allegati al presente provvedimento.
Il costo del piano per il 1991 è previsto in lire 22.860.000.000
e comprende spese di gestione e spese in conto capitale.
Le spese di gestione, come da progetto e come i Consiglieri
sanno, riguardano l’assistenza domiciliare, la
fornitura pasti, la gestione delle microcomunità, dei centri diurni
e d’incontro per gli anziani, i soggiorni termali ed
anche spese d’alloggio per anziani qualora i comuni
decidano di dare loro degli appositi alloggi. In queste spese non è
prevista l’assegnazione di fondi per le
microcomunità di Gressan e Pontey, alle quali saranno tuttavia
applicati gli stessi criteri non appena entreranno in funzione nel
corso del 1991. I comuni sono tenuti ad applicare le tabelle delle
entrate allegate al presente provvedimento.
Le modifiche apportate rispetto al 1990 tengono conto di alcuni
aspetti ed in particolare dell’applicazione del
nuovo contratto di lavoro e dei relativi miglioramenti economici.
Ai dipendenti si applica il contratto dei dipendenti degli enti
locali ed i miglioramenti da esso previsti.
I comuni hanno anche chiesto che gli assistenti domiciliari
siano aumentati di un quarto rispetto allo scorso anno, per
garantire le sostituzioni. Tale richiesta è stata accolta, ma
limitatamente ai comuni della seconda fascia (quelli dai 1.000 ai
1.500 abitanti). Alle microcomunità si assicura comunque la
sostituzione del personale assente per gravidanza o per malattia
oltre i trenta giorni, mentre lo scorso anno le varie richieste dei
comuni erano esaminate di volta in volta.
I finanziamenti per le altre prestazioni sono stati aumentati
del 10 per cento circa. Tale percentuale corrisponde al valore
dell’inflazione. Anche i contributi a carico degli
utenti per i vari servizi (prestazioni infermieristiche,
lavanderia, pasti...) hanno subito i normali aumenti o
arrotondamenti dell’indice inflativo.
Innovativa e doverosa è invece la contribuzione a carico dei
familiari (genitori, coniugi o figli) dei ricoverati, che è stata
attuata nell’intento di recuperare entrate nel
limite del possibile. Fino ad oggi, infatti, le contribuzioni dei
parenti, che pure erano dovute, e quelle per le prestazioni offerte
in altri settori, non hanno mai superato il 10 per cento delle
spese sostenute dalla Regione.
L’innovazione di quest’anno sta in
questi termini: l’importo convenzionale mensile è
fissato in 1,5 milioni e l’utente è tenuto a versare
la quota-parte in base al proprio reddito. Quindi, se esistono
coniugi, genitori e figli, ciascuno di loro è tenuto a versare la
propria quota-parte in base al reddito. Questa soluzione facilita
l’accordo tra i parenti e quindi anche il recupero
delle quote. Il sistema precedente era infatti molto più complesso:
imponeva un preventivo accordo tra tutti i parenti tenuti alla
contribuzione, rendeva difficile l’accertamento dei
redditi da parte dei comuni ed in molti casi vanificava
l’obiettivo di estendere la contribuzione ai
familiari nei casi in cui essa poteva essere versata, perché i
comuni, dinanzi a casi molto complicati, spesso lasciavano anche
perdere.
Noi riteniamo che col nuovo sistema, che impone ad ogni
familiare di pagare la propria quota-parte rapportata al reddito,
sia molto più facile l’accertamento ed il recupero
delle quote da parte dei comuni interessati.
Col vecchio sistema non esisteva inoltre alcun disincentivo
all’allontanamento dell’anziano dal
suo ambiente familiare, perché per i familiari, non più tenuti al
pagamento di alcuna quota, era più facile depositare
l’anziano nelle micro-comunità piuttosto che tenerlo
a casa. Credo pertanto che ora l’obbligo del
pagamento concorra a responsabilizzare molto di più anche i
familiari.
Queste sono le modifiche apportate nel 1991 rispetto al 1990,
che in sostanza hanno lo scopo di determinare quote credibili ed
effettivamente riscuotibili, per disincentivare
l’allontanamento dell’anziano dal
proprio domicilio abituale, e di garantire
all’Amministrazione maggiori entrate.
Dobbiamo però prendere in esame anche altri aspetti, come quello
previsto dalla legge n. 12 del 5 aprile 1990, che prevede
l’assunzione, per concorso, di cinque impiegati
amministrativi, cui sarà affidato il coordinamento di una o due
micro-comunità. Questi impiegati svolgeranno il normale orario di
lavoro in una microcomunità, ma potranno vedersene affidata anche
un’altra per riuscire a completare le 36 ore di
lavoro.
Una volta definita la mobilità del personale ed esaurita la
vecchia graduatoria, si procederà a bandire il nuovo concorso per
la copertura dei posti vacanti e per sistemare il personale in
condizioni di precarietà.
Infine, si sta approntando un piano di formazione e
riqualificazione professionale di tutto il personale, perché
riteniamo che anche il personale adibito
all’assistenza nelle microcomunità od a domicilio
debba essere sempre aggiornato e qualificato per garantire un
servizio sempre più adeguato alle esigenze degli anziani e di
coloro che devono ricorrere a questo servizio.
Con la collaborazione dell’ANSED stiamo anche
cercando di portare avanti un programma di animazione, perché
riteniamo che l’anziano, ospite della microcomunità,
non debba essere solo lavato, pulito e sfamato, ma anche messo
nelle condizioni di vivere più serenamente la sua ultima parte di
vita.
Una volta accertati i costi, dovremo cercare di incrementare
notevolmente l’assistenza domiciliare, sia per
tenere gli anziani nel loro ambiente familiare, sia perché tale
scelta potrebbe farci risparmiare parte delle spese attuali e
future. Nelle microcomunità abbiamo infatti sempre più bisogno di
personale, perché è in continuo aumento il numero degli anziani non
autosufficienti, che oggi rappresentano l’80 per
cento a fronte degli autosufficienti, che sono solo il 20 per
cento.
In prospettiva dobbiamo anche cercare di realizzare gli
obiettivi previsti dalla deliberazione n. 475 del 26 gennaio 1990,
che mira ad aprire in Valle dei ricoveri specializzati, dove gli
anziani non auto-sufficienti possano ricevere anche una certa
assistenza sanitaria. Vi sono infatti anziani che, pur non potendo
essere assistiti in una microcomunità, non sono neanche assistiti
in ospedale perché non da "ospedalizzare".
Con le amministrazioni locali cercheremo di localizzare questi
centri. L’unico scelto nel passato era quello di
Antey-Saint-André, mentre, di concerto con la Comunità montana
Valdigne, se ne sta prospettando un altro a Courmayeur.
Credo di aver evidenziato le poche innovazioni rispetto al piano
del 1990 e gli obiettivi che intendiamo perseguire nel prossimo
futuro per offrire a queste microcomunità,
all’assistenza domiciliare, nonché ai centri diurni
e notturni per gli anziani, un’assistenza sempre più
confacente alle esigenze della vita di oggi.
La Giunta ha presentato questo programma, che ha ottenuto il
consenso dell’Associazione dei Sindaci e della
Conferenza delle organizzazioni sindacali, e resta a disposizione
dei Consiglieri per gli eventuali chiarimenti
---
Si dà atto che alle ore 10,49 riassume la presidenza il
Presidente Dolchi.
---
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Anche in questo caso vorrei fare
un’osservazione sulla parte finanziaria, perché
voi...
Beneforti
(fuori microfono): Io ti passo
l’Assessore alle Finanze.
Riccarand (VA):
Sì, sì, ma mi rivolgo proprio
all’Assessore alle Finanze.
Sulle presenti deliberazioni avete tirato fuori la teoria del
"un dodicesimo", per cui sui nuovi capitoli relativi al bilancio di
previsione del 1991 si potrebbe utilizzare fino
all’un dodicesimo dell’impegno del
capitolo. Ricordo anche che questa motivazione è stata invocata
dall’Assessore Rusci per giustificare il ritiro di
un suo oggetto.
Qui si impegnano "22.571.900.000 di lire sul capitolo del
bilancio di previsione della Regione per l’anno 1991
corrispondente al capitolo 22805 del bilancio preventivo della
Regione per l’anno 1990". Mi sembra che in questo
caso la dizione sia corretta dal punto di vista tecnico, perché non
si va a citare, come facevate voi prima, un nuovo capitolo di un
bilancio non ancora approvato e che quindi non possiamo citare, ma
si fa un riferimento corretto.
Tuttavia, sempre alla luce della teoria del "un dodicesimo", su
questo capitolo noi dovremmo avere 265.000.000.000 e quindi in
bilancio dovremmo avere un capitolo che contiene una previsione di
spesa di 265.000.000.000. Poiché sappiamo benissimo che nel
bilancio di previsione della Regione non esiste alcun capitolo di
spesa di questo genere, io ritengo che la tesi del "un dodicesimo",
che voi avete tirato fuori, non stia assolutamente in piedi e sia
stata inventata lì per lì.
Che non stia in piedi è dimostrato dai dati di fatto,
tant’è vero che praticamente andate ad impegnare
tutto un capitolo e non un dodicesimo e che...
(...Interruzione del Presidente Bondaz...)
... Il Presidente della Giunta, invece di fare delle battute,
dovrebbe stare un pochino più attento ed essere un
po’ più rispettoso nei confronti di ciò che dicono i
Consiglieri, che potranno anche essere... Come?...
(...Interruzione del Presidente Bondaz...)
... A me non sembra, perché...
(...Interruzione del Presidente Bondaz...)
... perché si sta rivolgendo ai Consiglieri in termini
insultanti, quindi non è rispettoso. Un Consigliere può anche dire
cose sbagliate. Lo si può eventualmente correggere, ma non mi
sembra il caso di ricorrere a degli insulti...
Bondaz
(fuori microfono):
Non ho usato nessun
insulto.
Riccarand (VA):
Invece sì, perché prima, siccome io sento
anche, hai detto: "Fatti furbo!". Probabilmente non sarà un
insulto, ma è qualcosa che si avvicina molto...
(...Interruzione del Presidente Bondaz...)
... Va bene, è una cortesia! Allora, al Presidente della Giunta,
che oltretutto è anche avvocato, io chiederei di prestare più
attenzione al rispetto delle regole, dei regolamenti e delle leggi.
Qui è molto in uso rispettare e richiamare le leggi quando conviene
e trascurarle quando non convengono.
Questo è un piccolo fatto di nessuna importanza, perché siamo
tutti d’accordo sulla sostanza del provvedimento,
che quindi verrà votato all’unanimità, però io
ritengo che anche su questi aspetti contabili si debba essere
rispettosi di determinate normative. Non si può, specie per certi
provvedimenti di Consiglieri della minoranza, dire: "Questi li
dobbiamo rinviare a dopo l’approvazione e la
pubblicazione del nuovo bilancio", come è capitato ad alcune
proposte di legge del Gruppo Verde Alternativo, e come del resto è
giusto, perché questa procedura ci è stata confermata anche dagli
uffici, quando poi ci troviamo di fronte atti della Giunta che,
guardacaso, vanno avanti come se niente fosse, supportati da teorie
che non stanno in piedi, come quella del "un dodicesimo".
Dimostratemi che in questo caso stiamo
all’interno dell’un dodicesimo del
capitolo del bilancio di previsione del 1991 corrispondente al
capitolo 22805 del bilancio del 1990.
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Volevo soltanto chiarire al collega
Riccarand che questo non è un problema di un dodicesimo, perché non
si tratta del saldo di una spesa, ma di un piano che verrà portato
avanti nel corso del 1991 in base ad una legge, infatti qui
c’è scritto:
"Il Consiglio delibera: 1°) di
approvare il piano per l’anno 1991 di riparto dei
finanziamenti regionali, in applicazione della legge regionale 15
dicembre 1982, n. 93, come dagli atti predisposti
dall’Assessore alla Sanità ed Assistenza
Sociale".
Questo è un piano che verrà attuato nel 1991 e non il
saldo di una spesa che invece deve rientrare nel calcolo del
dodicesimo. Consigliere Riccarand, volendo, oggi è possibile fare
un piano anche per il 1992...
Riccarand
(fuori microfono):
Indicando
precisamente il capitolo di cui si tratta...
Beneforti (DC):
Sì, Consigliere Riccarand. Io non sono
Assessore alle Finanze, però posso dire che abbiamo indicato quel
capitolo perché a suo tempo avevamo stabilito che queste spese
rientrassero proprio in quel capitolo.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
Dans son ensemble, compte tenu du fait
que cet engagement fait référence à une loi qui prévoit
qu’il y ait une intervention dans ce secteur, je
crois que l’on ne peut que partager les différentes
interventions qui sont à soutien de l’assistance aux
personnes âgées.
Il est évident qu’il y aura
d’autres initiatives, il est tout de même important
qu’il y ait un engagement de
l’Administration régionale et des communes face à ce
problème, qui a été - je voudrais le rappeler - une contribution
importante pour résoudre le problème de l’occupation
surtout féminine.
Je crois que plusieurs familles, en particulier dans la moyenne
et haute montagne, ont eu cette possibilité qui a permis vraiment
de résoudre les deux problèmes d’une façon optimale.
Donc, je crois que ce n’est pas la peine
d’insister sur ce thème, car on ne peut que le
partager.
Je crois qu’en même temps il est évident
qu’on a besoin d’une formation
professionnelle toujours plus ponctuelle, pour des raisons tout à
fait normales. Il y a eu dans les premières années des difficultés,
à présent je crois qu’on est de plus en plus à même
de jérer d’une façon satisfaisante les problèmes. On
insiste sans doute sur le fait que, au moment où il y a des
substitutions du personnel, il y ait la possibilité
d’employer les personnes les plus proches à la
commune intéressée, pour qu’il y ait le maximum
d’avantage pour les personnes qui doivent se
déplacer et pour résoudre un problème qui est dû à
l’occupation. En même temps je crois que, tout en
partageant le fait qu’il y ait une intervention
importante de l’Administration régionale, il faudra
tôt ou tard entreprendre la possibilité d’examiner
les interventions des héritiers. Jusqu’à maintenant
on a justement assisté les personnes qui n’ont que
le salaire, la "pensione sociale", le traitement des retraités. Il
faut tout de même considérer qu’il y a des personnes
qui, sans doute, comme disponibilité n’ont pas
d’argent, mais qui ont des biens remarquables. On a
des cas très évidents - je répète - qui sont surtout à
l’attention dans les petites communes.
Or, je crois que c’est un peu exagéré que
l’Administration régionale paie pendant toute la vie
pour des personnes qui ont des rentes, qui ont des biens, qui ont
des terrains. Je crois qu’il faudrait intervenir
même si l’on est dans un domaine triste. Les
personnes âgées arrivent à la mort et au moment où les personnes
sont mortes il y a les héritiers qui se rappellent tout de suite
qu’ils avaient une personne très chère à leur côté
et le plus souvent on a eu des surprises: des personnes qui
n’avaient que la "pensione sociale" avaient des
biens pour des centaines de millions. Alors, je crois
qu’il faudrait trouver le système pour obliger les
héritiers au moins à rendre à l’Administration
régionale le montant de l’intervention. Je crois que
c’est vraiment absurde qu’on aille
payer les frais de l’assistance pour des personnes
qui n’en ont absolument pas besoin.
Il s’agit de repérer une indication pour laquelle
il faudra trouver une formulation juste et correcte qui permettra
d’intervenir. A présent on a une certaine
disponibilité, mais si les frais augmentent -
n’oublions pas qu’il
s’agit des frais de gestion (ce sont les frais les
plus importants qui augmentent) - c’est justement
pour augmenter le personnel. Nous arrivons à des centaines de
millions; compte tenu du système, les personnes âgées qui
directement ou indirectement feront requête de
l’intervention de l’Administration
régionale, augmenteront de plus en plus. Alors
j’insisterais vraiment sur ce point pour des raisons
sociales et d’équité.
Pour le reste, sur le problème du budget, je ne veux pas
insister, mais je crois que, peut-être, le fait
d’attendre sur une initiative de ce genre,
l’approbation du budget serait utile, car même
s’il s’agit d’une
répartition le fait d’attendre qu’il
y ait l’approbation du budget serait nécessaire.
Pour les autres points: le fait de prévoir un douzième de
l’engagement est possible, mais même si on prévoit
la répartition, elle est possible seulement si on tient compte du
fait qu’il y a la disponibilité financière,
autrement la répartition n’a plus de sens. Alors je
ne veux pas faire une question de substance, mais je crois que
vraiment ici le cas est exagéré.
Jusqu’à présent il fallait attendre
l’approbation du budget - il s’agit
de dix jours - alors le fait d’attendre ne
changerait rien du tout, car ici il ne s’agit pas
d’intervenir tout de suite. Je comprends
qu’on ne va pas tout de suite allouer
l’argent, mais tout de même pour
l’intervention il est nécessaire
d’attendre l’approbation du budget.
Il s’agit de dix jours: au point de vue de la
procédure, surtout sur ce point, je partage entièrement ce que le
Conseiller Riccarand a dit.
Presidente:
Ha chiesto la parola il Consigliere
Beneforti; ne ha facoltà.
Beneforti (DC):
Vorrei solo dire al Consigliere Rollandin
che condivido il contenuto della prima parte del suo discorso,
ch’io non ho potuto esplicare appieno perché sapevo
che la seduta sarebbe dovuta terminare alle ore 11; ma posso
garantirgli che manterremo tutta l’attenzione
necessaria sulla valutazione dei redditi e sulla sostituzione del
personale
Presidente:
Se nessuno chiede la parola, pongo in
votazione la proposta di deliberazione in oggetto della quale
abbiamo già dato lettura.
Esito della votazione:
Presenti, votanti e favorevoli: 31
Il Consiglio approva all’unanimità
Presidente:
I lavori sono sospesi ed i Consiglieri sono
invitati nel salone sottostante per la celebrazione del 45°
anniversario del primo Consiglio Valle. I lavori riprenderanno oggi
pomeriggio alle ore 16.
La seduta è tolta
---
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK