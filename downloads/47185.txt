Consiglio Regionale della Valle d'Aosta - Oggetto del Consiglio n. 3479 del 3 aprile 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3479 del 3 aprile 2024 - Resoconto
OGGETTO N. 3479/XVI - Interrogazione: "Notizie in merito alle
modifiche del regolamento per la gestione della morosità deliberate
dall'ARER".
Marguerettaz (Presidente) -
Grazie collega. Punto n. 20
all'ordine del giorno. Per la risposta, la parola all'assessore
Marzi.
Marzi (SA) -
La Giunta regionale, con delibera n. 13 del
20 gennaio 2017, ha approvato gli indirizzi al CdA dell'ARER per
l'individuazione e la definizione degli interventi di edilizia
residenziale pubblica da attuare nell'anno 2017. Tra gli indirizzi
forniti all'ARER la citata delibera al punto 1 prevede un'attività
di aggressione della morosità, in particolare finalizzata
all'individuazione oggettiva della morosità incolpevole. In
attuazione di tale indirizzo, l'ARER ha quindi adottato il
regolamento per la gestione della morosità, che ha visto la sua
prima formulazione approvata con delibera del CdA dell'ARER n. 29
del 22 giugno 2017. Il regolamento definisce, ai sensi della
legislazione vigente, sia le morosità maturate dagli assegnatari di
alloggi ERP e di locali extra-residenziali, sia le attività di
ricognizione per l'individuazione della consistenza dei debiti e le
relative proposte di rateizzazione. L'adozione di tale regolamento
rientra tra le competenze del Consiglio di amministrazione ARER
così come stabilito dallo statuto dell'ARER stessa e dall'articolo
8 della legge regionale 30 del 1999. Il regolamento per la gestione
della morosità è stato successivamente modificato con deliberazione
del CdA dell'ARER n. 64 del 14 dicembre 2018 e n. 21 del 13 marzo
2024. Il contenuto del regolamento, sempre nella piena facoltà
dell'ARER, è frutto di un'esigenza emersa nell'ambito della
Commissione per le politiche abitative; infatti tale procedura è
stata introdotta nell'interesse degli utenti ed è finalizzata a
favorire il mantenimento degli alloggi in capo ai nuclei
assegnatari che versano in situazioni di difficoltà. Attraverso
tale procedura si cerca sia attraverso la riduzione delle spese che
predisponendo inoltre piani di rientro il più possibile sostenibili
di porre il nuovo nucleo nelle condizioni migliori per far fronte
ai pagamenti, in modo da poter continuare a concedere in
disponibilità al nucleo l'abitazione assegnata. Si tratta
ovviamente di procedure che non hanno la pretesa di essere
risolutive nelle more del rifacimento della 3, ma che in parte
possono aiutare gli inquilini a meglio sostenere gli oneri di
locazione e spese, per questa ragione sono procedure attuative che
trovano condivisione da parte delle strutture.
Presidente -
Per la replica, la parola al collega
Baccega.
Baccega (FI) -
Grazie Assessore. La storia la conosco
bene, perché la delibera nel 2017 la portai io in Giunta; quello
che noi volevamo sapere era la delibera che è stata adottata il 13
marzo 2024 da parte dell'ARER ed era la delibera n. 31. Credo che
sicuramente rientra nell'ambito delle competenze dell'azienda che
gestisce l'intero patrimonio di edilizia residenziale pubblica
nella nostra regione, ma noi ci siamo chiesti se c'era stato un
confronto per andare a modificare quel regolamento tra
l'Assessorato e l'ARER, perché la delibera del CdA dell'ARER, al di
là del fatto che afferma che c'è un interesse complessivo per
ottenere il piano di rientro, ha una serie di suggestioni che le
provo a sottolineare, poi, per carità, probabilmente avete deciso
voi che si vada in questa direzione. L'interesse illegale
complessivo che verrà applicato agli utenti morosi non può superare
il 50% del debito rateizzato, quindi vuol dire che se il debito
rateizzato è di 2 mila euro, si può arrivare a un interesse del
50%, che è di mille euro. Mi sembra una follia, quella è gente che
non ce la fa, io una cosa così non l'avrei mai e poi mai
approvata!
In caso di alloggio sovradimensionato, i nuclei morosi devono
sottoscrivere un impegno al trasferimento, corretto, ma in un
alloggio adeguato, magari il nucleo da uno che ha un alloggio di 70
metri quadri deve vedersi ridurre lo spazio operativo.
Bisogna pensare anche ad altre cose, c'è un sostegno psicologico
che va in qualche modo gestito per questo tipo di trasferimento,
perché sono perlopiù persone in là con l'età, nuclei che hanno
degli arredamenti che sono adattati e difficilmente si vanno a
posizionare in un alloggio più piccolo, degli aiuti a traslocare
soprattutto laddove ci sono degli anziani e questa delibera ci fa
capire che sono completamente spariti gli aspetti sociali.
Io credo quindi che da tutto questo percorso in qualche modo si
è persa ancora una grande occasione, se vi foste ulteriormente
confrontati, come immagino debba essere il percorso di una modifica
regolamentare come questa... bisognava dapprima mettere mano alla
delibera della morosità incolpevole, lo abbiamo detto più volte, lo
abbiamo sostenuto in quest'aula, voi volete andare in quella
direzione e la modifica deve andare nella direzione che la perdita
di reddito, per certi redditi bassi, non può essere un elemento
ostativo al percorso di inserimento nell'ambito della morosità
incolpevole. Ho predisposto un 116 nel quale chiedo una miriade di
dati dell'ultimo triennio affinché su questi argomenti si possa
ritornare.
Ci sono nuclei familiari che sono davvero al limite della
povertà e che sono fortemente in difficoltà, sono sicuro che
avranno chiesto udienza anche a lei, come chiedono udienza più o
meno a tutti perché non sanno più che pesci prendere.
Quello che volevo capire quindi è se c'è stato un confronto, non
c'è stato, ci sarà e su questo torneremo inevitabilmente perché ci
sono delle grosse difficoltà e la povertà che sta crescendo, lo
state verificando anche voi, ci metterà fortemente in difficoltà
nei prossimi mesi e nei prossimi anni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK