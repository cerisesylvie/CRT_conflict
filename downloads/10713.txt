Consiglio Regionale della Valle d'Aosta - Oggetto del Consiglio n. 1706 del 19 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1706 del 19 dicembre 1990 - Resoconto
OGGETTO N. 1706/IX - Revoca dei licenziamenti nei confronti
di 166 lavoratori dell’Ilssa-Viola di
Pont-Saint-Martin
(Approvazione di risoluzione).
Presidente - Do lettura della risoluzione presentata dai
Consiglieri del Gruppo dell’Union Valdôtaine e dai
Consiglieri Lanivi, Maquignaz e Riccarand:
Risoluzione
Il Consiglio regionale della Valle d’Aosta
venuto a conoscenza delle Comunicazioni inviate con lettera
raccomandata a 166 lavoratori Ilssa-Viola di Pont-Saint-Martin da
parte dell’Azienda;
tenuto conto che in tale comunicazione viene esplicitato
formalmente il licenziamento di tutti i lavoratori a fare data dal
31 dicembre 1990, in riferimento all’espletamento
completo della procedura prevista dall’accordo
interconfederale del 5 maggio 1965;
considerati i precedenti dibattiti e ricordati gli impegni che
questo Consiglio ha assunto su questo importante problema
occupazionale;
impegna
la Giunta regionale a presentare al prossimo Consiglio una
proposta che preveda la revoca dei licenziamenti in questione e la
garanzia del mantenimento delle provvidenze economiche a favore dei
lavoratori interessati per l’anno 1991 con la
conseguente possibilità da parte degli aventi diritto di poter
beneficiare dei prepensionamenti.
Presidente
- Ha chiesto di parlare il Consigliere
Agnesod, ne ha facoltà.
Agnesod (UV)
- Questa risoluzione vuole essere un
sostegno all’attività che la Giunta e
l’Assessorato devono svolgere in questi giorni negli
incontri con l’azienda. La risoluzione si esprime in
un modo molto semplice ma pone degli impegni precisi, cioè dice che
la Giunta deve presentare al prossimo Consiglio una proposta che
preveda la revoca dei licenziamenti in questione e la garanzia del
mantenimento delle previdenze economiche a favore dei lavoratori
interessati per il 1991, con la conseguente possibilità di poter
beneficiare del prepensionamento da parte degli aventi diritto.
Credo che non ci sia altro da aggiungere; vorrei sentire il
parere della Giunta al riguardo.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Fosson, ne ha facoltà.
Fosson (DC)
- Penso che sull’Ilssa-Viola
abbiamo già fatto una serie di discorsi, abbiamo già approvato
anche delle mozioni che sono state presentate.
Tengo a ripetere che la Giunta si muove indipendentemente dalle
sollecitazioni, comunque se queste sollecitazioni a qualcosa
possono servire, magari a sfondare delle porte aperte, ben vengano
e le accettiamo.
Presidente
- Pongo in votazione la risoluzione in
oggetto:
Esito della votazione:
Presenti, votanti e favorevoli: 30
Il Consiglio approva all’unanimità
Presidente
- Colleghi Consiglieri, la proposta è di
terminare qui i lavori, però siccome i punti
all’ordine del giorno sono ancora numerosi, la
Presidenza si permette di chiedere ai Capigruppo e al Presidente
della Giunta se domani mattina possono arrivare un quarto
d’ora prima per vedere se si può concordare lo
svolgimento del calendario dei lavori per domani.
La seduta è tolta.
?-
La seduta termina alle ore 19,39.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK