Consiglio Regionale della Valle d'Aosta - Oggetto del Consiglio n. 3070 del 5 marzo 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Fiere, mostre e mercati
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 3070 del 5 marzo 2003 - Resoconto
OGGETTO N. 3070/XI Concessione di un contributo al Comune di
Antey-Saint-André ed alle Pro-Loco di Champdepraz,
Rhêmes-Notre-Dame e Sarre per l'organizzazione di manifestazioni
fieristiche ai sensi della legge regionale 13 maggio 1993, n. 31.
Impegno e liquidazione di spesa.
Deliberazione Il Consiglio
Preso atto delle richieste presentate dal Comune di
Antey-Saint-André, dalle Pro-Loco di Champdepraz, Rhêmes-Notre-Dame
e Sarre tendenti ad ottenere la concessione di un contributo a
sostegno delle spese relative all'organizzazione di manifestazioni
fieristiche;
Richiamata la legge regionale 13 maggio 1993, n. 31 concernente
la concessione di contributi per iniziative e manifestazioni
finalizzate al potenziamento delle attività economiche;
Considerato che la spesa sostenuta, ritenuta ammissibile e
debitamente documentata ammonta a totali euro 48.636,31 così
suddivisi:
- Comune di Antey-Saint-André, euro 25.550,23
VIII Fiera dell'artigianato
- Pro-Loco di Champdepraz, III^ Sagra del Dolce euro
6.408,71
- Pro-Loco di Rhêmes-Notre-Dame, euro 6.111,06
XVII^ Rencontre des Artisans
- Pro-Loco di Sarre, Foire de Saint-Maurice euro 10.566,31
TOTALE euro 48.636,31;
Ritenuto di accogliere le richieste di cui si tratta mediante la
concessione e la liquidazione di un contributo, in base
all'articolo 3 della legge regionale 13 maggio 1993, n. 31 ed in
riferimento alle risorse finanziarie disponibili, del 50% delle
spese sostenute da ogni singolo ente per un totale di euro
24.318,16 così suddivisi:
- Comune di Antey-Saint-André, euro 12.775,11
VIII Fiera dell'artigianato
- Pro-Loco di Champdepraz, III^ Sagra del Dolce euro
3.204,36
- Pro-Loco di Rhêmes-Notre-Dame, euro 3.055,53
XVII^ Rencontre des Artisans
- Pro-Loco di Sarre, Foire de Saint-Maurice euro 5.283,53
TOTALE euro 24.318,16;
Richiamato l'articolo 4, comma 3 della legge regionale n.
31/1993 per quanto concerne la competenza consiliare;
Richiamata la deliberazione della Giunta regionale n. 5116 in
data 30 dicembre 2002 concernente l'approvazione del bilancio di
gestione per il triennio 2003/2005 con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
In attuazione dell'obiettivo 132201 "Interventi di promozione e
sviluppo dell'artigianato e di altri settori";
Visto il parere favorevole di legittimità rilasciato dal Capo
Servizio incentivi ai consorzi ed alle imprese artigiane
dell'Assessorato dell'Industria, Artigianato ed Energia, ai sensi
del combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale n. 31 del 13
maggio 1993 e per i motivi indicati in premessa, al Comune di
Antey-Saint-André ed alle Pro-Loco di Champdepraz,
Rhêmes-Notre-Dame e Sarre un contributo per l'organizzazione di
manifestazioni fieristiche di totali euro 24.318,16 così
suddivisi:
- Comune di Antey-Saint-André,
VIII Fiera dell'artigianato euro 12.775,11
- Pro-Loco di Champdepraz, III^ Sagra del Dolce euro
3.204,36
- Pro-Loco di Rhêmes-Notre-Dame,
XVII^ Rencontre des Artisans euro 3.055,53
- Pro-Loco di Sarre, Foire de Saint-Maurice euro 5.283,53;
2) di impegnare e di liquidare la spesa di euro 24.318,16=
(ventiquattromilatrecentodiciotto/16) con imputazione al capitolo
47806 - Rich. 4484 - del bilancio preventivo della Regione per
l'anno 2003 ("Contributi per iniziative e manifestazioni economiche
e per il potenziamento delle attività economiche") che presenta la
necessaria disponibilità.
Si dà atto che il Consigliere Lanièce non partecipa all'esame
e alla votazione dell'oggetto.
Président
La parole à l'Assesseur à l'industrie,
à l'artisanat et à l'énergie, Ferraris.
Ferraris (GV-DS-PSE)
La presente delibera riguarda un
finanziamento che è stato fatto dalla Regione nel corso dell'anno
scorso relativamente a tre iniziative, che sono: "la VIII Fiera
dell'artigianato di Antey-Saint-André", che si è tenuta nel mese di
agosto; il "Rencontre des Artisans", che si è tenuto nel mese di
luglio e la "Sagra del Dolce", che si è tenuta sempre nel periodo
estivo dell'anno scorso. Perché la ratifica di questa delibera oggi
in Consiglio? Questa delibera avrebbe dovuto essere presentata alla
fine dello scorso anno salvo ratifica, per dimenticanza degli
uffici questo non è stato fatto e abbiamo recuperato in questo modo
i finanziamenti rispetto a queste tre iniziative, che comunque si
sono tenute.
La "Fiera dell'artigianato" è una fiera che si svolge ad Antey e
riguarda le scuole di intaglio, di vanneria e altro e le altre sono
iniziative dell'artigianato di tradizione, a parte la "Sagra del
Dolce", che viene organizzata dalla Pro-Loco di Champdepraz in
collaborazione con l'AIAT e la "Bertolini", con un contributo in
parte a carico della Regione e in parte a carico degli
organizzatori dell'attività stessa.
La domanda era stata fatta in tempo utile, l'unica cosa è che
nell'ultima riunione di Giunta dell'anno non è stata presentata
salvo ratifica in Consiglio con adozione di procedura d'urgenza,
questo è il motivo; se non avessimo recuperato questo
finanziamento, le iniziative che si sono realizzate non sarebbero
state finanziate…
(
interruzione del Consigliere Lattanzi, fuori
microfono
)
… ma questa era l'ultima riunione di
Giunta dell'anno scorso in cui era possibile fare questo tipo di
recupero e viene recuperata quest'anno. Non c'è niente di
particolare.
Président
La parole au Conseiller Lattanzi.
Lattanzi (FI)
Per capire. Mi è chiaro che questo è dovuto
alla dimenticanza degli uffici, ma mi pare che dei soldi vengono
stanziati al bilancio… se non vengono
spesi, devono essere certificate le non spese. Mi sembra molto
anomala questa operazione, visto che siamo reduci dalla lettura di
relazioni, dove l'operatività anomala di denari, che si spostano da
un bilancio all'altro, non era molto edificante, vorremmo che
l'Assessore chiarisse meglio se questi erano soldi già stanziati,
se erano al bilancio 2002, se oggi vengono stanziati con cassa 2003
e se tutto questo è normale.
Président
La parole à l'Assesseur à l'industrie,
à l'artisanat et à l'énergie, Ferraris.
Ferraris (GV-DS-PSE)
Essendo stato deliberato nel corso
del 2002… i fondi che erano caricati su
questi capitoli sono andati in economia; li recuperiamo su fondi
destinati sempre per la legge n. 31, che sono presenti nei capitoli
di bilancio relativi a questa legge per il 2003. Non c'è nessuna
irregolarità nella situazione, sono state fatte regolari variazioni
di bilancio, segnalate all'Ufficio delle finanze, che ha spostato
alcuni soldi in capitoli secondo una prassi consueta. Non c'è
niente di irregolare, non è necessario istituire una commissione di
inchiesta su queste iniziative.
Président
Je soumets au vote l'objet n° 24:
Conseillers présents: 29
Votants: 24
Pour: 24
Abstentions: 5 (Beneforti, Curtaz, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK