Consiglio Regionale della Valle d'Aosta - Oggetto del Consiglio n. 1043 del 13 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORESTE E TERRITORI MONTANI
Corpo forestale valdostano e relative strutture
Precedente
Successivo
Resoconto integrale del dibattito dell'aula
Oggetto del Consiglio n. 1043 del 13 dicembre 1994 - Resoconto
SEDUTA POMERIDIANA DEL 13 DICEMBRE 1994
OGGETTO N. 1043/X Realizzazione di una casermetta per il
personale forestale in località Busseyaz di Aosta.
(Interpellanza)
Interpellanza Vista la domanda presentata dal Presidente della
Regione Autonoma Valle d'Aosta al Comune di Aosta in data 1° giugno
1987 con la quale veniva richiesta la concessione per la
realizzazione di una casermetta per il personale forestale in Aosta
località Busseyaz;
Preso atto che la delibera del Consiglio comunale di Aosta, con
la quale si richiedeva il necessario riconoscimento del pubblico
interesse dell'opera, è stata respinta con votazione unanime in
data 29 novembre 1994;
i sottoscritti Consiglieri regionali
Interpellano
l'Assessore competente per sapere:
- se la realizzazione di una nuova casermetta per il personale
forestale sia sempre considerata necessaria;
- in caso di risposta affermativa, in quale zona possa essere
individuata l'ubicazione della nuova casermetta.
F.to: Marguerettaz - Collé - Viérin M.
Presidente Ha chiesto la parola il Consigliere Marguerettaz.
Marguerettaz (PpVA) Il lontanissimo primo giugno 1987 l'allora
Presidente della Giunta regionale avanzava una richiesta al Comune
di Aosta per avere una concessione edilizia, inerente la
realizzazione di una casermetta per il personale forestale in
località Busseyaz di Porossan.
Non ho capito come mai, dopo più di 7 anni, il Consiglio
comunale di Aosta si è trovato a dover deliberare su questa
materia, essendo chiamato ad esprimere il pubblico interesse
dell'opera.
Perché era necessaria questa pratica? Perché la casermetta di
cui si richiedeva la realizzazione era ubicata in una zona che il
PRG della città di Aosta vincola a piano urbano. Quindi era
necessario il riconoscimento di pubblico interesse per aggirare i
dettami del PRG.
Il Consiglio comunale, a mio avviso saggiamente, ha negato il
pubblico interesse dell'opera. Perché dico saggiamente? Voi sapete
ad Aosta, e in particolare in quel di Porossan, in questi tempi si
vivono giorni un po' caldi. Il PRG della città di Aosta, che si sta
varando proprio in questo periodo, ha bloccato tutta l'edilizia
nella zona di Porossan con ovvie contrarietà da parte degli
abitanti. Sarebbe stata una beffa oltre al danno se il Consiglio
comunale, bloccando la possibilità di edificare per i privati,
avesse concesso la possibilità di edificare alla Regione.
Fatta questa premessa, con questa interpellanza vogliamo
chiedere all'Amministrazione quali intenzioni ha dopo aver preso
visione del parere negativo del Consiglio comunale di Aosta; cioè,
se questa nuova casermetta per il personale forestale - faccio
presente, per chi non lo sapesse, che il progetto presentato di
circa 1200 metri quadrati, prevedeva 75 metri quadrati di ufficio e
tutto il resto alloggi - è ancora attuale, e se l'Amministrazione
ha già ubicato una zona della città nella quale insediare questa
eventuale struttura.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Le Conseiller Marguerettaz a débuté l'histoire à
partir de 1987; je voudrais faire un pas en arrière et la débuter à
partir de 1984, quand mon prédécesseur, Joseph César Perrin,
adressait une lettre à l'alors Syndic de la ville d'Aoste, M. Bich,
en lui demandant un avis sur la possibilité de réaliser dans la
zone citée, classée comme zone F3 dans le plan d'aménagement de la
ville d'Aoste, une caserne forestière.
L'avis qui avait été donné en 1985 était favorable; c'est suite
à cet avis que l'Assessorat à l'agriculture prédisposa le projet
qui, dans l'année 1987, a été présenté à la Commune d'Aoste et qui
a obtenu l'avis favorable de la Commissione edilizia e urbanistica
comunale dans la date du 7 avril 1988.
Le Conseiller se demande pourquoi, après 6 années, le Conseil
communal d'Aoste revient sur la question; évidemment parce qu'il ne
s'était jamais posé ce problème. Etant donné que dans les années
dernières l'Administration avait approuvé ce projet et avait déjà
engagé une partie de l'argent nécessaire pour réaliser cette
caserne, j'ai cru bon de solliciter la Commune d'Aoste pour avoir
finalement une réponse. Réponse qui a été négative en ce qui
concerne la déclaration d'utilité publique...
Je n'ai pas encore eu officiellement de la part de la
municipalité d'Aoste la réponse, j'ai quand même eu la possibilité
d'avoir une copie de la délibération que le Conseil communal a voté
à la majorité et j'ai vu que l'avis négatif a été donné face à ce
projet. Dans les prémisses de la délibération on laisse les portes
ouvertes pour évaluer une intervention différente.
Donc pour répondre aux questions, nous estimons encore
nécessaire de réaliser une caserne forestière dans la ville
d'Aoste. Pour définir où, nous croyons qu'il est opportun de
prévoir cette construction là où on l'avait prévue; nous croyons
qu'à ce point il s'agit d'évaluer la qualité de cette construction
et donc la dimension et encore la définition ponctuelle d'où situer
cette construction.
Donc je ne suis pas à même en ce moment de donner une réponse
exhaustive quant à la deuxième question; je me réserve d'avoir des
contacts avec les administrateurs communaux d'Aoste, pour vérifier
à quelles conditions il est possible de réaliser le bâtiment dans
cette zone.
Presidente Ha chiesto la parola il Consigliere Marguerettaz.
Marguerettaz (PpVA) Ringrazio l'Assessore: delle tre
interpellanze è stato il più chiaro nelle risposte, quindi posso
dirmi soddisfatto.
Tuttavia soddisfatto ma, al tempo stesso, preoccupato. Il motivo
l'ho già accennato nella presentazione dell'interpellanza
stessa.
Credo che da un punto di vista non so se dire politico, se dire
caritatevole, andare ad ubicare una pur necessaria casermetta per
il personale forestale, andare ad ubicare tale edificio in una zona
vincolata dal PRG, sia di questi tempi quanto mai inopportuno, in
particolare nella zona di Porossan. Pertanto mi permetto di
presentare una risoluzione in merito che non dice nient'altro se
non questo:
"Il Consiglio regionale invita la Giunta regionale, nel momento
in cui presenterà un qualsiasi progetto in questo senso, a tenere
in considerazione le normative previste dal PRG cittadino".
Presidente Ricordo al Consigliere Marguerettaz che alla fine
dell'espletamento di una interpellanza e a termini di regolamento
non è consentito presentare risoluzioni. Può farlo nel corso della
seduta. Ci siamo capiti, grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK