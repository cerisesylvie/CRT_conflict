Consiglio Regionale della Valle d'Aosta - Oggetto del Consiglio n. 2134 del 25 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Precedente
Successivo
Resoconto integrale del dibattito dell'aula
Oggetto del Consiglio n. 2134 del 25 luglio 2001 - Resoconto
OGGETTO N. 2134/XI Spianamento di detriti alluvionali nella
Val Ferret. (Interrogazione)
Interrogazione Appreso che nella Val Ferret (Courmayeur), in
diversi punti, i detriti alluvionali sono stati spianati in modo da
ricavarne delle aree destinate a parcheggio;
Saputo, in particolare, che in prossimità della località
Lavachey, dove esiste una pregiata zona umida con flora e fauna
tipiche, è stata scaricata e spianata una buona quantità di
materiale inerte (e altro materiale è ammucchiato in vista di
probabili futuri spianamenti), adibendo l’area a
parcheggio;
Ritenuto che tali interventi, assai inopportuni, siano in
contrasto con l’esigenza di tutelare una delle più
belle ed interessanti vallate dell’arco alpino, che
andrebbe invece valorizzata, anche impedendo la percorrenza ai
veicoli privati;
il sottoscritto Consigliere regionale
Interroga
l’Assessore competente per sapere:
1) se è a conoscenza del diffuso fenomeno dello spianamento di
detriti alluvionali nella Val Ferret, in modo da ricavarne aree a
parcheggio;
2) se tali interventi siano amministrativamente leciti o meno e,
in caso negativo perché fino ad oggi nessun intervento è stato
effettuato e nessun provvedimento adottato.
F.to: Curtaz
Président
La parole à l’Assesseur au
territoire, à l’environnement et aux ouvrages
publics, Vallet.
Vallet (UV)
L’interrogazione così come è
formulata risulta molto generica non fornendo l'ubicazione precisa
dei siti dove sarebbero state realizzate queste aree di parcheggio.
Abbiamo interpellato il Comune di Courmayeur che sostiene di non
essere a conoscenza di alcuna situazione come questa descritta;
peraltro i tecnici delle due direzioni competenti sulle aste
torrentizie hanno ribadito di non essere a conoscenza di alcuna
operazione di spianamento di materiale alluvionale al di là di
quelle che abbiamo realizzato.
Nella Val Ferret sono infatti ancora presenti alcuni depositi di
materiale più o meno sistemato provenienti dai disalvei realizzati
a seguito dell’evento alluvionale del 31 luglio
1999. L’utilizzo di tale materiale di proprietà
demaniale, provenendo dai disalvei, deve essere autorizzato dalle
direzioni competenti e quindi su di esso viene esercitata una
particolare sorveglianza da parte del Corpo forestale.
Nella zona di Lavachey nel mese di giugno 1999, mese a cui fa
riferimento in parte l’interrogazione, si è
provveduto a liberare alcune aree in sponda destra della Dora dai
cumuli di materiale litoide proveniente dal disalveo effettuato
nell’agosto 1998, di cui solo una parte è stata
recentemente ripristinata a prato. Fornirò al Consigliere Curtaz
una sintetica relazione con delle immagini realizzate dal servizio
che testimoniano della situazione dei luoghi.
Pertanto, per quanto di conoscenza dei tecnici, non esiste alcun
diffuso fenomeno di spianamento di detriti alluvionali nella Val
Ferret per ricavarne aree di parcheggio.
Président
La parole au Conseiller Curtaz.
Curtaz (PVA-cU)
Prendo atto della risposta
dell’Assessore.
L’Assessore mi fornirà una relazione che leggerò
attentamente; mi permetterò di portare
all’attenzione dell’Assessore delle
foto che documentano che il contenuto
dell’interrogazione, ancorché generico come
l’Assessore ha lamentato, non è inventato, ma fa
riferimento a delle situazioni che non ho potuto indicare meglio
perché non conosco i nomi specifici delle località.
La Val Ferret è abbastanza lunga, da Plampincieux a Lavachey ci
sono vari villaggetti e zone particolari che non ho indicato con
maggior precisione, comunque fornirò all’Assessore
le foto e credo che con spirito di collaborazione potremo
verificare se si tratta di fenomeni marginali, come personalmente
auspico, e quindi non destinati a diventare dei parcheggi oppure se
c’è il pericolo che attraverso questi spianamenti si
ricavino dei posteggi abusivi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK