Consiglio Regionale della Valle d'Aosta - Oggetto del Consiglio n. 218 del 10 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 218 del 10 dicembre 2018 - Resoconto
OGGETTO N. 218/XV - Proposta di legge n. 11: "Misure di
prevenzione e di contrasto alla dipendenza dal gioco d'azzardo.
Modificazioni alla legge regionale 15 giugno 2015, n. 14
(Disposizioni in materia di prevenzione, contrasto e trattamento
della dipendenza dal gioco d'azzardo patologico. Modificazioni alla
legge regionale 29 marzo 2010, n. 11 (Politiche e iniziative
regionali per la promozione della legalità e della
sicurezza))".
Rini (Presidente) -
Punto n. 10 all'ordine del giorno.
Prima di dare la parola al relatore, collega Manfrin, vi comunico
che in merito a questo punto è stato depositato un ordine del
giorno e invito gli uscieri a procedere alla distribuzione dello
stesso, che verrà trattato in chiusura della discussione
generale.
La parola al Consigliere Manfrin per la presentazione.
Manfrin (LEGA VDA) -
È con estrema soddisfazione che
questo provvedimento oggi arriva in Aula, è stato un percorso lungo
cominciato qualche settimana dopo le elezioni. Voglio ringraziare
ovviamente tutti i colleghi che hanno sottoscritto questa proposta
e tutti i colleghi che in Commissione hanno sostenuto un dibattito
che è andato unanimemente a favore di una proposta di legge che va
ad incidere, che va a modificare le norme per regolamentare il
gioco d'azzardo - ovviamente gioco d'azzardo patologico - in Valle
d'Aosta.
Questo percorso si incardina in un percorso legislativo che in
tutta Italia ha visto le Regioni schierarsi a fianco di chi
combatte la dilagante piaga della ludopatia, dai malati di gioco
d'azzardo patologico alle associazioni. Il fenomeno che con questa
legge intendiamo combattere è particolarmente insidioso e ha
assunto in questi ultimi anni dimensioni sempre più allarmanti,
tanto da poter essere considerato a tutti gli effetti una vera
piaga sociale e i vari confronti che ci sono stati in Commissione
lo hanno evidenziato. Questa è la modifica di una legge già
esistente, fatta nel 2015 da parte della Regione autonoma Valle
d'Aosta per intervenire su un grave problema sociale. Io credo che
tutti i colleghi o i tanti che hanno avuto modo di assistere al
dibattito e ai lavori della Commissione hanno potuto toccare con
mano i danni che il gioco d'azzardo patologico produce all'interno
delle famiglie. È per me moto d'orgoglio oggi vedere che ci sono
tante persone che, invece, si schierano contro questa patologia e
cercano una soluzione; ancora più moto d'orgoglio è se troveremo
una soluzione unitaria e voteremo in maniera unitaria questa
proposta di legge che anticipa i termini di ingresso in vigore
della legge.
La legge attualmente in vigore prevedeva, come già ricordato
all'interno della proposta di legge, le distanze di cinquecento
metri. Sapete che la legge n. 14/2015 prevede che debbano esserci
delle distanze di sicurezza da rispettare in alcuni luoghi
particolarmente sensibili frequentati da soggetti a rischio
(scuole, ospedali, case con finalità sociali e quant'altro). Ad
oggi, però, questa previsione dei cinquecento metri di distanza da
rispettare era prevista per le attività secondarie; quindi per i
bar che non fanno del gioco d'azzardo la loro principale attività
l'entrata in vigore era prevista nel 2020, mentre invece per quei
locali che hanno come attività primaria il gioco d'azzardo
l'entrata in vigore di questa norma era prevista nel 2023. Con
questa proposta di legge andiamo ad accorciare i tempi, andando ad
indicare come nuova data l'1 gennaio 2019 per attività secondarie e
l'1 giugno 2019 per quelle primarie.
Ringrazio anche i colleghi del Movimento 5 Stelle che, oltre al
loro importante contributo, hanno emendato anche questo testo con
una proposta di assoluto buon senso, ovvero quella della
misurazione dei cinquecento metri di distanza che passa dalla
misurazione del percorso pedonale più vicino e che è sempre quello
più sicuro. Pensiamo come esempio al luogo di interesse posto da
una parte del fiume e dall'altra sponda del fiume: magari per
arrivarci si è in linea d'aria a meno di cinquecento metri, ma con
il percorso pedonale invece lo si può considerare come vicino. Con
questa misurazione c'è una possibilità più certa, anche tramite
alcuni programmi che il collega Vesan peraltro mi ha illustrato,
programmi che misurano in automatico tali distanze.
Credo che potremmo ascrivere questa proposta di legge a tutto
quanto questo Consiglio in maniera orgogliosa e anche alla Regione
autonoma Valle d'Aosta, da parte di chi combatte questa piaga
sociale, pertanto non posso che ringraziare tutti quanti.
Presidente -
Apro la discussione generale. La parola al
Vicepresidente Rollandin.
Rollandin (UV) -
Le thème qu'on va aborder est un thème
d'envergure, je crois que tout le monde le connaît. Il y a de plus
en plus le risque que des personnes, pères de famille, personnes
normales, même âgées, s'approchent à ces slots machines distribuées
dans les bars, sans qu'il y ait un contrôle préventif, comme la loi
prévoyait et prévoit: de ne pas permettre que les jeunes en dessous
de 18 ans puissent y accéder. C'est une première limitation, il n'y
a pas de contrôle; en effet, ils vont dans les bars et puis ils
jouent aux slots machines.
J'ai voulu reprendre ce thème en commençant par les slots
machines, puisque dans le passé elles paraissaient la moindre des
questions à l'égard de la ludopathie; aujourd'hui, au contraire,
c'est un des thèmes parmi les plus impactants. À ce sujet, avec les
groupes de l'Union Valdôtaine et de l'Union Valdôtaine
Progressiste, nous avions présenté un projet de loi qui allait nous
dire quelque chose de très clair et d'important, c'est-à-dire que
dans le délai de six mois il ne fallait plus avoir la disponibilité
des slots machines dans les bars, dans les restaurants, et qu'il
fallait les permettre seulement dans les espaces dédiés. C'est une
question très délicate mais très importante: en effet, lorsqu'ils
ont vu que nous avions présenté cette loi, il y a eu une certaine
réaction.
La modification présentée par le collègue Manfrin est donc
importante, car elle va régler un autre problème; en prévoyant de
prendre les mesures que la loi prévoit dès 2019 au lieu d'aller
jusqu'à 2020, la loi existante est modifiée: c'est là la
différence. Lorsqu'on avait discuté à l'intérieur de la Commission
compétente, avec la participation d'autres collègues, on avait même
pensé de mettre les deux choses dans une seule loi. Toutefois la
loi que vous aviez présentée est allée de l'avant, aujourd'hui on
la discute, et de ma part il n'y a rien contre cette loi. Je
voudrais seulement dire que cette tentative nous ne l'avions pas
faite pour arrêter l'autre loi, mais pour en faire une allant dans
la même direction et ayant le même but. Voilà.
Pour ce qui est de la loi que vous venez de présenter, on est
d'accord d'être encore plus restrictifs. Je crois toutefois que la
vraie lutte qui se vérifiera aura des problèmes réels et on les
comprend, car aujourd'hui il y a même quelqu'un qui soutient que le
profit le plus important pour les bars et les bistrots ce sont les
slots machines au lieu de la vente des Coca ou de ce qu'on vend
normalement dans ces locaux. Je n'entre pas dans le mérite, je n'ai
pas de données pour dire cela, mais il est important de signaler
qu'il y a une alerte de la part des toutes les Communes; en effet
ce projet de loi qu'on a présenté a été approuvé par l'Association
des Syndics. On suggérera même d'intervenir dans les plus grands
délais, afin qu'il n'y ait pas cette catastrophe qui est en train
de se passer, justement pas seulement pour les personnes âgées,
mais aussi pour les jeunes, les plus jeunes, ceux qui fréquentent
l'école et qui, au lieu d'y aller, vont et restent dans les
bistrots pour jouer avec les slots machines. Je voulais seulement
rappeler ce qui s'est passé à l'intérieur de la Commission
compétente.
On votera la loi que vous venez de présenter, car elle va dans
la bonne direction et je crois que dans les plus grands délais, une
fois que la Commission compétente donnera son avis, on pourra la
discuter ici, au Conseil.
Présidente -
La parole à la collègue Morelli.
Morelli (ALPE) -
Il nostro gruppo aveva sottoscritto
convintamente la proposta di legge illustrata dal collega Manfrin.
Avevamo partecipato a suo tempo alla stesura della legge n.
14/2015, legge per la quale la nostra Regione si era posta in una
posizione di avanguardia, di preveggenza rispetto ad altre realtà.
Con questa proposta di legge si vogliono anticipare i termini di
applicazione della legge n. 14/2015 per quanto riguarda sia le sale
gioco, cioè le sale in cui si svolgono i giochi in via esclusiva,
sia per gli spazi gioco, cioè gli spazi che si trovano all'interno
di altri locali: questa è la proposta di legge che discutiamo
oggi.
La proposta di legge presentata successivamente dai gruppi
dell'Union Valdôtaine e dell'Union Valdôtaine Progressiste, per
quanto riguarda gli spazi gioco, va ancora oltre ed è - crediamo -
ulteriormente migliorativa. Credo quindi che votare oggi questa
legge ci faccia fare un passo avanti, ma proseguire poi con
l'analisi dell'altra proposta di legge ci ponga in una situazione
ancora migliore, di contrasto ancora più incisivo rispetto ad una
piaga della quale io penso siamo tutti coscienti. Nel piano di
prevenzione e di contrasto alla ludopatia vi sono riportati i dati
del fenomeno in Valle d'Aosta, che colpisce - questi sono i dati
ufficiali, quindi possiamo presumere che quelli reali siano ancora
superiori - il 5 per cento della popolazione, quindi è un fenomeno
grave di cui dobbiamo sicuramente occuparci.
Presidente -
La parola all'Assessore Restano.
Restano (GM) -
Intervengo per sottolineare che, all'epoca
dell'approvazione della legge n. 14/2015, svolgevo il ruolo di
Presidente della V Commissione. Ricordo che quella fu una legge
studiata e analizzata in maniera assai approfondita in Commissione,
anche attraverso una serie di audizioni; fu una legge
particolarmente discussa, ma anche approvata all'unanimità. In
quell'occasione emersero tutte le particolarità di chi è affetto da
questo tipo di patologia che ci portò ad approvare tale norma con
il limite dei cinquecento metri dai punti sensibili. Non è un caso
che oggi alcuni Comuni si siano già espressi in merito a questa
norma (come per esempio quello di Quart o di Saint-Christophe),
perché, se si va a vedere, la distanza di cinquecento metri nei
nostri piccoli Comuni non permette di aprire nuove attività di
questo tipo.
Del costituendo Gruppo Misto fanno parte anche persone che hanno
proposto e hanno lavorato su questa norma, ed è proprio il caso
dell'attuale Presidente del Consiglio. Pertanto il Gruppo Misto,
che ho l'onore di rappresentare, appoggerà questa proposta di
legge, poiché in passato abbiamo mostrato una particolare
sensibilità verso questa problematica e oggi, ancora di più,
andiamo a sostenerla; l'anticipazione della data di applicazione di
questa norma ci vede formalmente convinti di quanto viene proposto
oggi.
Présidente -
La parole au collègue Bianchi.
Bianchi (UV) -
Chiederei una sospensione per una riunione
dei gruppi di maggioranza.
Presidente -
Sospensione accordata.
La seduta è sospesa alle ore 17:39 e riprende alle ore 17:53
con la presidenza del Vicepresidente Rollandin.
Rollandin (Presidente) -
Riprendiamo i lavori. La
riunione dei gruppi di maggioranza è terminata. Chiedo se qualcuno
intende prendere la parola per spiegare quanto è emerso durante la
seduta. La parola alla Consigliera Morelli.
Morelli (ALPE) -
Abbiamo fatto una riunione di
maggioranza per esaminare l'ordine del giorno che è stato
depositato sul punto n. 10, cioè sulla legge per la ludopatia;
questa legge che abbiamo in discussione, su cui mi pare di capire
siamo tutti d'accordo, affronta un'emergenza sociale come la
ludopatia, è una legge che si pone come obiettivi di fare della
prevenzione e di arginare la diffusione di questo problema sul
territorio. L'ordine del giorno ci sembra di tenore diverso, perché
va a coinvolgere l'ambito finanziario e la gestione del Casinò.
Ora, che vi sia un legame tra il Casinò e il gioco d'azzardo e
quindi i problemi che ne conseguono, cioè la ludopatia, è evidente,
però l'impegno di questo ordine del giorno è esclusivamente
finanziario e legato strettamente alla gestione del Casinò, tema
sul quale questa maggioranza intende assolutamente discutere, che
sicuramente approfondirà e porrà la giusta attenzione, tant'è che
già questa sera vi saranno degli incontri.
Ci sembra che mettere in collegamento una legge che fa
prevenzione verso il problema della ludopatia e la gestione
finanziaria del Casinò non siano due temi pertinenti.
Presidente -
Se non ho capito male, viene posta una
questione pregiudiziale, è corretto? Su questo quindi è previsto un
intervento contro e uno a favore da parte dei Consiglieri. La
parola al Consigliere Cognetta.
Cognetta (MOUV') -
Per mozione d'ordine a questo punto,
perché non è stata posta prima la pregiudiziale, in quanto mi sono
informato presso gli uffici che hanno accettato l'iscrizione
dell'ordine del giorno, che poi avviene d'ufficio. Io credo quindi
che debba essere discusso, molto semplicemente perché è stato
accettato; di conseguenza, porre adesso una pregiudiziale, mi
dovrebbe mettere nelle condizioni di esporre il punto. Se devo
farlo, me lo dovete dire. Io aspettavo la fine della discussione
generale per esporre l'ordine del giorno.
Presidente -
Credo che la questione posta sia
pregiudiziale, quindi su questo si può intervenire o pro o contro.
Prego, la parola al Consigliere Cognetta.
Cognetta (MOUV') -
Allora saltiamo direttamente la
discussione rispetto alla legge e arriviamo immediatamente
all'ordine del giorno. Questo ordine del giorno si collega alla
legge, in quanto, come è scritto nelle premesse, nel momento stesso
in cui viene approvata tale legge si pone di fatto l'accento sulla
peculiarità del Casinò. Di conseguenza appare chiaro che non
possiamo dare ulteriori vantaggi economici rispetto a quanto dato
da questo Consiglio e dalle Giunte che hanno continuamente versato
soldi al Casinò rispetto ai privati che normalmente fanno il loro
business
e che cerchiamo di limitare per una questione
tecnica, specifica. In questo modo limitiamo anche l'operatività
del Casinò, perché fino adesso è stato in piedi grazie ai soldi
pubblici; quindi, se vogliamo veramente fare un discorso di
contrasto e lotta all'azzardopatia, a maggior ragione questo va
discusso e votato.
Mi permetto di aggiungere una cosa al collega Presidente Fosson,
che nel suo discorso inaugurale di questo governo ha detto
"lasciateci lavorare e soprattutto dateci una mano": con questo io
le sto dando una mano, e anche grande! Lei sa che gliela sto dando,
perché il problema qui è molto grave, quello che voi avete messo in
piedi nei
rumor
e nelle questioni che ci sono rispetto al
Casinò. Io ritengo quindi che sia il caso di votarlo,
convintamente, con tutta l'Aula, e di far capire finalmente fuori
di qui qual è l'atteggiamento corretto che si deve tenere rispetto
a questo problema. Lei, Presidente, che ha la delega al Casinò, è
quello che adesso ha in mano la patata bollente e le scoppierà in
mano, se non darà corso a questo. Glielo dico con estrema
franchezza e nello spirito che dovrebbe essere quello da lei ha
indicato, di collaborazione. Invece state facendo esattamente
l'opposto: cercate di trincerarvi rispetto al fatto che qualcuno,
nella sua maggioranza, continua a pensare di dare soldi al Casinò.
Vede, Presidente, siete la maggioranza di coloro che vogliono
continuare a buttare via soldi pubblici e, a maggior ragione, a non
contrastare nella realtà una piaga sociale.
Con questo ordine del giorno io volevo semplicemente far
esprimere l'Aula rispetto ad un problema che è duplice in questo
momento: quello dell'azzardopatia e, contemporaneamente, delle
continue elargizioni di denaro verso il Casinò. I due argomenti
sono intrinsecamente e strettamente collegati. Le ripeto ancora una
volta: sta su un terreno minato, e io le consiglio effettivamente,
anche per chi ci osserva fuori di qui, di votarlo.
Presidente -
La parola al collega Marquis.
Marquis (SA) -
È stato avanzato un ordine del giorno che
inserisce sulla discussione di una proposta di legge relativa
all'azzardopatia una questione inerente alla finanziabilità di
interventi sulla Casinò S.p.A. È vero che ci può essere un legame
tra azzardopatia e Casa da gioco, ma è altrettanto vero che
qualsiasi effetto eventuale dell'approvazione di questa proposta di
legge non sarebbe immediato sulla Casa da gioco, bensì sarebbe
dilatato nel tempo.
Stante la situazione che si è venuta a creare, che oggi si è
insediato un nuovo Governo, stante che sono mesi che parliamo di
Casa da gioco e che sono state intraprese tutta una serie di
iniziative per le quali ancora oggi non c'è una soluzione sul
tavolo della difficile problematica che sta vivendo la Casa da
gioco, considerati tutti gli interventi e anche gli incontri
necessari che dovranno essere svolti in questi giorni con le parti
in causa per arrivare ad una soluzione su tale questione, noi
riteniamo che esporsi al buio su questo argomento non sia indice di
responsabilità. Noi riteniamo che oggi sia stato fatto tanto per la
Casa da gioco, ma sia imprescindibile riuscire a salvaguardare
questa azienda, perché produce reddito alla Valle d'Aosta.
Pertanto riteniamo corretto lasciare insediare il nuovo Governo,
lasciare intraprendere al Presidente questo percorso di confronti,
che tra l'altro vedono anche il coinvolgimento dei Capigruppo di
tutte le forze politiche, per poi arrivare a definire un
posizionamento della Regione nei confronti di questa situazione che
sia il più corretto possibile.
Presidente -
Metto ora in votazione la questione
pregiudiziale relativa alla trattazione dell'ordine del giorno
presentato. Preciso che chi vota contro è contrario alla
trattazione dell'ordine del giorno. La votazione è aperta. La
votazione è chiusa.
Comunico l'esito della votazione:
Presenti: 33
Votanti: 33
Favorevoli: 15
Contrari: 18
Il Consiglio non approva.
La parola al Consigliere Bertin per mozione d'ordine.
Bertin (IC) -
Volevo intervenire prima perché, a mio
avviso, si è commesso un errore: questa votazione è esattamente
contraria, non è così. In generale poi bisogna che questa storia
delle pregiudiziali non diventi un modo per non affrontare le
questioni. Io sono d'accordo che l'ordine del giorno è strumentale,
però lo votiamo nel merito. Molto probabilmente non l'avrei
sostenuto per la sua oggettiva strumentalità, però è questione
diversa utilizzare sistematicamente la pregiudiziale. Qui non si
discute soltanto quello che vuole la maggioranza e non mi pare il
modo corretto di iniziare un percorso né, in generale, i lavori di
questo Consiglio.
Peraltro, ripeto, secondo me si è commesso un errore nel voto,
perché a questo punto la discussione verrebbe ammessa, non il
contrario.
Presidente -
Metto ora in votazione la legge.
Articolo 1, comprensivo dell'emendamento della V Commissione. La
votazione è aperta. La votazione è chiusa.
Comunico l'esito della votazione:
Presenti: 35
Votanti: 35
Favorevoli: 35
Il Consiglio approva all'unanimità.
Passiamo ora all'emendamento a firma del Consigliere Manfrin,
che istituisce l'articolo 1-bis: stesso risultato.
Metto ora in votazione la legge nel suo complesso. La votazione
è aperta. La votazione è chiusa.
Comunico l'esito della votazione:
Presenti: 35
Votanti: 35
Favorevoli: 35
Il Consiglio approva all'unanimità.
Convochiamo ora le cinque Commissioni per l'elezione dei
Presidenti, cui seguirà la riunione della Conferenza dei Capigruppo
con i sindacati del Casinò. La seduta è tolta.
---
La sessione straordinaria termina alle ore
18:10
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK