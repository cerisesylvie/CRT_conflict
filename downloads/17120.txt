Consiglio Regionale della Valle d'Aosta - Oggetto del Consiglio n. 473 del 10 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula
Oggetto del Consiglio n. 473 del 10 marzo 1999 - Resoconto
SÉANCE DU 10 MARS 1999 (MATIN)
OGGETTO N. 473/XI Notizie in merito alla pratica dell'elisky in
casi di elevato indice di pericolosità della caduta di valanghe.
(Interrogazione)
Interrogazione Preso atto della valanga che l'11-2-99 ha
travolto alcuni sciatori sui ghiacciai del Ruitor;
Considerato che questa volta il caso, oltre alla celerità ed
efficienza dei soccorsi ha impedito che l'incidente si tramutasse
in tragedia;
Evidenziato che tali sciatori erano saliti sul ghiacciaio
tramite l'elisky.
La sottoscritta Consigliera regionale
Interroga
L'assessore competente per sapere
1. Se è vero che l'11-2-99 l'indice di pericolosità della caduta
valanghe raggiungeva il livello 4;
2. Se è vero che la pratica dell'elisky è autorizzata in base al
comma 1 dell'art. 3 della legge regionale n. 15/88, anche con tale
indice di pericolosità.
F.to Squarzino Secondina
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) Innanzitutto puntualizzo che l'incidente si è
verificato nella discesa da Punta Feleuma, ma non sul ghiacciaio
del Ruitor in destra orografica, non in sinistra orografica, ma
questa è questione di dettaglio.
Per quanto riguarda la prima domanda, se è vero che l'11
febbraio 1999 l'indice di pericolosità della caduta valanghe
raggiungeva il livello 4: il bollettino nivometeorologico del 10
febbraio, valido anche per l'11, riportava sul settore occidentale,
e quindi anche per quanto riguarda la Valgrisenche, rischio 4,
quindi forte e rischio 3 marcato sul rimanente territorio.
Per quanto riguarda la seconda domanda, se è vero che la pratica
dell'elisky è autorizzata in base al comma 1 dell'articolo 3 della
legge regionale n. 15/88 anche con tale indice di pericolosità, la
legge regionale, che la Consigliera avrà avuto modo di esaminare,
non fa riferimento a questa problematica, si limita invece a dire
che l'attività di lavoro aerea avente come oggetto trasporto di
sciatori deve avvenire in condizioni temporali ed ambientali che
garantiscano la sicurezza degli sciatori. Fa una puntualizzazione
successiva al comma 2 perché dice che a tal fine, quindi e per
l'organizzazione del volo e anche, deduco, per garantire la
sicurezza, dovranno essere previsti nella convenzione alla lettera
c) i modi per assicurare l'assistenza di una guida alpina o per le
zone prive di difficoltà alpinistiche di un maestro di sci per ogni
gruppo composto da 7 sciatori o frazioni.
È del tutto evidente quindi che le valutazioni relative alla
stabilità del manto nevoso devono essere fatte dalla guida alpina o
dal maestro di sci per le zone più facili in qualità di
responsabile accompagnatore del gruppo di sciatori.
Président La parole à la Conseillère Squarzino Secondina.
Squarzino (PVA-cU) Prendo atto che effettivamente quel giorno
c'era un indice di pericolosità 4 tale per cui non dovrebbe essere
consentita né la pratica dell'elisky né la discesa successiva
perché dice giustamente l'articolo 3, comma 1, che "l'attività di
lavoro aereo, avente per oggetto il trasporto di sciatori, deve
avvenire in condizioni temporali ed ambientali che garantiscano la
sicurezza degli sciatori medesimi anche nella successiva discesa di
sci". Quindi è tutta la pista, non soltanto il luogo di atterraggio
dell'elisky, che va preso in considerazione per valutare la
sicurezza del volo.
Non so esattamente se la responsabilità personale del maestro di
sci è l'unica garanzia che diamo per questi tipi di voli. Se fosse
successo qualche cosa - per fortuna non è successo niente -, chi
era responsabile: solo il maestro di sci che è l'accompagnatore, la
guida, soltanto questo? Io non credo, Assessore. Spero proprio che
non avvenga nessun incidente ma in questo caso probabilmente per la
magistratura la responsabilità non è soltanto dell'accompagnatore,
ma anche di chi ha autorizzato il volo. Prego quindi i suoi uffici,
Assessore, di fare una verifica perché sia garantita agli utenti la
sicurezza necessaria per questo tipo di attività.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK