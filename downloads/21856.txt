Consiglio Regionale della Valle d'Aosta - Oggetto del Consiglio n. 1567 del 9 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Inquinamento
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1567 del 9 novembre 2005 - Resoconto
OGGETTO N. 1567/XII - Recupero di scorie smaltite dalla Cogne
Acciai Speciali dal 1999 ad oggi. (Interrogazione)
Interrogazione
Preso atto dei quantitativi di scorie smaltite dalla Cogne
Acciai Speciali S.p.A. dall'anno 1999 ad oggi;
Preso inoltre atto dei costi sostenuti dalla Regione per lo
smaltimento;
Venuti a conoscenza che sui quantitativi di scorie prodotte
annualmente, vi è una percentuale di recupero;
tutto ciò premesso, i sottoscritti Consiglieri
regionali
Interrogano
l'Assessore competente al fine di conoscere:
1) quante sono le percentuali di scorie che vengono avviate
al recupero rispetto allo smaltimento in impianti ubicati in altre
regioni;
2) chi e come svolge le funzioni di controllo sui rifiuti
smaltiti.
F.to: Comé - Stacchetti - Viérin Marco - Lanièce
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - La prima domanda chiede quante sono le
percentuali di scorie che vengono avviate al recupero rispetto allo
smaltimento in impianti ubicati in altre Regioni. Secondo i dati
che ci vengono forniti, la percentuale di scorie che viene avviata
al recupero rispetto allo smaltimento è dell'ordine del 20-30%,
quindi a fronte di un 70% di scorie che vanno a smaltimento un
20-30% va al recupero.
La seconda domanda chiede chi svolge le funzioni di controllo
sui rifiuti smaltiti. I controlli vengono fatti dalla società
"Vallée d'Aoste Structure" che è stata incaricata con la
deliberazione n. 3502, in data 11 ottobre 1999, di verificare
l'effettivo smaltimento delle scorie di acciaieria prodotte dalla
"Cogne Acciai Speciali" in impianti situati fuori Valle ed è stata
autorizzata a corrispondere a "Cogne Acciai Speciali" un contributo
per il trasporto delle scorie in misura non superiore a 26
lire/kg.
L'attività di controllo effettuata da "Vallée d'Aoste Structure"
si svolge mediante verifica documentale. Un funzionario della
società prende visione, presso la "Cogne Acciai Speciali" dei
documenti di trasporto delle scorie - denominati "FIRR" - che
attestano l'effettiva uscita delle scorie dallo stabilimento di
Aosta, la loro natura e quantità e la loro consegna al soggetto
conferitario, che dichiara sullo stesso documento di averle
ricevute. Il formulario di trasporto delle scorie è un documento
che deve essere tenuto con particolari modalità previste dalla
legge (numerazione progressiva e vidimazione). Il funzionario di
"Vallée d'Aoste Structure" verifica anche che il trasporto sia
stato fatturato dal trasportatore e che il pagamento al
trasportatore sia stato effettuato da "Cogne Acciai Speciali":
questa è la procedura di controllo ed è collegata al fatto che non
è ancora stata attivata la discarica di Pontey.
Colgo l'occasione perché ne avevamo parlato la volta scorsa, di
fare la seguente precisazione. Tenendo conto dei tempi prospettati
da "Vallée d'Aoste Structure" per l'apertura della stessa, tempi
che andavano intorno ai 4-6 mesi, la Giunta ha deciso di
abbreviarli, quindi devo rettificare quanto ho comunicato in
occasione della risposta alla precedente interrogazione al gruppo
della "Stella Alpina", cioè la discarica per abbreviare i tempi non
verrà conferita a "Vallée d'Aoste Structure" e la gestione della
stessa, nelle more dell'espletamento della gara per l'affidamento
definitivo, sarà subito affidata dall'Assessorato al territorio,
ambiente e opere pubbliche ad una società già in possesso dei
requisiti necessari per tale attività. Questo ci consente di
attivare, a partire dall'inizio del prossimo anno, la discarica
stessa, guadagnando sui tempi di attivazione della discarica alcuni
mesi. Ringrazio la "Stella Alpina" per avermi dato l'opportunità di
fare questa puntualizzazione.
Président - La parole au Conseiller Comé.
Comé (SA) - Cogliamo con soddisfazione questa rettifica rispetto
a 10 giorni fa per quanto riguarda i tempi di apertura della
discarica di Pontey, questo sarà preso con soddisfazione dalla
"Cogne" e da tutte le aziende che devono smaltire materiali di tipo
"B".
Avevamo presentato questa seconda iniziativa a seguito delle
risposte date dall'Assessore, perché casualmente nel 2002, qui,
vengono segnate come scorie smaltite 50.000 ed essendo andati a
rileggere alcune iniziative fatte dal nostro e da altri gruppi, nel
2003 avevamo letto in una risposta ufficiale dell'Assessore che su
50.000 tonnellate di scorie il 30% era stato avviato al recupero -
percentuale che è stata confermata oggi dall'Assessore - mentre il
70% allo smaltimento in impianti ubicati in altre Regioni.
Siccome l'Assessore mi ha detto che generalmente sono fra il 20
e il 30%, adesso faremo una verifica tra i dati che abbiamo
ricevuto per quanto riguarda il quantitativo delle scorie e i costi
che sono sostenuti dalla Regione, e più o meno a spanne dovrebbe
esserci un abbattimento del 20-30% rispetto a quanto preventivato
dai chili che sono stati messi a bilancio dal 1999 ad oggi. Su
questo ci riserviamo di fare delle verifiche, dopodiché vedremo se
sarà il caso di fare altre iniziative al riguardo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK