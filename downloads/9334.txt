Consiglio Regionale della Valle d'Aosta - Oggetto del Consiglio n. 353 del 22 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 353 del 22 febbraio 1989 - Resoconto
OGGETTO N. 353/IX - PROGETTO DI RICOSTRUZIONE DELL'IMPIANTO
FUNIVIARIO REGIONALE TRA BUISSON E CHAMOIS.
(Interrogazione).
PRESIDENTE:
Do lettura dell'interrogazione presentata dai
Consiglieri Chenuil e Mafrica:
INTERROGAZIONE
RICORDATO che a pag. 15 dell'allegato 8 del bilancio di
previsione per il 1989 è iscritta la voce "Interventi per la
ricostruzione dell'impianto funiviario regionale tra Buisson e
Chamois", con un finanziamento per 5 miliardi;
i sottoscritti Consiglieri regionali
del gruppo comunista
INTERROGANO
la Giunta per conoscere:
1) fino a quando potrà restare in funzione, in condizioni di
sicurezza, l'impianto oggi in servizio;
2) a che punto si trovano gli adempimenti preliminari alla
realizzazione della nuova funivia (tracciati alternativi, perizie
geologiche, progettazioni, ecc.);
3) quale sarà il destino dell'attuale collegamento funiviario
(demolizione riutilizzo per trasporto materiali, mantenimento per
casi di emergenza, ecc.).
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (ADP):
Per quanto riguarda la prima delle tre
domande poste dagli interroganti, posso dire che l'impianto
funiviario è stato sottoposto agli interventi previsti per
l'adeguamento ventennale. Quindi può restare in servizio, ultimate
le verifiche previste dalle attuali procedure di adeguamento, per
un ulteriore uguale periodo.
Seconda domanda: la Giunta regionale ha ritenuto di fornire un
nuovo collegamento funiviario; i lavori della Commissione per la
scelta del tipo di collegamento sono stati ultimati nei mesi
passati, con la suggerita adozione di una funivia e l'esclusione di
altri più onerosi collegamenti.
E' stato iscritto nel bilancio 1989 un primo finanziamento di 5
miliardi di lire per il corrente anno; sarà così possibile
presentare al Consiglio regionale la proposta di legge per il
finanziamento della nuova funivia, cosa che avverrà al più presto.
In forza di tale legge di finanziamento sarà adottata la procedura
più adatta prevista dalle norme in vigore per gli appalti, in modo
che la ditta prescelta provvederà alla progettazione e a quanto
necessario per l'approvazione e l'esecuzione del progetto stesso.
Si prevede, almeno allo stato attuale, la formula di una gara di
appalto "chiavi in mano".
Per quanto riguarda il destino futuro dell'attuale funivia, è
previsto che questa resti sia per l'utilizzo da parte dei
passeggeri in particolari casi di necessità, sia per il trasporto
di materiali; essa affiancherà la nuova funivia. Entrambe,
l'attuale e quella futura, dovranno essere inserite in un unico
complesso immobiliare sia a Buisson, quindi con la riorganizzazione
delle aree alla base, sia a Chamois, dove i problemi sono inferiori
perché si tratterà di eliminare l'attuale teleferica per il
trasporto merci. In sintesi, le linee di fondo sono: la costruzione
di una linea e di un impianto funiviario parallelo all'attuale, la
smobilitazione dell'attuale teleferica merci, l'utilizzazione
dell'attuale teleferica per il trasporto merci e per il trasporto
persone in caso di emergenza.
PRESIDENTE:
Ha chiesto di parlare Consigliere Chenuil, ne
ha facoltà.
CHENUIL (PCI):
Prendo atto di quanto espresso
dall'Assessore; se la funivia attuale ha una autonomia almeno per
venti anni, giustamente può essere utilizzata sia per casi di
emergenza, sia per materiale, come lei ha proposto.
Mi auguro che non appena redatto un progetto di massima di
questa nuova funivia, questo sarà portato in discussione nella
competente Commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK