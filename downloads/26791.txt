Consiglio Regionale della Valle d'Aosta - Oggetto del Consiglio n. 163 del 28 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 163 del 28 giugno 1972 - Resoconto
OGGETTO N. 163/72 - Concessione di un contributo al Comitato
valdostano Guide e Portatori del C.A.I. nelle spese per
l'organizzazione del Primo Corso nazionale portatori.
Milanesio
(P.S.I.)
- Si tratta della concessione
della somma di 3.600.000 al Comitato Guide e Portatori della Valle
d'Aosta che organizza quest'anno il corso nazionale di guide e
portatori appunto qui in Valle d'Aosta e, come per il passato, si
propone che l'Amministrazione regionale intervenga per integrare,
diciamo così per consentire, non per integrare, per consentire lo
svolgersi di questo corso; le spese sono rilevanti, sono di circa
4.300.000, e la Regione interviene per la misura di 3.600.000.
Mappelli
(D.C.)
- Ma precedentemente, chiedevo
all'Assessore, questi corsi dove avvenivano e da chi erano
finanziati evidentemente, perché sono sempre avvenuti questi
corsi.
Milanesio
(P.S.I.)
- Ma c'è stato un periodo in
cui questi corsi avvenivano in Valle d'Aosta organizzati dal
Consorzio Guide e Portatori della Valle, poi le Guide all'unanimità
decisero di farlo sotto l'egida del CAI, a livello nazionale,
l'altro anno si fece ad esempio nell'Alto Adige; quest'anno, sempre
le Guide, hanno deciso di farlo in Valle d'Aosta, il CAI ha
aderito. È probabile però che dall'anno prossimo si ritorni sulla
vecchia strada, tutto sommato probabilmente la migliore, cioè di
organizzare nostri corsi che poi verranno solo per le guide della
Valle d'Aosta che poi verranno riconosciuti dal CAI.
Savioz
(P.C.I.)
- Io sono d'accordo e sono
contento che finalmente queste cose si facciano in Valle e non
fuori; però, quello, non gli do eccessivamente peso, ma mi sembra
che non è molto opportuno di chiudere il tutto con un pranzo di
350.000 lire, si potrebbe fare il corso di addestramento ecc. senza
la necessità di dover fare un pranzo a chiusura del corso. Non è
che suoni molto bene questo, se ci pensate un attimo, sono solo
350.000 lire, mi rendo conto che è una sciocchezza, una
stupidaggine, però, non è che suoni molto bene.
Milanesio
(P.S.I.)
- Voglio dire questo a Savioz,
ha ragione Savioz, però mi hanno fatto presente, proprio sempre le
nostre guide, diciamo così coloro i quali sono preposti alla
direzione di questo corso, che altrove, per esempio nell'Alto
Adige, così è avvenuto, è avvenuto anche perché c'era la presenza
di osservatori stranieri, come ci saranno in questo caso, cioè
guide alpine della Francia e della Svizzera, ora era per non essere
da meno degli altri, ecco perché è stata messa questa voce, che io
inizialmente ho contestato, così come sta facendo Savioz in questo
momento, alla fine ho un po' ceduto le armi, perché se l'hanno
fatto anche altrove, sembra che così ad un certo punto si offra un
corso di qualità più scadente e con meno coreografia se si rinuncia
al pranzo finale.
Fosson
(U.V.)
- Io prendo atto con piacere che si
ritorna al vecchio sistema eventualmente con l'anno prossimo, cioè
di organizzare i corsi esclusivamente per nostro conto, vorrei solo
chiedere che data hanno fatto questa richiesta? In che data hanno
avanzato la richiesta qui per il finanziamento da parte della
Regione per il corso?
Milanesio
(P.S.I.)
- Circa un mese e mezzo fa, non
so la data precisa, circa un mese e mezzo fa hanno avanzato questa
richiesta, non è riportato qui sulla deliberazione.
Devo fare presente questo: che la decisione, sia di tenere corsi
altrove come di rifarlo questa volta in Valle d'Aosta e come di
continuare a farli qui per l'avvenire, è stata assunta dal Comitato
Valdostano Guide e noi abbiamo comunque preferito e acceduto alla
loro richiesta di farli qui perché vi sono delle peculiarità anche
sotto il profilo delle difficoltà e dell'insegnamento che devono
essere salvaguardate per le guide della Valle d'Aosta che, in
effetti, hanno un po' le caratteristiche di guide di alta montagna,
mentre le altre guide sono guide per modo di dire.
Quindi noi vogliamo, diciamo così, mantenere la peculiarità di
questo titolo che è molto più valido a nostro avviso che non quello
che si può conseguire in un qualunque altro corso del CAI.
Ora alla domanda però specifica di Fosson, io non ho copia della
loro richiesta qui, penso un mese e mezzo fa circa.
Fosson
(U.V.)
- Ho fatto questa richiesta nel
senso che il corso...
Milanesio
(P.S.I.)
- Sì, sì ...
Balestri (P.S.I.)
- No, io niente di sostanziale, tutto
formale, chiederei di modificare la dicitura con "pranzo di
chiusura", togliendo "con la presenza della massima Autorità".
Montesano (P.S.D.I.) -
Non è deliberante quello, non è
nella delibera, è nel dispositivo.
Balestri (P.S.I.)
- Ah, non è nella delibera?
Mappelli
(D.C.)
- Comunque suona male.
Voci fuori microfono.
Montesano (P.S.D.I.)
- Allora il Consiglio è chiamato a
votare, chi approva la delibera alzi la mano, contrari? Astenuti?
Il Consiglio approva.
Oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK