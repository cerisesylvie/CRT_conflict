Consiglio Regionale della Valle d'Aosta - Oggetto del Consiglio n. 2021 del 24 maggio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2021 del 24 maggio 2001 - Resoconto
OGGETTO N. 2021/XI Concessione di un contributo di lire
18.690.000 al Gruppo folcloristico "Les Badochys" di Courmayeur per
la confezione dei costumi, ai sensi della legge regionale 20 agosto
1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 4 regolamenta
l’assegnazione di contributi ai gruppi
folcloristici;
Preso atto che Gruppo Folcloristico "Les Badochys" di Courmayeur
ha presentato, con lettera in data 28 marzo 2001, una richiesta
tendente ad ottenere un contributo per la confezione dei costumi,
allegando copia del preventivo di spesa per un totale di Lire
26.700.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Considerato che il contributo può pertanto essere determinato in
Lire 18.690.000, corrispondente al 70 per cento della spesa
prevista, ai sensi dell’articolo 4 comma 1 lettera
b) della legge regionale n. 69/1993;
Visto l’articolo 27 della legge regionale 8
gennaio 2001, n. 1;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare la concessione al Gruppo Folcloristico "Les
Badochys" di Courmayeur (C.F. 91004440078) di un contributo di Lire
18.690.000 (diciottomilioniseicentonovantamila) pari al 70 per
cento delle spese previste per la confezione dei costumi, ai sensi
dell’articolo 4 comma 1 lettera b) della legge
regionale 20 agosto 1993, n. 69;
2) di impegnare la spesa di Lire 18.690.000
(diciottomilioniseicentonovantamila) con imputazione al capitolo
57260 del bilancio di previsione della Regione per
l’anno 2001 (Contributi ad enti e ad associazioni
culturali ed educativi per manifestazioni ed iniziative culturali e
scientifiche) richiesta n. 1409, che presenta la necessaria
disponibilità di fondi;
3) di stabilire che alla liquidazione della spesa si provveda ai
sensi dell’articolo 58 della legge regionale 27
dicembre 1989, n. 90 e successive modificazioni, in due rate in
applicazione dell’articolo 9 della legge regionale
n. 69/1993;
4) di dare atto che il contributo in questione non è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Président
Vaste débat sur cet argument?
Je soumets au vote l’objet n° 21:
Conseillers présents et votants: 25
Pour: 25
Le Conseil approuve à l’unanimité.
Sur ce point nous terminons les travaux de cette séance du
Conseil, le Conseil sera convoqué au domicile.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK