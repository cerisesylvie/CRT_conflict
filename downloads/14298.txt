Consiglio Regionale della Valle d'Aosta - Oggetto del Consiglio n. 821 del 20 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 821 del 20 luglio 1994 - Resoconto
OGGETTO N. 821/X - Presa d'atto della non accettazione da
parte della Sig.ra Janin Elisabetta della designazione alla carica
di rappresentante della Regione in seno al Consiglio di
amministrazione della Fondazione "Istituto musicale della Valle
d'Aosta" e sua sostituzione.
Presidente -
La parola al Consigliere
Linty.
Linty (LN) -
Volevo sapere, visto che la Sig.ra
Janin Elisabetta rinuncia all'incarico per motivi di
incompatibilità, se questi motivi non erano già presenti al momento
della nomina.
Presidente -
Bisogna precisare tra incompatibile e
non eleggibile. La parola all'Assessore dell'istruzione pubblica,
Louvin.
Louvin (UV) -
Je voudrais simplement informer le
Conseiller Linty du fait que la personne concernée, tout en sachant
d'avoir déjà une collaboration avec l'Administration régionale,
ignorait que cela aurait causé une incompatibilité entre les deux
fonctions. Je tiens à rappeler que la nomination est pour une
fonction gratuite et c'est la personne même d'ailleurs qui, au
moment d'accepter cette nomination a indiqué l'existence de cette
situation de collaboration continuée avec l'Administration.
Ayant par la suite vérifié la nature de cette collaboration,
nous avons dû constater que cela causait une situation
d'incompatibilité, raison pour laquelle M.me Janin a opté pour la
collaboration rétribuée avec l'Administration régionale.
Presidente -
Passiamo alla votazione della
deliberazione in oggetto.
Presenti, votanti e favorevoli: 29
Il Consiglio approva all'unanimità
Presidente -
La parola al Consigliere
Perrin Giuseppe Cesare.
Perrin G.C. (UV) -
Nous proposons monsieur le Professeur
Sergio Farina.
Presidente -
Passiamo alla votazione.
Presenti e votanti: 31
Schede valide: 27
Schede nulle: 4
Schede bianche: 2
Hanno riportato voti:
Farina Sergio: 22
Colombotto Teresio: 3
Président -
Farina est élu représentant de la Région au
sein du Conseil d'Administration de la Fondation "Istituto Musicale
della Valle d'Aosta".
Deliberazione - Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- la legge regionale 17 marzo 1992, n. 8, costitutiva della
Fondazione "Istituto musicale della Valle d'Aosta", prevede
all'articolo 2 che i componenti dell'organo di amministrazione,
designati dalla Regione, saranno scelti dal Consiglio regionale con
voto limitato che garantisca la presenza della minoranza, fra le
persone in possesso di diploma di laurea, di conservatorio musicale
o di istituto musicale della Valle d'Aosta e che comunque
presentino caratteristiche di esperienza specifica nel settore;
- l'articolo 6 dello Statuto della Fondazione "Istituto musicale
della Valle d'Aosta" stabilisce che il Consiglio di amministrazione
è formato da sette membri di cui quattro designati dal Consiglio
regionale della Valle d'Aosta;
- con provvedimento n. 586/X in data 6 aprile 1994, il Consiglio
regionale ha designato quali rappresentanti della Regione in seno
al Consiglio di amministrazione della summenzionata Fondazione i
Signori Colliard Corrado, Janin Elisabetta, Longo Maurizio e
Telloli Giancarlo per la minoranza;
- considerato che la Sig.ra Janin Elisabetta, con lettera in
data 13 luglio 1994, ha comunicato di rinunciare, per motivi di
incompatibilità, all'incarico di rappresentante della Regione in
seno al Consiglio di amministrazione della succitata
Fondazione;
Atteso che la Commissione per le nomine, a seguito della
pubblicazione nel Bollettino ufficiale della Regione n. 53 del 14
dicembre 1993 dell'elenco delle nomine in scadenza nel primo
semestre dell'anno 1994, nella riunione dell'11 marzo 1994, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto opportuno prendere atto della non accettazione da parte
della Sig.ra Janin Elisabetta della designazione alla carica di
rappresentante della Regione in seno al Consiglio di
amministrazione della Fondazione "Istituto musicale della Valle
d'Aosta" e procedere alla designazione di un altro rappresentante
in sua sostituzione;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 17 marzo
1992, n. 8;
Delibera
1) di prendere atto della non accettazione da parte della Sig.ra
Janin Elisabetta della designazione alla carica di rappresentante
della Regione in seno al Consiglio di amministrazione della
Fondazione "Istituto musicale della Valle d'Aosta" e di procedere
alla designazione del sig. FARINA Sergio in sua sostituzione, per
il quinquennio in corso 1994/1999;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK