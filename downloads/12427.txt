Consiglio Regionale della Valle d'Aosta - Oggetto del Consiglio n. 3343 del 6 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3343 del 6 maggio 1992 - Resoconto
OGGETTO N. 3343/IX Comunicazioni del Presidente della
Giunta.
Presidente La parola al Presidente della Giunta.
Bondaz (DC)
Vorrei associarmi innanzitutto alle parole
del Presidente del Consiglio nel ringraziare per quanto ha fatto il
Presidente Cossiga nell'arco del suo mandato e ricordare le
giornate che ha passato, proprio la scorsa estate, qui nella nostra
valle e la possibilità di discorrere con lui mi ha dato chiaramente
la sensazione di che uomo fosse Cossiga, la preparazione e la
lucidità del suo pensiero.
Come tutti, ci auguriamo che venga sostituito da persona degna e
valida nell'interesse di tutta la Nazione.
Voglio comunicare alcune cose ai consiglieri, in data 24 aprile
l'Amministratore straordinario dell'USL, dott. Martinet, ha
rassegnato le dimissioni dal suo incarico, dovute all'impossibilità
di ottenere ulteriori aspettative da parte del suo datore di
lavoro.
Per la sostituzione, il Ministero della sanità, al quale era
stato posto un quesito in materia, ha comunicato a questa
Presidenza che deve essere chiesto nuovamente al Comitato dei
garanti dell'USL di segnalare una terna di nominativi scegliendoli
tra gli aspiranti che avevano presentato la domanda lo scorso
anno.
E' stato richiesto al Comitato dei garanti di provvedere al
riguardo entro il 13 maggio p.v., dopodiché la Giunta regionale
provvederà ad indicare il nominativo della persona da
incaricare.
Si è svolto martedì 28 aprile un incontro con il Presidente del
Parco nazionale del Gran Paradiso, prof. Montacchini, i
rappresentanti della Comunità montana Grand Paradis, i Sindaci del
comprensorio, nonché i tecnici del Comitato tecnico misto, per
l'esame della relazione predisposta dal Comitato stesso sulla base
dello studio effettuato dal prof. Bernard Janin dell'Università di
Grenoble, in ordine alle problematiche del Parco nazionale del Gran
Paradiso.
Le parti, che hanno manifestato una convergenza di opinioni
sull'argomento, hanno concordato la programmazione di un ulteriore
incontro fissato per il giorno 18 maggio prossimo, nel corso del
quale sarà predisposta la stesura di una bozza definitiva del
documento indicato dai tecnici.
Presidente
Se non vi sono richieste d'intervento,
possiamo passare al punto n. 3 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK