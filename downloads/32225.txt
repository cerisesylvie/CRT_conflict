Consiglio Regionale della Valle d'Aosta - Oggetto del Consiglio n. 1019 del 10 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1019 del 10 febbraio 2010 - Resoconto
OGGETTO N. 1019/XIII - Interrogazione: "Predisposizione di un
disegno di legge sull'assistenza economica a tutela di minori di
genitori separati".
Interrogazione
Richiamata la risoluzione approvata nell'adunanza consiliare
dell'11 marzo 2009 con la quale si chiedeva l'impegno del Governo
regionale a presentare un disegno di legge sull'assistenza
economica;
Ricordato che la risoluzione è stata il frutto di un
confronto in V commissione in merito alla problematica della
mancata erogazione dell'assegno di mantenimento a tutela del minore
di genitori separati
i sottoscritti Consiglieri regionali
Interrogano
l'Assessore competente per conoscere quale è lo stato
dell'arte del disegno di legge sull'assistenza economica
all'interno del quale siano previsti interventi di supporto a
nuclei familiari in cui sono presenti minori nei confronti dei
quali non vengono versati gli alimenti previsti.
F.to: Rigo - Carmela Fontana - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
Molto brevemente, si conferma l'impegno che ci eravamo presi
rispondendo anche alla mozione del Consiglio regionale del marzo
2009, introducendo nella nuova legge di revisione e di accorpamento
sull'assistenza economica l'erogazione dell'anticipazione
dell'assegno di mantenimento a tutela dei minori. La legge è
pronta, dobbiamo fare i passaggi previsti in maggioranza e poi,
entro marzo, sarà sicuramente, all'attenzione della commissione e
quindi del Consiglio.
Président
- La parole au Conseiller Rigo.
Rigo (PD)
- Grazie, Presidente. Ringrazio l'Assessore per
le informazioni date, che confermano le cose dette alla fine
dell'anno scorso.
Abbiamo presentato questa interrogazione per conoscere lo stato
dell'arte della predisposizione del disegno di legge - che
riteniamo importante - sull'assistenza economica o, direi meglio,
sul procedere di un nuovo provvedimento che sia capace non solo di
coordinare tutti gli interventi di carattere assistenziale, ma
anche le iniziative a sostegno della persona e della famiglia, in
particolare dei minori. Un'iniziativa, quindi, come recita il
Regolamento del Consiglio, ispettiva, ma anche e soprattutto di
stimolo e di pungolo alla Giunta, a mantenere gli impegni assunti
con la risoluzione approvata dall'Assemblea nel marzo dello scorso
anno.
Abbiamo presentato però questa interrogazione anche per
richiamare la necessità di un disegno di legge che sappia dare
risposta anche ai mutamenti sociali avvenuti in questi anni in
Valle d'Aosta. Oggi, fra l'altro, discuteremo la relazione sullo
stato di salute e proprio quel documento sottolinea l'importanza di
un'iniziativa regionale per le famiglie monogenitoriali. A pagina
25 della relazione possiamo leggere che rispetto all'indagine ISTAT
si osserva un aumento in entrambi i generi di famiglie
monogenitoriali. Abbiamo voluto richiamare questo dato perché il
disegno di legge dovrà prestare molta attenzione, porsi degli
interrogativi e presentare una serie di azioni che possano aiutare
una regione in cui la percentuale di coppie con figli è la più
bassa fra tutte quelle messe a confronto. Una regione in cui
dobbiamo invece registrare la più alta prevalenza di persone sole e
di famiglie monogenitoriali.
Un disegno di legge, quello che ha richiamato l'Assessore, che
consideriamo strategico, perché il sostegno anche economico nei
confronti dei minori deve essere potenziato e migliorato per
riuscire ad invertire quella tendenza pericolosa presente nella
relazione sullo stato di salute. E poi voglio ricordare che la
mancata erogazione dell'assegno di mantenimento è uno degli aspetti
della disgregazione dei legami familiari. La separazione, il
divorzio, ovviamente, penalizzano entrambi i coniugi e gli effetti
psicologici e relazionali che si producono incidono negativamente
nei confronti del benessere e della serenità del minore.
A noi pare che, almeno sul versante economico, le componenti più
deboli della famiglia, il minore e in genere le donne, siano
tutelati. Abbiamo presentato questa interrogazione proprio perché
consideriamo in questo momento questo disegno di legge strategico
per la nostra regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK