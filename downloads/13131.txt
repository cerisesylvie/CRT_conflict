Consiglio Regionale della Valle d'Aosta - Oggetto del Consiglio n. 4087 del 13 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4087 del 13 gennaio 1993 - Resoconto
OGGETTO N. 4087/IX Approvazione, da parte dell'USL della
Valle d'Aosta, di due "progetti obiettivo" per la valutazione della
produttività del personale.
(Interrogazione con risposta
scritta)
Interrogazione r.s. Premesso che l'Amministratore
straordinario dell'USL, in data 31 ottobre 1992, ha assunto una
Deliberazione con cui vengono approvati due "progetti-obiettivo"
per la valutazione della produttività del personale dell'Unità
sanitaria locale;
Rilevato che tali "progetti-obiettivo" si riducono alla
costituzione di due commissioni che dovranno acquisire dati
sull'espletamento del plus-orario;
Considerato che le spese previste per il lavoro di tali
commissioni ammonta a ben 352 milioni da ripartirsi fra gli otto
componenti delle due commissioni;
Constatato che per valutare la produttività aggiuntiva del
personale USL non era assolutamente necessario utilizzare procedure
così costose e scarsamente funzionali;
Considerato, che il contratto di lavoro della sanità, DPR 28
novembre 1990, n. 384, prevede l'istituzione di commissioni
sostanzialmente diverse da quelle deliberate dall'Amministratore
straordinario dell'USL;
Evidenziato, infine, il ruolo di controllo e di indirizzo della
Regione nei confronti dell'USL;
il sottoscritto Consigliere regionale del Gruppo Verde
Alternativo
Interroga
l'Assessore regionale alla Sanità ed assistenza sociale per
sapere:
1) come mai le commissioni di valutazione istituite dall'USL non
sono conformi a quanto previsto dagli articoli 69 e 135 del
contratto di lavoro della sanità e in base a quali criteri sono
stati scelti i nomi e le figure professionali delle due
commissioni;
2) per quale ragione la deliberazione che approva i due
"progetti-obiettivo" non specifica che il monte-ore necessario per
il lavoro delle due commissioni deve essere effettuato al di fuori
del normale orario di lavoro ed, inoltre, per quale ragione ai
componenti delle commissioni con la qualifica di personale laureato
amministrativo e tecnicosanitario viene assegnato un orario
aggiuntivo di 7 ore mentre, in base al contratto, tale orario
aggiuntivo non dovrebbe superare le 4 ore o le 3 ore;
3) per quale motivo è previsto un compenso fisso di ben 352
milioni complessivi per gli otto componenti delle due commissioni
indipendentemente dalla durata dei lavori di tali commissioni;
inoltre si chiede di sapere se, al termine dei lavori delle due
commissioni, le persone che ne fanno parte parteciperanno alla
ripartizione dei compensi dell'istituto della incentivazione sub.
1;
4) se l'amministrazione regionale ha autorizzato e finanziato i
due citati progetti-obiettivo e se anche per il futuro si prevede
di ripetere questo fantasioso e dispendioso meccanismo.
F.to: Riccarand.
Presidente
È stata data risposta scritta con
lettera n. 4019 in data 29 dicembre 1992.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK