Consiglio Regionale della Valle d'Aosta - Oggetto del Consiglio n. 2614 del 4 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2614 del 4 aprile 2007 - Resoconto
OBJET N° 2614/XII - Communications du Président de la
Région.
Presidente
- La parola al Presidente della Regione,
Caveri.
Caveri (UV)
- Mi scuso con il Consiglio, ma nella
giornata di ieri è stata convocata urgentemente la Conferenza delle
Regioni e delle Province autonome e ritenevo che l'ordine del
giorno, che era dedicato al federalismo fiscale, risultasse
particolarmente urgente ed era necessaria la presenza, perché con
l'approssimarsi della Pasqua speravamo di trovare qualche sorpresa
nell'uovo, invece ho l'impressione che la colomba pasquale sia
abbastanza avvelenata, perché in queste ore si è consumato uno dei
più gravi attacchi mai perpetrati nei confronti delle autonomie
differenziate, che hanno reagito stamani nella Conferenza dei
Presidenti con grande fermezza e un fronte unitario. Solo ieri
mattina siamo venuti a conoscenza della bozza del disegno di legge
delega relativo al cosiddetto "federalismo fiscale", vale dire
l'applicazione dell'articolo 119 della Costituzione, predisposto
unilateralmente, malgrado vi fossero dei gruppi di lavoro a cui
partecipavano anche le Regioni a statuto speciale... predisposto
dal Ministero dell'economia, il quale reca una disposizione il cui
titolo assolutamente fantasioso: "Trattati internazionali,
solidarietà interregionale e finanza delle Regioni a statuto
speciale", si tratta dell'articolo 19 in cui in sostanza questa
disposizione, sotto "mentite spoglie", mette in discussione
l'esistenza delle Regioni a statuto speciale e delle Province
autonome. Ho ricordato stamani ai colleghi in una discussione -
svolta sotto l'oculata direzione del Presidente dell'Emilia Romagna
- che, se proprio si dovesse scegliere tale strada della
soppressione delle Regioni a statuto speciale, si abbia il coraggio
di adoperare una riforma costituzionale di cui all'articolo 116 per
farlo. Questa norma dell'articolo 19 stabilisce che ai bilanci
delle autonomie differenziate venga addebitata una frazione della
spesa per gli interessi sul debito pubblico proporzionale
all'incidenza del riparto fiscale sull'erario.
"A regime..."
- si scrive -
"... tale addebito si tradurrà in una riduzione
della quota di compartecipazione al gettito dei tributi
erariali"
, ossia lo scopo finale è "toccare" l'ordinamento
finanziario della Regione adoperando lo strumento assai bizzarro di
una legge delega e non, come dovrebbe farsi, l'utilizzo delle norme
di attuazione e comunque delle procedure di rango costituzionale.
Inoltre - e questo è abbastanza curioso -, alla lettera b)
dell'articolo 19 viene stabilito che le Regioni a statuto speciale
con livelli di reddito pro capite superiore alla media nazionale -
noi, il Friuli e le Province di Trento e Bolzano - non partecipano
ad alcun riparto di fondi assegnati da leggi dello Stato. A fronte
di ciò, ogni commento sarebbe superfluo, salvo esplicitare la cifra
che discenderebbe dall'applicazione delle citate disposizioni.
Abbiamo fatto dei calcoli, può darsi che siano calcoli prudenziali:
si tratterebbe in prima applicazione di 200 milioni di euro, vale a
dire il 13% del bilancio regionale. L'impatto è tuttavia meglio
comprensibile laddove si realizzi che questo è più o meno
l'equivalente della spesa che abbiamo per il settore sanitario o
per il settore dell'istruzione, si tratterebbe di decidere se
chiudere gli ospedali o le scuole.
Ho subito informato della situazione con una lettera urgente di
ieri i Parlamentari eletti in Valle d'Aosta, rappresentando loro
formalmente l'esigenza di intervenire presso il Governo a cui hanno
dato la fiducia e al quale sono legati da uno specifico accordo
pre-elettorale. Ho poi provveduto, di concerto con tutti i
Presidenti delle Regioni a statuto speciale, in particolare con i
colleghi delle Province autonome Dellai e Durnwalder... ho avuto un
lungo colloquio con il Presidente Dellai, il quale era sinceramente
preoccupato e anche attonito del venir meno di tutti quegli accordi
che erano stati assunti non in "stanze" misteriose, ma di fronte al
Ministro Padoa Schioppa e con il Presidente Illy abbiamo deciso di
inviare una nota al Presidente del Consiglio Prodi, chiedendo un
incontro urgente. Stamani ho partecipato alla Conferenza delle
Regioni e delle Province autonome, dove ho preteso che venisse
chiesto pregiudizialmente ad ogni discussione con il Governo
l'immediato stralcio di questo articolo 19. Al riguardo sono stati
duri e chiari gli interventi dei colleghi del Friuli Venezia Giulia
- sappiamo di una telefonata del Presidente Illy con il Presidente
Prodi - e anche gli interventi dell'Assessore della Provincia di
Bolzano, il quale ha annunciato che, qualora tale testo non venisse
smentito dal Governo, la delegazione parlamentare del "SVP" al
Senato, determinante per la sopravvivenza di Prodi, farà venir meno
il proprio appoggio... so peraltro quanto sia ferma e sdegnata la
contrarietà del Presidente Illy, che ha manifestato la propria
distanza dall'attuale Governo.
Sotto il profilo del metodo, il provvedimento in questione
costituisce un esempio di slealtà, è infatti del 7 febbraio scorso
il documento unitario delle Regioni e delle Province autonome
all'interno del quale era stata prevista un'apposita sezione
dedicata alle speciali, sul quale il Governo si era pronunciato
positivamente, presente per la Regione Valle d'Aosta l'Assessore
Marguerettaz, assicurando che tali norme per le Regioni a statuto
speciale sarebbero state poste alla base del futuro provvedimento.
Devo dire a nostro merito che questa parte del documento era
ricavata dalla celebre "Dichiarazione di Aosta", in cui in maniera
preveggente ci eravamo occupati del federalismo fiscale in un
passaggio del documento conclusivo approvato da tutti i Presidenti
(assente solo il Presidente Cuffaro, che in seguito aveva dato la
propria adesione a quel documento).
La tecnica dell'utilizzo del cannone per uccidere il moscerino
quale noi siamo pare non solo arrecare un pregiudizio gravissimo
alla Valle d'Aosta, a cui non corrisponde alcun beneficio per il
resto della Repubblica, visti i numeri importanti per noi, ma
microscopici per lo Stato, ma risulta questo atteggiamento di una
rozzezza così grave tale da incrinare i rapporti con lo Stato. Per
correttezza conclusiva, ci fa piacere che anche le Regioni a
statuto ordinario, pur con qualche "se" e "ma", abbiano pienamente
accolto la protesta vibrata delle Regioni a statuto speciale e
delle Province autonome, tanto che, quando riprenderemo la
discussione al nostro interno la settimana prossima, si andrà ad un
confronto nel quale le Regioni ritengono quel documento del 7
febbraio come il punto di partenza, reputando congiuntamente una
grave scorrettezza il fatto che invece sia nato all'improvviso
l'articolo 19.
J'en profite, M. le Président, pour ajouter quelques éléments
lors de mes communications. La Commission paritaire s'est réunie à
Aoste le 30 mars dernier. Ce changement par rapport au lieu de
réunion habituel situé à Rome a été décidé pour souligner la nature
paritaire de cet organisme. A cette occasion, j'ai informé les
membres de ladite Commission des préoccupations de la Région face
au fait qu'à ce jour aucune des dispositions élaborées par cette
Commission et approuvées par le Conseil régional n'ait encore été
soumise au Conseil des ministres, comme il se doit, en vue de son
adoption. Il m'a semblé que tous étaient d'accord - le représentant
de la Région, bien sûr, mais aussi les 3 représentants de l'Etat -
pour reconnaître que la procédure prévue par le Statut - qui, je le
rappelle, constitue une source législative de niveau
constitutionnel - devait être respectée. Cette procédure établit
clairement que l'élaboration d'un projet par la Commission
paritaire doit être directement suivie par l'avis du Conseil
régional, puis par une délibération du Conseil des ministres et ce
sans phases intermédiaires. La Commission a ensuite adopté un
projet de dispositions d'application en matière d'exercice du droit
de vote pour l'élection du Conseil régional. L'approbation de ces
dispositions - analogues à celles qui existent pour les Provinces
de Trente et de Bolzano - complètera les dispositions d'application
visées au décret législatif n° 329/1994 relativement à la durée de
résidence exigée pour l'électorat actif. Il s'agit notamment de
permettre à tous ceux qui ne remplissent pas les conditions de
résidence en Vallée d'Aoste d'exercer leur droit de vote pour
l'élection d'un Conseil régional de la République à condition
qu'ils soient inscrits sur les listes électorales de la Commune
dans laquelle ils résidaient avant leur installation dans notre
Région. Ces dispositions concernent également le cas des électeurs
qui, avant de s'installer en Vallée d'Aoste, habitaient dans les
Provinces autonomes de Trente et de Bolzano, qui imposent également
des conditions de résidence, ou vice-versa. Enfin, d'autres
dispositions portent sur les conditions de résidence requises pour
les Valdôtains inscrits sur le Registre des résidants à l'étranger
(AIRE) et étendent celles-ci aux proches parents de l'électeur
résidant à l'étranger et répondant auxdites conditions. C'est une
chose dont j'avais discuté avec l'émigration valdôtaine et il me
parait une chose tout à fait positive.
La Commission a ensuite modifié - et là j'ai réaffirmé au
Ministre Lanzillotta que c'est une procédure tout à fait
extraordinaire - le projet approuvé le 10 mars 2006 en matière de
réglementation technique des véhicules (Motorizzazione civile). Le
Ministère de l'économie soutient que l'attribution à la Région du
dernier dixième des taxes sur les véhicules comporterait un
enrichissement indu de la Région du fait que celle-ci bénéficierait
ainsi de recettes dépassant les frais supportés pour l'exercice des
fonctions de la "Motorizzazione civile". Pour résoudre ce blocage
qui a duré plus d'un an, j'ai informé le Ministre du fait qu'à
titre exceptionnel la Commission paritaire était disposée à
réexaminer son projet pour y apporter les modifications strictement
nécessaires. Je dois dire que c'est ce qui s'est passé et donc il y
aura de nouveau un passage au Conseil de la Vallée.
Le 27 mars dernier, à Rome, l'Assesseur Aurelio Marguerettaz et
moi-même avons rencontré le Président de l'"ANAS" Pietro Ciucci
pour analyser les problèmes du Tunnel du Grand Saint-Bernard et,
notamment, la question liée à la réalisation d'une galerie de
service et de sécurité et celle des bretelles d'Etroubles et de
Saint-Oyen. A la réunion ont également participé les dirigeants de
la société du tunnel qui exploite la moitié sud du tunnel routier.
Dans un avenir immédiat, le Tunnel du Grand-Saint-Bernard a besoin
de cette galerie de service et tout le monde le sait, je pense que
l'argument a été touché lors de la rencontre avec les valaisans il
y a quelques jours, il y a vraiment cette nécessité. Pour ce qui
est de la partie helvétique, le plan financier est entièrement
couvert et "Sitrasb" s'est engagée à permettre la construction de
l'ouvrage en prévoyant elle-même un plan de financement.
Etant donné que dans le cadre de la loi financière 2007 de
l'Etat, il y a 2 alinéas qui prévoient la mise en sécurité des
tunnels mono-tubes et l'amélioration des voies d'accès, nous avons
rappelé la question au Président de l'"ANAS" en soulignant le
caractère impérieux de l'intervention, laquelle devrait se
concrétiser par une subvention de 19,2 millions d'euros. Tout
d'abord, le Président Ciucci s'est limité à dire, je cite:
"la
legge finanziaria 2007 è prodiga di suggerimenti, ma povera in
risorse"
et il nous a ainsi demandé quelles sommes la Région
Vallée d'Aoste serait disposée à engager. Compte tenu du fait que
la route nationale n° 27 et le Tunnel du Grand-Saint-Bernard font
partie du réseau transeuropéen des transports et que le financement
partiel de la galerie de sécurité est réglementé par une directive
européenne, nous considérons que l'Etat ne saurait se soustraire
aux obligations prévues par ces dispositions. "Quanto siete
disponibili a mettere?". Rien du tout, parce qu'il y a déjà une
intervention directe de la part de la Région Vallée d'Aoste. A
l'issue de ces entretiens, et non sans difficultés, nous sommes
parvenus à la conclusion que la galerie de sécurité du tunnel et
les bretelles d'Etroubles et de Saint-Oyen seraient insérées dans
le nouveau plan de l'"ANAS" qui sera promulgué au mois de juin.
Nous attendons donc une réponse définitive en espérant que ces
engagements soient honorés de la part de l'"ANAS".
Presidente
- La parola al Consigliere Vicquéry.
Vicquéry (UV)
- Je prends la parole sur les
communications du Président avec un sentiment de préoccupation, en
remerciant le Président pour ce qu'il nous a dit, je considère
qu'une prise de position du Conseil régional est le minimum qu'on
puisse faire par rapport aux communications du Président, s'il est
vrai que l'Etat d'une façon unilatérale veut toucher un des
éléments de l'autonomie, car l'autonomie a des bases bien solides,
a des bases qui se posent surtout sur l'autonomie législative, il
est aussi vrai que l'autonomie législative a une validité si on
peut l'utiliser, si on peut travailler d'une façon correcte du
point de vue administratif et du point de vue politique. L'accord
qui concerne le rapport financier entre l'Etat et la Région
autonome repose depuis des années, depuis des années nous disons
que l'autonomie doit se baser sur le critère de l'entente, qui est
un critère qui ne vaut pas seulement pour la réforme du Statut,
mais un critère de bons rapports avec l'Etat, nous devons dire que
si la façon de travailler de ce Gouvernement est celle que le
Président nous a dit - et là je suis d'accord -, évidemment nous
devons prendre position contre cette position. Je le dis en tant
que Chef de groupe de l'"Union Valdôtaine", mais je demande à
toutes les forces politiques de s'y pencher, de réfléchir et de
préparer une résolution avec la participation de toutes les forces
politiques, là ne s'agit pas de se placer à Droite ou à Gauche: il
s'agit de défendre un des piliers de l'autonomie du Val d'Aoste.
Essayons là aussi de ne pas faire de la confusion et essayons de ne
pas instrumentaliser cela. L'"Union Valdôtaine", quand parle
d'autonomie, ne parle pas seulement d'autonomie financière: parle
aussi de l'entente entre Région à statut spécial et Etat. Essayons
de travailler tous ensemble car il s'agit là de défendre un des
principes fondamentaux qui nous concerne.
Je propose aux Chefs de groupe de nous réunir pour préparer une
résolution tous ensemble.
Presidente
- La parola al Consigliere Ottoz.
Ottoz (UV)
- A 95 anni si è spenta ieri ad Aosta
Vittorina Vivenza, grandissima atleta, finalista con una squadra di
staffetta alle Olimpiadi di Amsterdam, primatista italiana, negli
anni '20 aveva dovuto combattere per potersi allenare in un'epoca
in cui per una donna far sport non era né cosa scontata, né
accettata dalla società borghese. Le Signore benpensanti
lamentavano come sul campo, allora chiamato della volata, di fronte
alle caserme, fosse permesso a una ragazzina di turbare i giovani
militari esercitandosi e correndo in pantaloni. Il Vescovo,
Monsignor Calabrese, subissato da queste proteste, la mandò a
chiamare, sentì le sue ragioni, le comprese e le diede la
benedizione per i suoi allenamenti. Quando Vittorina anni dopo,
ormai atleta affermata, conobbe e sposò l'ing. Devoti, fu proprio
Monsignor Calabrese a celebrare le nozze. Non ebbe bisogno di
difendere la dignità della donna con clamori, proteste o
rivendicazioni, lo fece serenamente con fatti concreti, con il suo
comportamento nello sport e nella vita, comportamento di chi è
conscio del proprio valore e insegna attraverso l'esempio.
Abbandonò infatti senza rimpianti la ricerca di ulteriori successi
sportivi e rinunciò alle Olimpiadi di Los Angeles nel 1932 per
diventare sposa e madre esemplare, ebbe 9 figli e li crebbe con
saldi principi di vita e di fede. Essi hanno contribuito in vari
campi a far crescere la nostra Comunità, su alcuni di essi il
destino si è accanito mettendola alla prova. Vittorina Vivenza
seppe sempre accettare con la stessa serenità ed equilibrio la
gioia dei loro successi, ma anche il dolore, affondando 3 volte la
prova più crudele: sopravvivere ai propri figli. È stata
accompagnata oggi a Montfleury dai suoi cari, che tanto l'hanno
amata. Il loro dolore è il dolore di tutto il mondo dello sport, è
il nostro dolore.
Presidente
- La parola alla Consigliera Squarzino
Secondina.
Squarzino (Arc-VA)
- Rispetto all'intervento del collega
Ottoz, anche noi ci uniamo alle condoglianze della famiglia per
questa donna, che è stata un esempio unico nel suo campo di
capacità di incidere e di avere successo.
Volevo soffermarmi sulle comunicazioni del Presidente. Credo che
occorrono, rispetto alle sue informazioni, ulteriori elementi di
informazione, per cui, finché non avremo questo articolo 19, non
potremo esprimere alcuna opinione, alcun parere, ossia non possiamo
in questo modo dire siamo d'accordo o non siamo d'accordo se non
abbiamo degli elementi su cui riflettere. Credo sia importante un
incontro con i nostri Parlamentari per verificare con loro...
(interruzione del Presidente della Regione, fuori
microfono)
... andavo oltre quello che lei diceva. Lei ha detto:
"ho
scritto una lettera ai parlamentari della Valle d'Aosta"
e io
voglio dire che un incontro con i Parlamentari può essere utile,
dei Capigruppo con i Parlamentari, credo che questo possa essere
utile per confrontarsi e vedere le cose ed esaminare i problemi e
individuare anche le strategie di azione.
Vi è qui un elemento su cui occorrerebbe che tutti
riflettessimo: una cosa sono le regole con cui vengono definiti i
rapporti finanziari fra lo Stato e la Regione, un'altra cosa è il
federalismo fiscale. Se vogliamo affrontare la questione del
federalismo fiscale, credo che dovremmo prima noi pronunciarci sul
modello di federalismo fiscale che vorremmo, perché ricordo che più
volte in questo Consiglio abbiamo dibattuto i vari modelli di
federalismo fiscale che potrebbero essere adottati a seconda delle
competenze più o meno ampie riconosciute o richieste dalla Regione.
Tutti abbiamo presente quello studio fatto dal "Centre des études
fédéralistes", mi sembra che l'esperto fosse Brosio... in cui
indicava con molta chiarezza tutta una serie di rapporti diversi
fra Stato e Regione a seconda del livello di federalismo. Ricordo
che l'ultimo livello era: se la Regione vuole essere autonoma
completamente, è chiaro che deve fare con lo Stato un contratto per
quanto riguarda i debiti pregressi, che la Regione e i suoi
abitanti hanno contribuito a formare, perché non può sottrarsi ad
un impegno che comprende tutto il Paese...
(interruzione dell'Assessore Marguerettaz, fuori
microfono)
... Assessore, o non ha letto quello studio, o vuole
fraintendere le cose che ho detto: ho detto chiaramente che
dobbiamo chiarire qual è il livello di federalismo fiscale che
vogliamo proporre, a questo punto possiamo andare a contrattare,
quello che finora è mancato in questo Consiglio... non è stato mai
affrontato tale problema, non ci siamo mai confrontati su quale
modello di federalismo vogliamo, quanto siamo disposti a pagare per
avere più autonomia, quindi le cose vanno portate avanti insieme.
Credo occorra a tale punto affrontare la questione, ma la
distinguerei dal problema del federalismo fiscale che, a mio
avviso, va affrontato come pacchetto intero, quindi chiarire
innanzitutto cosa intendiamo per federalismo fiscale e poi dopo si
vedranno le conseguenze. Distinguerei in questo momento il rapporto
fra Stato e Regione dal federalismo fiscale.
Presidente
- La parola al Consigliere Frassy.
Frassy (CdL)
- Presidente Caveri, purtroppo noi ce
l'aspettavamo una comunicazione di questo genere, ossia quello che
lei ci sta comunicando non è la novità del 1° aprile, ma è la
conseguenza di un anno di "Governo Prodi". Penso che noi abbiamo
già vissuto in questo Consiglio i disastri che il "Governo Prodi"
ha propinato all'Italia e alla Valle d'Aosta in particolare; di
conseguenza, abbiamo qualche difficoltà ad abbracciarci
dimenticando che siamo in una sede politica e dimenticando che
questi sono i frutti di scelte politiche, non sono i frutti di
simpatie o antipatie, peraltro che alcuni di voi ostentavano, anzi
gareggiavano nell'ostentare le simpatie per quello che sarebbe
diventato il "Governo Prodi". Non dimentichiamo che un anno fa di
questi tempi in questa Regione era una gara a chi poteva ostentare
maggiore simpatia, o amicizia, o vicinanza politica con Prodi e
oggi, a distanza di un anno, apprendiamo che tale strada,
purtroppo, non è il frutto di un'emergenza come poteva essere la
finanziaria, perché, a conti fatti, ci rendiamo conto che quella
finanziaria, che è costata sacrifici ai cittadini e alle categorie
produttive, è una finanziaria che alla fine ha rastrellato più
risorse di quanto ne fossero necessarie, ma è il proseguimento di
quel percorso di distrazione forse... o forse di ostracismo nei
confronti delle autonomie come concetto. Non dimentichiamo la
vicenda dei buoni benzina, che può sembrare apparentemente
scollegata, ma è il frutto di una distrazione nei confronti di
situazioni particolari. Non dimentichiamo la vicenda del ticket
sanitario, di cui il Consiglio si è occupato ancora recentemente e
che poi dai banchi della Sinistra che appoggia questo Governo a
Roma e che sostiene certe manovre politico-finanziarie... viene qui
a dire che la Regione non ha fatto nulla, quando a livello romano
questa politica finanziaria l'ha condivisa, sottoscritta e votata.
La Paritetica poi: eravamo abituati a discutere prima ma, quando la
Paritetica aveva chiuso con gli accordi che dovevano essere
sottintesi da parte statale e da parte regionale e lo schema di
decreto veniva in aula, quello schema normalmente veniva messo fra
le cose fatte. Abbiamo appreso oggi che anche la sede della
Paritetica ha perso una parte della sua funzione di volano
dell'autonomia politico-amministrativa di questa Regione. Abbiamo
una concezione diversa dell'autonomia rispetto alla Sinistra, una
concezione che avevamo espresso nella nostra visione di riforma
della Costituzione, dove eravamo arrivati a spingerci nel
riconoscere il principio dell'intesa fra lo Stato e le autonomie
speciali. Qui mi sembra di capire che l'ipotesi del federalismo
fiscale è il federalismo dell'idrovora: se c'è qualcosa da
assorbire, lo Stato lo fa, dopodiché non capiamo dove vada a parare
questo tipo di federalismo fiscale. Siamo molto preoccupati perché
siamo "in primis" valdostani, nel senso che qui dobbiamo
confrontarci con le problematiche, non possiamo però non
considerare quello che non avete fatto negli anni passati.
Avevamo detto in passato che il "periodo delle vacche grasse" si
sarebbe tramutato nel "periodo delle vacche magre" e che sarebbe
stato opportuno mettere del buon fieno nelle stalle, creare ossia
delle politiche di sviluppo e noi purtroppo dobbiamo riscontrare
che ancora oggi - l'Assessore La Torre ne è cattivo testimone -
politiche di sviluppo non ne vengono attuate, perché ancora oggi vi
è una forte propensione a spendere i denari di cui ancora
disponiamo con la filosofia della cicala. Non vediamo infatti in
quello che è stato gestito nel passato - dove questa maggioranza
era anche supportata dai "Democratici di Sinistra" - crescere
qualcosa che riesca "a stare in piedi con le proprie gambe",
pertanto la nostra preoccupazione è duplice: in primo luogo, per
quello che non avete costruito e, in secondo luogo, per il futuro
prossimo venturo, che è condizionato da una visione politica che è
nemica di quei principi di autonomia che invece abbiamo ribadito
nel nostro tentativo di riforma costituzionale. Come gruppo
comunichiamo che attiveremo fin d'oggi, rispetto alla componente di
"Forza Italia" in Parlamento, una riflessione sul concetto che il
"Governo Prodi" sta cercando di far passare come federalismo, un
concetto che con il federalismo non ha nulla a che fare e sul quale
dichiariamo fin d'ora la nostra totale avversione, se la sintesi
del Presidente è il progetto del "Governo Prodi".
Presidente
- La parola al Consigliere Sandri.
Sandri (GV-DS-PSE)
- Non posso che non condividere le
preoccupazioni dell'aula e del Capogruppo dell'"Union Valdôtaine",
oltre che del Presidente Caveri, su questa norma che mette in
difficoltà la nostra Regione. Mi permetterete però alcune piccole
osservazioni, perché siamo arrivati a questo punto in quanto per 5
anni abbiamo avuto un Governo, quello di Berlusconi, che ha fatto
una voragine nel bilancio dello Stato, ha aumentato clamorosamente
il debito e qualcuno adesso deve essere chiamato a ripianare questi
"buchi"! L'unica cosa che è andata su in termini di
capitalizzazione nella scorsa legislatura è stata la
capitalizzazione azionaria del titolo: "Mediaset nella borsa di
Milano", il resto è stato un disastro ed è la dimostrazione che non
siamo neanche riusciti a far passare qualche mese di un Governo
instabile, debole, con difficoltà politiche interne, che già
abbiamo un tesoretto a disposizione per cominciare a risanare;
chissà dove finivano i tesoretti degli anni precedenti! Non sarei
così allarmato come il Presidente Caveri, anche se condivido la
necessità di mettere i punti in chiaro con il Governo nazionale,
perché credo che questo momento sapevamo tutti che doveva arrivare,
allora bisogna capire come si affronta. La necessità è di far
capire che su certe cose siamo molto rigidi, ma che a fronte di
questo non abbiamo paura di un giudizio di qualità del nostro
operato. Non credo che nessuno qui dentro sia preoccupato che come
in una famiglia ci sono anche "i periodi di vacche magre"... ci si
"tira su le maniche" e si risolvono le situazioni! Non vorrei che
un esagerato astio nei confronti di questa norma non fosse la
copertura di un'incapacità a governare, dello spreco, del fatto che
se non hai tanti soldi, non sei capace di governare, del fatto che
l'importante è che se hai una scelta davanti, devi aver soldi per
farle tutte e 2 e non avere la capacità politica di preferire una
scelta ad un'altra. Non credo che nessuno sia in queste condizioni,
la nostra Regione è capace di tali sfide, bisogna rendersi conto di
una cosa: che attacchi di questo genere ne verranno dal Governo
centrale così come dall'Europa - ne parleremo nella bellissima
deliberazione sul Fondo sociale europeo che affronteremo oggi o
domani -, ma, di fronte a queste prospettive, la grande sfida la
vinciamo non facendo ordini del giorno da mandare a Roma o
coinvolgendo gruppi parlamentari di una parte o dell'altra, ma
dimostrando di saper gestire al meglio le risorse che abbiamo. È
molto più bravo un pilota che riesce a vincere una gara di Formula
1 guidando la "Toro rosso", che è sempre in fondo, piuttosto che
uno che per vincere pretende di avere la "Ferrari", sono convinto
che qui ci sono molte persone che sono in grado di pilotare la
"Toro rosso" e di portarla alla vittoria; questa credo sia
l'impostazione politica che tutti dovremo cercare di adottare.
Presidente
- La parola al Consigliere Viérin Marco.
Viérin M. (SA)
- Il gruppo "Stella Alpina" è molto
preoccupata dal sorgere di proposte unilaterali alla faccia di quel
termine famoso "dell'intesa". I fatti illustratici dal Presidente
Caveri sono un chiaro esempio di attacco alle autonomie e oggi
prendiamo atto che il "Governo Prodi" è condizionato da quel
radicalismo politico di una certa Sinistra che mina le prerogative
della nostra democrazia. Ricordo a chi a volte ha deriso le mie
parole... nel dichiarare che era un errore politico di qualcuno un
anno fa l'aver firmato quella "cambiale in bianco"... che ormai da
qualche mese stiamo pagando come Italiani e come Comunità
valdostana. Caro Consigliere Sandri, anche noi non abbiamo paura:
un discorso è aver paura e un altro è essere preoccupati e
ricordare da dove veniamo e a quali principi apparteniamo. Questa
paura però c'è solo per un motivo: che a Roma nessuno vuole andare
a casa per il momento, perché c'è questa mentalità presente
nell'attuale Governo, perché è su tale aspetto che dobbiamo fare
attenzione, ossia su questo esempio che ci è stato dato oggi di una
mentalità che non ci appartiene. Condividiamo le proposte del
Consigliere Vicquéry di esprimere il nostro rammarico con la
risoluzione possibilmente condivisa da tutti, perché è interesse
della nostra Regione tutta.
Presidente
- La parola al Consigliere Lavoyer.
Lavoyer (FA)
- Solo per sottolineare come "Fédération
Autonomiste" che condividiamo "in toto" quanto espresso dal
Capogruppo dell'"Union Valdôtaine", quindi aderiamo alla sua
iniziativa a sottoscrivere una risoluzione.
Presidente
- La parola al Consigliere Lattanzi.
Lattanzi (CdL)
- Vi sono 2 fatti che infastidiscono
parecchio il dibattito che ho appena ascoltato: il primo è il falso
imbarazzo del collega Sandri, che giustifica i danni procurati alla
Valle d'Aosta con una storiella alla quale ormai non crede più
nessuno in Italia: il famoso concetto del "buco" trovato del
"Governo Berlusconi". Neanche più i bambini di 8 anni comprano
questa barzelletta su "internet" non fosse altro che per il fatto
che la manovra finanziaria da 20 miliardi di euro è diventata di
35, facendo pagare agli Italiani 15 miliardi di euro in più di
tasse assolutamente inutili, o per il fatto che il "Governo Prodi"
si è trovato in eredità dalle finanziarie di Tremonti altri 30
miliardi di euro di avanzo positivo. Faccio quindi appello alla tua
intelligenza, per non farti fare delle brutte figure per le piazze
valdostane, a non raccontare più una cosa a cui forse non credi
neanche tu, anzi sono convinto per l'intelligenza che tu esprimi
che non puoi credere a quello che dici! Lo possono dire i radicali
di Sinistra, che non hanno neanche l'opportunità di aprire i
cervelli per confrontarsi con le altre persone, ma da una persona
intelligente come te mi aspetterei almeno la comprensione di un
fatto che è gravissimo per la Valle d'Aosta e non è gravissimo solo
per quello che tu dici: era una cosa che ci dovevamo aspettare,
perché lo diciamo da 10 anni che sarebbe successo, ma non lo
auspicavamo, lo temevamo! Abbiamo dimostrato al Governo nazionale
una forte attenzione a questa autonomia, il collega Frassy è stato
esplicito, così come espliciti bisogna essere con i movimenti
regionalisti perché, se è vero che c'è stato un errore, è stato
quello di non fare corpo a una proposta politica che ha mandato 2
Parlamentari valdostani di Sinistra a sostenere un Governo di
Sinistra. Cari autonomisti, un po' di responsabilità ce l'avete
anche voi, spero che questa lezione vi serva perché, se volete
difendere l'autonomia oggi, non è stando al centro da soli che la
potete difendere dal Centro-Sinistra, perché perderete sempre e
perderete perché, al di là di un bipolarismo che non volete, il
bipolarismo c'è ed è nelle scelte politiche, ideologiche, perché
questa non è un'operazione che porta più cassa allo Stato, concordo
con il Presidente Caveri, questa è un'operazione di ideologia
politica che Padoa Schioppa opera in nome di un Governo che
ideologicamente appoggia questo tipo di sistema! Nella concezione
della Sinistra non devono esistere Regioni di tipo diverso, le
autonomie solo per essere speciali sono avverse e avversate. Spero
che prima possibile torniate a fare politica, ossia la politica
delle scelte di campo, so che per voi per molti anni "ni Droite, ni
Gauche" è stato un "cavallo di battaglia", ma dovete prendere atto
che così non è più, perché così finireste per paralizzare la nostra
autonomia e per mettere in pericolo 50 anni di autonomia e 60 anni
di storia e 200 anni di storia che i nostri padri hanno costruito
per darci l'opportunità di autodeterminare la gestione di questa
Regione. È una riflessione che vi lascio insieme ad un concetto,
perché spero che il "Governo Prodi" vada a casa quanto prima, non
solo che i 2 Parlamentari della "Volkspartei" lo mandino a casa,
non conto nel Senatore Perrin perché lui ha fatto un patto con
Prodi e a quel patto sarà fedele se non altro per i voti che ha
preso dalla Sinistra in Valle d'Aosta, ma auspico che qualche altro
Senatore illuminato e liberale possa mandare a casa questo Governo,
che non crea un danno solo al nostro Paese, ma anche alla nostra
Regione.
Presidente
- La parola al Presidente della Regione,
Caveri.
Caveri (UV)
- Sono sempre affascinato dalle metafore del
Consigliere Sandri, quindi questa del rally è particolarmente
affascinante. Possiamo dire che tale norma finanziaria è un po'
come i chiodi che qualcuno ha gettato nella strada per bloccare la
macchina di Elwis Chentre, dovessi usare una metafora anch'io di
tipo rallistico! Quando la casa brucia, bisogna scegliere se essere
partecipi ed intervenire, o stare a guardare le fiamme ed è quello
che mi sembra abbiano capito gli amministratori, non parlo della
Sicilia che, essendo un Governo di Centro-Destra, ha una posizione
pregiudizialmente critica nei confronti del "Governo Prodi", ma
Trento, Bolzano, Friuli Venezia Giulia e Sardegna, come ha
ricordato quest'oggi anche in termini abbastanza polemici
l'Assessore Frick della Provincia di Bolzano, sono in un'area
politica di cui oggi contestano le decisioni. Gli interventi che
oggi ci sono stati quindi provengono da esponenti della Sinistra,
ossia l'Assessore del Friuli, Del Piero, si è espressa dicendo che
il Presidente Illy ha già detto che, se va avanti così, lui darà le
dimissioni. La risoluzione di difesa dell'ordinamento finanziario
va fatta e non è - lo dico alla collega Squarzino - un
atteggiamento irresponsabile non sapendo che la situazione ci
obbliga a dei sacrifici. Noi accettiamo un patto di stabilità, che
è contenuto nella finanziaria del 2007, abbiamo presentato alla
Commissione paritetica una serie di norme che comportano dei costi
suppletivi - penso al Catasto, alla Motorizzazione civile -,
abbiamo presentato delle nuove norme di attuazione, come quella di
una regionalizzazione degli archivi di Stato, regionalizzazione dei
servizi... ascensori dell'ISPEL, siamo pronti con altre norme per
acquisire ulteriori funzioni e competenze.
Siamo disponibili anche a discutere sul federalismo fiscale, ma
non con una legge delega, con le norme di attuazione perché, se
accettiamo che le nostre norme finanziarie possano essere
modificate con una legge ordinaria delega, veniamo meno a uno dei
principi fondativi per evitare quella politica che mio zio Severino
Caveri chiamava "la politica del rubinetto": si apre e si chiude a
seconda dei buoni e dei cattivi. Ci tengo a dire che è sempre
istruttivo andare alla Conferenza delle Regioni, perché oggi ho
scoperto che nessuno cancellerà i ticket nelle Regioni a statuto
ordinario, che resteranno i ticket; l'unica richiesta proveniente
dalle Regioni a statuto ordinario è quella di abbassarlo da 10 a 5.
Sono curiosissimo di capire come mai noi eravamo brutti e cattivi
che non cancellavamo questi ticket! Alla fine l'unica Regione che
ha sfruttato per adesso la possibilità della legge nazionale è la
Valle d'Aosta e allora tutta una "vena demagogica" sui ticket, su
queste cose qui andrebbe spiegata ai cittadini del vicino Canavese
che vengono a fare le analisi del sangue al Poliambulatorio di
Donnas!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK