Consiglio Regionale della Valle d'Aosta - Oggetto del Consiglio n. 1124 del 8 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Pubblica sicurezza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1124 del 8 aprile 2015 - Resoconto
OGGETTO N. 1124/XIV - Interrogazione: "Misure adottate per
scongiurare eventuali attacchi terroristici nella regione".
Presidente -
La parola al Presidente della Regione.
Rollandin (UV)
- Grazie Presidente.
Questo tema sicuramente è importante, ringrazio la Consigliera
per aver voluto ricordare questa tematica che è sicuramente
difficile da inquadrare. Quello che voglio dire è che anche sul
territorio valdostano, come in tutto il territorio nazionale, c'è
un piano che si sta portando avanti ormai da tempo, che chiaramente
non può essere reso noto per motivi che sono comprensibili, ma che
comunque interessano tutte le zone e soprattutto Regioni come la
nostra, frontaliere. C'è un accordo con tutte le forze dell'ordine,
con tutte le forze che lavorano con grande discrezione per cercare
di essere in grado di individuare soprattutto eventuali
infiltrazioni, che, come abbiamo visto dai quotidiani in questi
ultimi giorni, sono un po' dappertutto e che sono difficili in
qualche modo da individuare.
Detto questo, credo che ci sia una grande attenzione - e
l'
intelligence
sta lavorando e con grande intensità - per
far sì che nell'insieme il Paese abbia la possibilità di prevenire
per quanto possibile e soprattutto di reagire, in accordo anche con
le altre Nazioni interessate a questo tema, che ormai sta
diventando pesantissimo visti gli attacchi che ci sono in tutti i
Paesi. Detto questo, credo che lei capirà che su questo non posso
che confermare il grande impegno e che come Regione siamo
interessati indirettamente, in quanto molte delle azioni sono
svolte nella massima riservatezza. Grazie.
Presidente
- Grazie Presidente. La parola alla collega
Fontana.
Fontana (PD-SIN.VDA)
- Grazie Presidente.
Mi ritengo soddisfatta, anche se la preoccupazione è molto alta,
siamo una Regione di confine e non possiamo fare sogni tranquilli
neanche noi. Penso veramente a tutti questi Paesi martoriati,
l'ultimo evento è di quei 150 ragazzi cristiani, la ferocia che sta
arrivando...veramente non ci sono parole! Non dobbiamo abbassare la
guardia, ma non solo in Italia, perché io non parlo solo della
nostra Regione...l'ho fatta sulla nostra Regione perché viviamo
qui, ma è logico che è diretta a tutto il mondo, perché siamo tutti
esseri umani e vorremmo vivere veramente in pace. Adesso con questa
situazione non c'è più tranquillità, mi auguro veramente che si
riesca a fare qualcosa di importante e a dare a tutti i cittadini
quella serenità che meritano, perché è un momento veramente
difficile. Grazie Presidente.
Presidente
- Grazie collega. Punto 5 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK