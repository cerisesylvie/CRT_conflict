Consiglio Regionale della Valle d'Aosta - Oggetto del Consiglio n. 3060 del 25 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
LAVORO
Precedente
Successivo
Resoconto integrale del dibattito dell'aula
Oggetto del Consiglio n. 3060 del 25 marzo 1998 - Resoconto
SEDUTA ANTIMERIDIANA DEL 26 MARZO 1998
OGGETTO N. 3060/X Ritiro della mozione: "Azioni per opporsi alle
discriminazioni nei confronti dei lavoratori valdostani operate dal
decreto-legge n. 20/1998".
Mozione Premesso
che è stato approvato in data 16 gennaio 1998 il Decreto Legge
recante "Disposizioni urgenti in materia di sostegno al reddito, di
incentivi all'occupazione e di carattere previdenziale";
che con tale decreto è anche previsto che i giovani occupati nei
"Piani d'Inserimento Professionale" (PIP) potranno usufruire di un
incentivo di 800.000 lire mensili qualora la loro attività
lavorativa dovesse svolgersi al di fuori della Regione di
appartenenza;
che il comma 6 dell'articolo 1 del provvedimento summenzionato
stabilisce che i Piani di Inserimento Professionale regolati dalla
legge n. 608/96 possono prevedere lo svolgimento da parte dei
giovani del Mezzogiorno (obiettivo 1) di attività lavorative presso
imprese del settore industriale o studi professionali operanti in
Regioni diverse da quelle di appartenenza;
che in tal caso, al giovane del Sud, a titolo di incentivo allo
spostamento da Sud a Nord, oltre al sussidio previsto per la
partecipazione ai PIP (600.000 lire mensili per 80 ore al mese)
sarà corrisposta anche un'indennità aggiuntiva di ulteriori 800.000
lire mensili a titolo di rimborso delle spese sostenute per vitto e
alloggio per un totale di lire 1.400.000 di cui lire 1.100.000 a
carico del Fondo per l'Occupazione;
che tutto questo non avviene per un giovane del Nord che si
sposta al Sud;
Impegna
il Presidente della Giunta regionale e i Parlamentari
valdostani
- ad opporsi concretamente al Decreto Legge in questione in
quanto in aperto contrasto anche con il Decreto Legislativo che
conferisce alle Regioni e agli enti locali funzioni e compiti in
materia di mercato del lavoro;
- a chiedere immediatamente che l'indennità di 800.000 prevista
nel Decreto Legge venga estesa a tutto il territorio senza
limitazione alla provenienza.
F.to: Linty
Président Le Conseiller Linty a retiré sa motion.
Il Consiglio prende atto.
Président Les travaux sont terminés.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK