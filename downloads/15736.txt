Consiglio Regionale della Valle d'Aosta - Oggetto del Consiglio n. 2039 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2039 del 24 luglio 1996 - Resoconto
SEDUTA ANTIMERIDIANA DEL 24 LUGLIO 1996
OBJET N° 2039/X Communications du Président du Conseil
régional.
Stévenin (Presidente) Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Projets de loi présentés:
Disegno di legge n. 197, presentato dalla Giunta regionale in
data 10 luglio 1996: "Modificazioni e integrazioni alla legge
regionale 13 maggio 1993, n. 33, recante: Norme in materia di
turismo equestre" - (IIème, IIIème et IVème Commission).
Disegno di legge n. 198, presentato dalla Giunta regionale in
data 10 luglio 1996: "Disciplina delle professioni di guida
turistica e accompagnatore turistico" - (IIème et IVème
Commission).
Proposta di legge n. 199, presentato dai consiglieri regionali
Ferraris, Bich, Piccolo, Perrin Joseph César, Collé e Lanièce in
data 19 luglio 1996: "Modificazioni alla legge regionale 21 agosto
1995, n. 33 (Norme sulle indennità spettanti ai membri del
Consiglio e della Giunta e sulla previdenza dei consiglieri
regionali)" - (IIème Commission).
Délibérations visées: 2
Vi informo che il disegno di legge n. 170, riapprovato con
deliberazione n. 2013/X in data 26 giugno 1996 recante:
"Riapprovazione, con modifiche, ai sensi dell'ultimo comma
dell'articolo 31 dello Statuto Speciale, della legge recante:
"Norme sull'assetto contabile, gestionale e di controllo sull'Unità
Sanitaria Locale della Valle d'Aosta, in attuazione del decreto
legislativo 30 dicembre 1992, n. 502 (Riordino della disciplina in
materia sanitaria, a norma dell'articolo 1 della legge 23 ottobre
1992, n. 421), come modificato dal decreto legislativo 7 dicembre
1993, n. 517", è divenuto esecutivo in quanto il Presidente della
Commissione di Coordinamento della Valle d'Aosta ha comunicato, con
lettera prot. n. 853=S/2 del 12 luglio 1996, che non sussistono più
i presupposti per una impugnativa della legge innanzi alla Corte
Costituzionale.
Réunions:
IIème Commission: 1
IIIème Commission: 4
IVème Commission: 2
Vème Commission: 1
IIème et IIIème Commission: 1
IIIème et Vème Commission: 1
Conférence des Chefs de Groupe: 2
Bureau de la Présidence: 1
La Corte Costituzionale, con sentenza n. 264 del 10 luglio 1996,
ha dichiarato non fondata la questione di legittimità
costituzionale della legge regionale riapprovata dal Consiglio
regionale della Valle d'Aosta il 23 novembre 1995 (Istituzione di
una tariffa d'uso su strade di competenza comunale e regionale
interessate da elevata congestione di traffico veicolare),
sollevata dal Presidente del Consiglio dei Ministri in riferimento
agli articoli 3, 16, 41 e 120 della Costituzione.
La stessa legge potrà ora pertanto essere promulgata e
pubblicata sul Bollettino ufficiale.
Dans sa réunion du 15 juillet 1996 à Rome, la Coordination
nationale des comités régionaux chargés des services de
radiotélévision a approuvé une résolution dans laquelle elle
exprime sa satisfaction pour la décision du Gouvernement de prévoir
une autorité ayant des compétences sur le système tout entier des
télécommunications, de la communication radiotélévisée et de
l'information.
La Coordination souligne toutefois que le système de
l'information ne peut être régi uniquement par le centre; il serait
opportun, voire indispensable, de procéder à une véritable
décentralisation des fonctions.
D'après la Coordination, en effet, prévoir une autorité n'ayant
aucune articulation au niveau territorial signifierait limiter
fortement la volonté de donner au système des formes adéquates de
gouvernement et de garantie et méconnaître, une fois de plus, le
rôle des Régions et la valeur des chaînes locales de
radiotélévision.
I Presidenti dei Consigli delle Regioni italiane, riuniti a
Campobasso il 22 luglio, hanno approvato un progetto di riforma
federalista del titolo quinto della Costituzione. Il progetto, cui
si è dedicato per otto mesi un apposito gruppo di lavoro, riprende
le conclusioni più avanzate delle discussioni sul federalismo in
Italia. L'intera struttura dello Stato viene ridisegnata sulla base
dei principi di sussidiarietà e di autonomia.
I poteri dello Stato centrale vengono ridotti a quei pochi
settori (difesa, giustizia, politica estera, politica monetaria,
eccetera) per i quali resta indispensabile una disciplina unitaria:
in tutti gli altri campi, i poteri legislativi sono trasferiti alle
Regioni, con la garanzia di standard minimi uniformi di servizio
per tutti i cittadini della repubblica federale. Gli atti
legislativi regionali sono soggetti soltanto ad un controllo
successivo di costituzionalità: cadono tutti i controlli preventivi
attualmente previsti. Restano salve le autonomie speciali
attualmente riconosciute ad alcune Regioni.
L'autonomia statutaria regionale viene rafforzata, ed estesa
alla scelta della forma di governo ed ai correlativi aspetti della
legge elettorale. L'attività amministrativa, che comprende anche le
funzioni statali obbligatoriamente decentrate, viene ripartita tra
comuni, Province e Regioni sulla base del principio di
sussidiarietà, dando vita non a livelli fissi di amministrazione ma
ad un sistema "a rete" capace di esaltare le capacità di governo
delle autonomie locali. Legislazione ed amministrazione devono
rispondere a regole precise di fattibilità, efficacia ed
efficienza, che costituiscono anche parametri di controllo.
I controlli sulla amministrazione sono esclusivamente successivi
ed affidati, per tutti i livelli dello Stato federale, alla Corte
dei conti. Le Regioni e lo Stato, in concorso tra di loro,
determinano, nelle materie di rispettiva competenza, gli obiettivi
della programmazione economica e gestiscono le leve dello sviluppo.
Alle Regioni ed al sistema delle autonomie è assicurata l'autonomia
finanziaria, di entrata e di spesa, in un rinnovato quadro di
federalismo fiscale. Alle Regioni viene riconosciuta una capacità
di azione in campo internazionale, nell'ambito o quanto meno non in
contrasto con le linee di politica estera dello Stato federale.
Il progetto approvato vuole essere uno strumento di confronto e
di discussione, in particolare per i Consigli regionali da
verificare ed eventualmente integrare per il successivo inoltro
agli organi statali competenti in materia di riforme istituzionali
ed in particolare all'istituenda Bicamerale.
A questo fine, il testo verrà distribuito al più presto a tutti
i consiglieri, unitamente agli emendamenti che ho personalmente
presentato allo scopo di accentuare il carattere federalista della
riforma che non hanno potuto essere inseriti nel testo per ragioni
di tempo. Alla ripresa dei lavori, dopo la pausa estiva, convocherò
apposite riunioni sull'argomento.
La Conferenza ha poi approvato una risoluzione per richiedere al
Parlamento il concorso delle Assemblee regionali, attraverso una
loro rappresentanza, ai lavori dell'istituenda Commissione
bicamerale per le riforme istituzionali. La Conferenza ha infine
discusso, alla presenza del Sottosegretario del Ministero delle
Poste e Telecomunicazioni onorevole Vincenzo Vita le proposte
governative in tema di riforma del sistema radiotelevisivo e di
istituzione di una Autority per le garanzie nelle comunicazioni,
richiedendo, anche in questo caso, una presenza attiva delle
Regioni.
En qualité de coordinateur de la Conférence des présidents des
Conseils régionaux, j'ai rencontré le 17 juillet 1996 Domenico
Carpanini, président du Conseil communal de Turin, qui est aussi le
coordinateur national des présidents des Conseil communaux, et
Eugenio Scalise, le président du Conseil provincial de Florence,
qui est également le représentant des présidents des Conseils
provinciaux.
Cette rencontre a intensifié les rapports entre les Conseils
communaux, régionaux et provinciaux, ce qui permettra à ces mêmes
Conseils de contribuer plus efficacement au débat sur la réforme
fédéraliste de l'Etat afin de valoriser le rôle des Assemblées
électives, rôle fondamental pour la vitalité d'une démocratie
représentative.
Notre région a connu une véritable tragédie dans l'après-midi du
16 juillet, à Valtournenche. L'accident a provoqué la mort de
l'ingénieur Emile Noussan, président de la Société "Cime Bianche"
et deux autres cadres de cette même société, Sergio Pellissier et
Danilo Chatrian, ont également été blessés.
La nouvelle a ému grande partie de la Vallée, où l'ingénieur
Noussan était bien connu et fort apprécié, en tant que
professionnel sérieux et grand passionné de la montagne. La Vallée
d'Aoste perd en la personne d'Emile Noussan un homme de grande
valeur, toujours présent dans les activités de promotion et de
relance du secteur touristique, qui a apporté une contribution
considérable aux sociétés pour lesquelles il a précédemment
travaillé, comme celles qui gèrent le Tunnel du Mont-Blanc et du
Grand-Saint-Bernard.
Le Conseil régional tient, ici, à renouveler à sa famille
l'expression de sa profonde sympathie en ce douloureux moment, et
exprime tous ses souhaits de prompt rétablissement à Sergio
Pellissier et Danilo Chatrian.
Presidente Ha chiesto la parola il Consigliere Florio.
Florio (VA) Volevo solo commentare favorevolmente e
sinteticamente la sentenza della Corte, di cui il Presidente ha
parlato poco fa.
La votazione in questo Consiglio di quella legge aveva
costituito l'avvio di una serie di considerazioni, valutazioni e
commenti di tipo politico e di tipo giornalistico, che commentavano
molto superficialmente e sommariamente gli obiettivi che ci si era
posti con quel disegno di legge e le conseguenze che ne sarebbero
derivate. La superficialità secondo noi era grande e non teneva
conto delle profonde motivazioni che stavano dietro la volontà
politica manifestata nell'approvazione di quel disegno di
legge.
Al di là quindi del commento favorevole nei confronti di una
sentenza della Corte, che riconosce potestà legislativa piena a
questa regione, c'è anche una grande soddisfazione nei confronti
del contenuto stesso della sentenza: al di là del principio c'è
anche finalmente, per la prima volta nel nostro Paese, un
pronunciamento chiaro della Corte, del più alto livello che
stabilisce la costituzionalità delle leggi che vengono votate, nei
confronti della considerazione nella quale si deve tenere la difesa
del patrimonio ambientale nel quale viviamo.
La motivazione che si può leggere con estrema facilità
soprattutto nella parte terminale della sentenza riconosce che
l'esigenza di garantire il transito in condizioni di sicurezza,
l'esigenza di garantire il rispetto del limite di carico del
territorio interessato, l'esigenza di ridurre la congestione di
traffico veicolare costituiscono nel loro insieme obiettivi che
devono tendere alla migliore tutela dell'ambiente e del
paesaggio.
Ci sembra questa una risposta piana, tranquilla, non esasperata,
anche ad una serie di valutazioni e di considerazioni che sono
state recentemente fatte, anche questa volta assai superficiali,
nei confronti di un altro tentativo che questa regione ha fatto,
ribadendo per la seconda volta la propria volontà nei confronti
dell'esigenza di poter ridurre la congestione del traffico
internazionale pesante, migliorando la tutela dell'ambiente e del
paesaggio, garantendo anche il transito in condizioni di sicurezza
e tentando di ridurre anche il carico di inquinamento che grava
sulle popolazioni che sono attraversate dal quel traffico
pesante.
La logica voleva essere la stessa. La razionalità che sta dietro
a questo tentativo di ribadire per la seconda volta la volontà
legislativa di questa regione ha questa finalità. Ci sembra che la
sentenza positivamente respinga il ricorso del Presidente del
Consiglio dei Ministri e accolga, finalmente e fino in fondo,
questa potestà primaria ed essenziale della nostra regione di
garantirsi in primo luogo di quella che è la principale sua
risorsa: il suo territorio, le sue bellezze, la sua complessità
ambientale.
Presidente Ha chiesto la parola il Consigliere Chiarello.
Chiarello (RC) Mentre sono contento anch'io, signor Presidente e
colleghi, della decisione della Corte costituzionale, vorrei
ricordare al Consigliere Florio che c'è stato un dibattito politico
sull'opportunità di questa legge. Volevo ricordare come si chiama,
cioè: istituzione di tariffa d'uso su strade regionali.
Il grosso dibattito, nel corso del quale io ed il mio gruppo ci
siamo opposti a questa legge, verteva sulla tariffa d'uso. Noi
dobbiamo risolvere il problema dell'inquinamento, è vero, ma lo
risolviamo non con le tariffe d'uso, e mi spiego. Non è che chi ha
i soldi non inquina, che chi passa a pagamento può passare e la sua
macchina non inquina la vallata, mentre chi non ha i soldi inquina
e non può entrare. Se la Valle è inquinata, non entra nessuno.
Entrano navette ecologiche, si trovano altre soluzioni.
Vorrei chiarire, per evitare equivoci nella discussione, che non
è che altri non lottano per l'inquinamento, ma altri pensano di
evitarlo diversamente.
Presidente Ha chiesto la parola il Vicepresidente Viérin
Marco.
Viérin M. (PpVA) Mi sembra che il collega Florio, non ha fatto
un intervento prettamente sulla legge delle tariffe d'uso su strade
comunali e regionali. Perché, Consigliere Chiarello, la legge
interessava ed interessa anche le strade comunali, ed è soprattutto
quella parte che ha fatto sì che su quella legge non fossimo e non
siamo tutt'oggi d'accordo.
É chiaro che quella legge è stata approvata ai sensi
dell'articolo 31, quindi possiamo essere soddisfatti per aver
difeso la nostra potestà legislativa e le nostre competenze.
Ma l'intervento di Florio è stato di ben altro tenore, nel senso
che il passaggio di vedere confermate le nostre competenze sia
stato minimale rispetto al discorso generale. Caro Florio, mi
sembra che i consiglieri - anche alcuni di maggioranza - abbiano
detto che votavamo questa legge, anche se probabilmente sarebbe
rimasta nei cassetti, perché si possono fare le stesse cose in
maniera più chiara per il cittadino e senza mettere a repentaglio
la responsabilità dei nostri amministratori sul territorio. Ricordo
al collega Florio che non c'è stata l'esenzione per i Valdostani,
ricordo ancora al collega Florio che uno dei motivi della sentenza
- che giustamente lui ha richiamato - è l'esigenza di garantire un
transito di sicurezza. Fatto che metterà i nostri sindaci a
repentaglio di qualsiasi petizione che possa provenire da qualsiasi
cittadino, per non aver applicato in alcune strade comunali questa
normativa. Quindi creiamo un precedente molto pericoloso; su questo
argomento si sono espressi in maniera molto chiara tutti i sindaci
della Valle d'Aosta tramite l'ANCI.
Non voglio entrare nel merito, perché non è oggi il caso di
entrare nel merito al bollino blu, alla legge sui TIR, eccetera,
dico solo al collega Florio che mi rallegro per aver avuto da parte
dello Stato, o meglio, più che dello Stato...
(... intervento del Consigliere Florio, fuori microfono...)
... esatto, caro Florio, ma le voglio ricordare che questo
provvedimento è stato approvato ai sensi dell'articolo 31, cosa che
non è avvenuta per l'altra legge a cui lei fa riferimento, e lo sa
benissimo! Spero che quella legge a cui lei si riferisce questa
Giunta abbia il coraggio di presentarla ai sensi dell'articolo 31;
allora andremo a vedere! Guarda caso, fino ad oggi, questo non è
successo! Vi dico solo, cari colleghi del gruppo Verde Alternativo
- non so bene come venga ormai definito questo gruppo - che forse è
meglio fare meno "aria fritta" e ascoltare di più i problemi dei
Valdostani.
Presidente Ha chiesto la parola il Consigliere Parisi.
Parisi (RV) Plaudiamo alla sentenza della Corte costituzionale,
perché riconosce alla Valle d'Aosta le sue prerogative, la sua
specificità, quindi è una vittoria dell'autonomia. Noi siamo stati
critici su quella legge presentata dall'Assessore Riccarand, non
tanto per i principi ispiratori, su cui tutti possono concordare,
quanto sul modo. Riteniamo che il fatto di presentare di volta in
volta delle leggi che stabiliscono delle gabelle per risolvere il
problema ambientale, sia un modo sbagliato di affrontare il
discorso ambientale, perché probabilmente riusciremo a risolvere,
forse, in parte, il problema delle due vallate: Val Vény e Val
Ferret, però la Valle d'Aosta sicuramente non ha affrontato il
problema ambientale.
Mi domando come si possa pensare di risolvere il problema con il
bollino ambientale che riguarda solo la città di Aosta, quando poi
ci fermiamo all'Arco di Augusto e vediamo i pullman dei turisti che
rimangono per ore con i motori accesi senza che nessuno intervenga
per farglieli spegnere, o se andiamo a vedere quello che succede al
di fuori del centro cittadino.
Allora, invitiamo l'Assessore Riccarand a presentare una volta
per tutte una legge-quadro, che vada ad affrontare in maniera
globale il problema ambientale. Non è che chi istituisce il bollino
verde o il bollino blu è più sensibile al discorso ambientale e ha
l'imprimatur della difesa dell'ambiente; io credo che oggi sono
tutti per la difesa dell'ambiente, si tratterebbe solo di portare
finalmente in questo Consiglio una proposta complessiva, che
affronti realisticamente tutti i problemi che riguardano
l'inquinamento più in generale, e non solo - come dicevo prima - le
gabelle.
Presidente Ha chiesto la parola il Presidente della Giunta,
Viérin Dino.
Viérin D. (UV) Pour une précision, afin d'éviter toute dérive
personnaliste et reporter le débat sur un plan politique. La
précision étant que cette loi a été présentée par le Gouvernement
et votée par cette Assemblée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK