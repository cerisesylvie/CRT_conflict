Consiglio Regionale della Valle d'Aosta - Oggetto del Consiglio n. 184 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 184 del 6 ottobre 1993 - Resoconto
OGGETTO N. 184/X - Approvazione del progetto e appal­to a
licitazione priva­ta dei lavori di recupero funziona­le delle
palazzine n. 2 e n. 3 dell'area ex Montefibre in Co­mune di
Châtillon ad uso scolastico. Approvazione di spesa.
Deliberazione - Il Consiglio
Richiamata la propria deliberazione n. 4314/lX in data
11.03.1993 con la quale si approvava il programma di lavori
pubblici di interesse regionale comprendente, fra l'altro i lavori
per il recupero funzionale delle palazzine n. 2 e 3 dell'area ex
Montefibre in Comune di Chatillon, ad uso scolastico per un importo
globale di lire 5.000.000.000.
Visto che il progetto dei lavori di cui trattasi redatto dallo
stu­dio di Architettura Amedeo Albertini e C. di Torino in data
gennaio 1993 ed aggiornato in data maggio 1993, prevede una spesa
di lire 9.344.000.000 così suddivisa:
- opere civili e impiantistiche
(importo presunto a base d'asta)
-
lire -
8.600.000.000
-IVA 4 percento
-
lire - 344.000.000
- somma a disposizione dell'Amministrazione
per opere varie, allacciamenti, collaudi eccetera
-
lire
- 400.000.000
Totale - Lire
-
9.344.000.000
Considerato, quindi, che è conveniente, nell'interesse
dell'Amministrazione regionale, appaltare i lavori a licitazione
privata, ai sensi e con le modalità di cui alle leggi vigenti e con
il criterio di cui all'articolo 29 punto 1-a) e 2-1) del D.L.
19.12.1991, n. 406.
Visto il parere favorevole in ordine alla legittimità della
pre­sente proposta di deliberazione rilasciato ai sensi del
combinato disposto dell'articolo 72 della legge regionale n. 3/1956
e suc­cessive modificazioni e dell'articolo 21 della legge
regionale n. 18/1980 e successive modificazioni, dal Dirigente del
Servizio Affari Generali ed Interventi Diretti sentito, per quanto
di competenza, il Dirigente Incaricato del Servizio Opere Edili e
Stradali dell'Assessorato dei Lavori Pubblici;
Richiamata la deliberazione consiliare n. 4314/IX in data
11.03.1993;
Visto il parere della m Commissione consiliare permanente;
Delibera
1) di approvare il progetto dei lavori di recupero funzionale
delle palazzine n. 2 e 3 dell'area ex Montefibre in Comune di
Châtillon, ad uso scolastico, ammontante a presunte lire
9.344.000.000, incluse IVA e somme a disposizione
dell'Ammi­nistrazione per opere varie di cui in premessa;
2) di approvare ai sensi delle leggi vigenti e dell'articolo 29,
punti 1-a) e 2-1) del D.L. 19 dicembre 1991, n. 406 l'appalto a
licitazione privata per l'esecuzione dei lavori medesimi per
l'importo presunto a base d'asta di lire 8.600.000.000
(ottomiliardiseicentomilioni);
3) di incaricare l'Assessorato ai Lavori Pubblici di provvedere
agli adempimenti di cui alle leggi vigenti, con riserva di
aggiu­dicazione, anche in caso di unica offerta purché valida, alla
ditta offerente il minore prezzo complessivo, dando atto che per la
partecipazione all'appalto è richiesta l'iscrizione all'A.N.C. alla
categoria 2 per importo pari a lire 9.000.000.000 per le im­prese
che intendano presentarsi singolarmente, e per categorie ed importi
adeguati per quelle imprese che intendano parteci­pare in
raggruppamento; che le parti di opera scorporabili, la cui
esecuzione può essere assunta da imprese mandanti iscritte
all'A.N.C. per categoria ed importo corrispondenti alle parti
stesse, sono le seguenti, per l'importo a fianco di ciascuna
indi­cato:
- pavimenti - lire - 746.672.800
- impianti termici, di ventilazione
e di condizionamento - lire - 1.050.071.550
- impianti elettrici, telefonici, radiotelefonici
televisivi e simili e loro manutenzione - lire - 645.780.905
- serramenti interni e esterni - lire - 1.140.947.800
e che non saranno ammesse offerte in aumento od alla pari;
4) di approvare la spesa presunta di Lire 9.500.000.000 da
fi­nanziarsi nel modo seguente:
- per lire 800.000.000 (ottocentomilioni) mediante imputazione e
impegno al capitolo 56300 Spese per la costruzione, sistema­zione e
adattamento di edifici per la pubblica istruzione") del Bilancio di
previsione della Regione per l'anno 1993 il quale presenta la
necessaria disponibilità;
- per la rimanente spesa con delega alla Giunta regionale del
relativo finanziamento a gara avvenuta, tenuto conto di quella
effettivamente necessaria, allo stanziamento iscritto per l'anno
1994 al capitolo 56300 del Bilancio pluriennale della Regione
1993-1995, ai sensi dell'articolo 56 - 3° comma della legge
re­gionale 90/89 ed ai corrispondenti capitoli del Bilancio per gli
anni successivi;
5) di delegare alla Giunta regionale l'approvazione dell'elenco
delle ditte da invitare;
6) di approvare il sottoriportato schema di bando di gara da
inviare all'Ufficio Pubblicazioni delle Collettività Europee e
della Gazzetta Ufficiale della Repubblica Italiana, ai sensi di
legge;
7) di approvare la sottoriportata lista delle categorie dei
lavori e forniture, stabilendo che per quanto concerne gli elenchi
de­scrittivi delle voci relative valgono quelli di progetto
approvato al precedente punto 1°) della presente deliberazione;
8) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera g) del decreto legislativo 13
febbraio 1993, n. 40 nonché ai sensi dell'articolo 16 della legge
16 maggio 1978, n. 196.
Presidente -
La parola al Consigliere
Squarzino.
Squarzino (VA
)
-
Rispetto a questo
progetto io non metto in dubbio il fatto che si voglia intervenire
per ri­strutturare ad uso scolastico edifici che rischiano di
andare in abbandono, tanto più che questi edifici potrebbero
servire per ospitare gli alunni che attualmente frequentano Villa
Panora­ma, in modo da poter incominciare i necessari lavori di
inter­vento su Villa Panorama. Mi lascia però un po' perplessa il
fatto che ci troveremmo nell'arco di due o tre anni con due
edi­fici collocati in una zona ben precisa, progettati entrambi per
destinazione scolastica. Io penso che in questo momento non siamo
ancora in possesso di un piano regionale per individuare quali
siano le necessità edilizie in ambito scolastico e credo che in
questo momento non si possa dare risposta a questo mio dubbio.
Io credo comunque che questa delibera ci ponga un problema che
so che l'Assessore Louvin ha già cominciato ad af­frontare, proprio
in riferimento all'Istituto d'arte, e che è l'avvio in tempi brevi
di un piano regionale completo sui fabbisogni dell'edilizia.
Io credo che questo intervento sottolinei ancora una volta la
ne-cessità di cominciare a lavorare in questa dire­zione, in modo
che i vari interventi che poi verranno fatti nei singoli edifici
scolastici si inseriscano in un piano più generale che preveda
nell'arco di 5 o 10 anni quale sarà il fabbisogno scolastico
soprattutto a livello di scuola media superiore, dove ci stiamo
avviando verso una ristrutturazione degli stessi ordi­namento
scolastici.
Presidente -
La parola al Consigliere Tibaldi.
Tibaldi (LN) -
Bisogna dire che Châtillon è sempre
stato un punto di riferi­mento scolastico molto importante per la
media Valle, è sempre stato sede di edifici scolastici elemen­tari,
di medie inferiori e di medie superiori. Il plesso scolastico che è
in oggetto in questa delibera dovrà sostituire provviso­riamente la
scuola Panorama in quanto mi sembra che la stes­sa non sia idonea,
secondo la normativa di sicurezza, ad ospita­re le classi perché
mancano le uscite di sicurezza, le scale an­tincendio eccetera.
Per questo la delibera presente, se approva­ta in Consiglio,
darà il via alla procedura d'appalto e al proget­to. Ci sono però
alcune per­plessità: la prima è che nel corso degli ultimi anni
l'edificio
Pa­norama è stato oggetto di ristrut­turazioni di diverso tipo,
sono stati creati dei laboratori speci­fici per gli studenti del
comparto commerciale e per quelli del comparto tecnico, sono state
abbat­tute diverse barriere archi­tettoniche e le stesse aule
all'interno hanno subito delle modifi­cazioni per adeguare tutto
l'edificio alle esigenze del personale docente, non docente e degli
stessi studenti.
Non bisogna poi dimenticare che vicino a questo edi­ficio esiste
una palestra che era attesa da anni e che ci fa sotto­lineare come
abbiamo già delle strutture e delle infrastrutture che sono costate
e che adesso non verranno più utilizzate visto che, per ragioni che
non mi sono molto chiare, bisogna spostare la sede dell'edifico
scolastico nelle palazzine n.2 e 3 dell'area ex Montefibre.
Altro problema è il costo che è lievitato da cinque a quasi 10
miliardi di lire. Mi sembra che l'IPR di Saint-Vincent, costruito
ex novo, sia costato solo 8 miliardi e in questo caso invece si
spenderebbero ben 10 miliardi per una ristrutturazione.
Vorrei sapere quindi dall'Assessore se e perché non si potevano
fare degli interventi meno onerosi sull'edificio Panorama, senza
dimenticare poi che tutti questi spostamenti degli alunni
com­porteranno non pochi problemi di trasporto che avranno un certo
peso economico soprattutto per la comunità montana.
Con questo mio intervento vorrei solamente sollecitare
l'Asse­s­sore a darci delle risposte che siano convincenti.
Conviene ef­fettivamente affrontare una spesa di questo tipo per
una solu­zione provvisoria? Non era forse ipotizzabile, se vogliamo
edifi­care una nuova struttura ad hoc per la popolazione scolastica
superiore della media Valle, prevederla in terreni che sono già
adiacenti alla palestra che è stata appena costruita oppure in
località Panorama evitando spese e disagi?
Poi vorrei qualche precisazione sul costo che nel progetto
inizia­le era di 5 miliardi ed è ora lievitato a 10. Grazie.
Presidente -
La parola al Consigliere
Chiarello.
Chiarello (RC) -
Le mie perplessità le avevo già
espresse in commissione quando è stato presentato questo progetto.
Mi sono chiesto veramente quale fosse l'utilizzo di una cifra così
elevata e avevo cercato di capire se effettivamente l'Assessorato
regionale della pubblica istruzione avesse dei piani futuri e di
più ampio respiro per quanto riguarda gli edifici scolastici.
Avevamo in commissione pensato che, dato che i tempi di
rea­lizzazione dell'opera saran­no piuttosto lunghi, le esigenze
degli studenti, a lavori termi­nati, potrebbero già essere
cambiate.
Io penso che la spesa di 10 miliardi debba essere utilizzata per
realizzare un progetto definitivo; io non vorrei che fra tre anni,
per rendere l'edifico adatto alle nuove esigenze, si chiedessero di
nuovo diversi miliardi.
Presidente -
La parola al Consigliere Piccolo.
Piccolo (ADP-PRI-Ind) -
Vorrei solo precisare,
insistendo sul fatto che il mio non vuole essere un intervento di
tipo cam­pani­listico, che la struttura in questione è di proprietà
regio­nale, le scuole sono scuole medie superiori e non hanno
pertan­to niente a che vedere con l'Amministrazione comunale di
Châtillon al di là del fatto che sia collocata sul suo
territorio.
Una brevissima parentesi per giustificare la spesa che viene
proposta al Consiglio, relativa alla ristrutturazione delle
pa­lazzine, che è stata conseguente all'utilizzo provvisorio per
po­ter ristrutturare la scuola Panorama; in effetti si era già
indi­viduato nelle palazzine, su indicazione della stessa
Ammini­strazione comunale, la sede per le scuole a livello di
comunità montana.
L'altro aspetto importante è che, oltre a questo utilizzo
ipoteti­co delle palazzine, erano state fatte altre richieste, tipo
corsi di formazione professionale, già chiesti dalla Tecdis proprio
per predisporre e preparare i giovani che si sarebbero poi inseriti
nelle attività produttive della struttura.
Ricordo anche ai colle­ghi consiglieri che comunque un
intervento era necessario per­ché le due palazzine in questione
erano fatiscenti ed obsolete. L'Amministrazione regionale ha poi
sempre manifestato la vo­lontà di ristrutturare la Villa Panorama
per adibirla ad uso scolastico o, e qui sta il quesito, ad altri
usi.
Già ieri nell'incon­tro di maggioranza ho precisato queste cose
e posso capire i consiglieri quando hanno delle perplessità sulla
spesa prevista di 9 miliardi e mezzo di lire per un edificio il cui
uso scolastico è definito provvisorio. L'amministrazione comunale
di Châtillon aveva poi proposto alla Giunta regionale l'utilizzo
anche di parte di quei locali, ricordo che le palazzine sono tre e
non due, anche per corsi particolari che la stessa Tecdis aveva
proposto di realizzare, considerando anche l'ampliamento della
stessa at­tività lavorativa.
Presidente -
La parola all'Assessore dei lavori
pubblici Fer­rero.
Ferrero (Ass.tec.) -
In commissione c'è stato,
credo, un ap­profondimento sufficiente del problema: se ne è
discusso per ben due volte, l'ultima volta alla presenza del
Sindaco di Châ­tillon per avere elementi ulte­riori rispetto a
quanto avevo pre­sentato come Assessorato.
Per integrare quanto detto dal Consigliere Piccolo, va precisato
che per quanto riguarda Villa Panorama, dalle verifiche che erano
state fatte già alla fine degli anni '80 sulle strutture del
fabbricato e anche da uno studio sulla rispondenza del fabbri­cato
alle normative specifiche vigenti nel campo dell'edilizia
scolastica, è emerso che il fabbricato è assolutamente
sottodi­mensionato sia dal punto di vista strutturale sia dal punto
di vista distributivo.
In sostanza esso è molto al di sotto degli standards legali per
questo tipo di scuole; di qui è nata in ogni caso, a prescindere
dal discorso su Villa Panorama che attual­mente ospita l'Istituto
per ragionieri e per geometri della co­munità, l'esigenza di
cercare una dislocazione nuova per questi istituti e sono stati
presi in considerazione una serie di ele­menti che hanno portato
alla scelta delle palazzine dell'ex Montefibre.
Gli elementi presi in considerazione sono stati, oltre che le
va­rie proprietà regionali della zona, anche elementi riguardanti
lo stato di conservazione delle strutture, il pregio architettonico
delle palazzine, il carattere baricentrico di questa collocazione
rispetto ai vari comuni della comunità montana Marmore e
so­prattutto la vicinanza di questo sito agli scali ferroviari e
stra­dali. Un altro elemento che è stato preso in considerazione è
stata la possibilità di integrare ed eventualmente anche di
ampliare i fabbricati con altre costruzioni tipo palestre e questo
considerando le dimensioni delle aree che sono disponibili.
Altro punto su cui mi sembra opportuno dare delle integrazioni
di formazione è che l'intervento da attuare non solo è stato
studiato e progettato in modo da garantire il rispetto delle
normative attuali e anche conservare il patrimonio edile senza
interventi pesanti dal punto di vista architettonico, ma
soprat­tutto è caratterizzato, sia per quanto riguarda gli impianti
sia per quanto riguarda gli altri elementi, da un grado di
flessibili­tà piuttosto elevato che consente anche per il futuro
l'adatta­mento degli stabili a diverse destinazioni d'uso.
Da questo punto di vista richiamo la vostra attenzione sul fatto
che in de­libera si sottolinea che la destinazione d'uso
attualmente pre­vista è quella di tipo scolastico, anche se il
progetto stesso e i progetti che verranno realizzati sono pensati
in un'ottica di possibili eventuali utilizzazioni diverse. Infine,
per quanto ri­guarda i costi, se si considera che la superficie
lorda dei fabbri­cati è di circa 4200 m2, risulta che il prezzo
unitario medio è intorno a 1.700.000 lire, il che dal punto di
vista degli uffici, considerati i prezzi medi adottati in casi
analoghi, risulta esse­re congruo.
Presidente -
La parola all'Assessore alla pubblica
istruzio­ne, Louvin.
Louvin (UV) -
Je pense qu'un certain nombre
d'interventions des collègues conseillers font de sorte qu'il est
indispensable de préciser quelque chose au sujet de la
planification dans le domaine des bâtiments scolaires. En partant
du cas concret, je tiens à souligner le fait que les écoles en
question ont donné leur adhésion après avoir vérifié les
différentes possibilités qui étaient offertes.
Il y a eu, à ce sujet, un prononcement non seulement des organes
collégiaux de l'école, mais également des enseignants pour leur
part et des étudiants eux-mêmes. Plus en général je tiens à dire
qu'en ce moment nous avons terminé l'acquisition de la
documentation concernant l'ensemble des écoles valdôtaines. "
La
rilevazione del patrimonio
" qui était attendue depuis longtemps
a été faite en saisissant aussi l'occasion d'une enquête qui était
menée au niveau ministériel pour avoir ici sur place toutes les
données qui s'imposent.
Il y a pour cela un certain nombre de problèmes non seulement de
création ou de déplacement d'établissements scolaires, mais aussi
de mise en sécurité et d'adaptation aux besoins et aux nouvelles
normatives en matière de soutien aux élèves handicapés. Je ne
voudrais pas effrayer mon collègue des travaux publics en disant
que si l'on devait faire immédiatement tous les travaux qui sont
requis dans les bâtiments scolaires, son budget annuel ne suffirait
probablement pas à les faire immédiatement. Il y donc lieu
d'établir un projet de plus longue perspective qui nous permette
d'économiser sur le territoire nos ressources en utilisant au mieux
les bâtiments que nous avons et en évitant des duplications de
dépense.
Dans cette réalisation d'un déplacement qu'on appelle maintenant
provisoire de l'école di Villa Panorama, il n'y a pas une
duplication de dépense, dans la mesure où les interventions sur le
bâtiment qui seraient nécessaires en ce moment ne sont pas
réalisables avec la présence des étudiants eux-mêmes à l'intérieur
de l'institut.
Il y aura donc, une fois que la situation sera dégagée après ce
premier déplacement, une réflexion générale au sujet des écoles de
Châtillon et je tiens en cela à dire que le Conseiller Tibaldi a
bien fait de rappeler que Châtillon est une ville importante à cet
égard, de part sa position géographique et de part sa position à
l'intérieur du réseau des transports, pour permettre une bonne
concentration de population scolaire au niveau des écoles moyennes
supérieures à l'intérieur de ces bâtiments.
Une dernière considération concerne les besoins: il y a une
courbe démographique qui baisse au point de vue des élèves, mais il
n'y a pas pour cela une réduction des besoins au point de vue des
bâtiments scolaires.
Les exigences des écoles sont augmentées, ce qui était
accessoire, même superflu à moment donné, dans les années
précédentes, voire certains laboratoires ou certaines activités
complémentaires, est devenu maintenant obligatoire de part le
cursus scolaire qui est prévu et de part aussi les choix qui ont
été faits au niveau des écoles pour ce qui est des
expérimentations.
La deuxième donnée qui est à tenir en considération c'est qu'il
y aura dans les prochaines années une augmentation au niveau des
écoles secondaires, l'age 14-16 ans, de part la loi qui sera
bientôt approuvée par le Parlement, loi qui concerne la reforme des
écoles moyennes supérieures et qui rendra obligatoire la fréquence
aux écoles à ce niveau là.
Ce qui était dans le passé une sélection très forte qui se
faisait entre l'école moyenne inférieure et supérieure ne sera
désormais plus possible; les écoles moyennes supérieures auront de
part ce fait un renforcement des rangs des étudiants assez
considérable.
Je voulais fournir ces éléments d'évaluation aux conseillers
pour les rassurer quant aux choix qu'ils sont appelés à accomplir
aujourd'hui.
Presidente -
La parola al Consigliere Tibaldi.
Tibaldi (LN) -
Ringrazio l'Assessore Louvin per la
spiegazione che ha fornito sulle esigenze scolastiche della no­stra
regione e non posso che concordare perfettamente con la sua
posizione. Purtroppo però mi sembra che dall'Assessore Ferrero non
sia giunta risposta ai dubbi che ho sollevato. Sono anch'io di
Châtillon, ho anch'io studiato in questa scuola Pano­rama e quindi
sono a conoscenza dei problemi scolastici che esistono nella zona
però bisogna usare anhe dei parametri lo­gici di riflessione di
fronte a certe situazioni.
Il fatto che come sede ideale siano state individuate le
palazzine numero 2 e 3 dell'ex area Montefibre, non dirime il
dubbio che mi rimane sulla lievitazione dei costi da 5 a 10
mi­liardi per la quale non è stata fornita nessuna spiegazione e
poi non mi risulta assolutamente sottodimensionata Villa Panora­ma
perché ha una disponibilità volumetrica che è decisamente superiore
alla som­ma delle due palazzine che presumo verran­no impiegate
come sede provvisoria delle scuole superiori. Sin­ceramente rimango
abbastanza deluso della spiegazione forni­tami e penso che
debbaproclamare l'astensione del gruppo della Lega Nord su questo
progetto.
Presidente -
Dichiaro chiusa la discussione
generale. C'è qualcuno che chie­de la parola per delle
dichiarazioni di voto?
La parola al Consigliere Parisi.
Parisi (VAP) -
Avevo espresso delle perplessità in
merito a questo intervento in commissione e le mie perplessità
erano riferite esclusiva­mente sia alla destinazione d'uso di
queste due palazzine sia all'intervento che poi sarebbe stato
ef­fettuato su Villa Panora­ma. Un'altra perplessità era dovuta
alla mancanza di una pro­grammazione a monte e per questo motivo mi
ero astenuto.
Dagli interventi dell'Assessore Louvin e dell'Assessore ai
lavori pubblici Ferrero mi pare sia stato chiarita quella che è la
desti­nazione, almeno se ho ben capito, di queste due palazzine che
verranno adibite ad uso scolastico.
Rimane il dubbio sulla de­stinazione di Villa Panorama, mi
au­guro che quando riparle­remo di questa struttura la commis­sione
o la Giunta ci infor­mino sulle decisioni prese in proposito perché
altrimenti ha ragione il Consigliere Tibaldi quando dice che è
inutile andare a spendere 10 o 12 miliardi di lire per fare una
scuola più fun­zionale se poi un'ulteriore spesa deve essere
investita in una struttura sufficiente per accogliere gli
studen­ti.
Mi auguro quindi che la Giunta ci informi sulle decisioni prese
precisando che voterò a favore di questa delibera.
Presidente -
Possiamo passare alla votazione.
Presenti e votanti: 30
Favorevoli: 22
Astenuti: 8 (Bavastro, Chiarello, Collé, Lanièce, Marguerettaz,
Rini, Tibaldi e Viérin Marco)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK