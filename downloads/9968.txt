Consiglio Regionale della Valle d'Aosta - Oggetto del Consiglio n. 3550 del 8 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3550 del 8 luglio 1992 - Resoconto
OGGETTO N. 3550/IX Posizione della Giunta regionale sulla
legge relativa alla nuova pianta organica dell'Amministrazione
regionale.
(Interrogazione)
Presidente
Do lettura dell'interrogazione presentata dai
consiglieri Ricco e Chiofalo:
Interrogazione Vista la posizione negativa che aveva avuto la
minoranza consiliare, oggi maggioranza, sulla legge relativa alla
nuova pianta organica dell'Amministrazione regionale;
i sottoscritti consiglieri regionali
interrogano
la Giunta regionale per sapere se intende abrogare o meno la
legge suddetta.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
L'interrogazione pone il problema alla
Giunta in questi termini: "I sottoscritti consiglieri regionali
interrogano la Giunta regionale per sapere se intende abrogare o
meno la legge suddetta". La risposta è telegrafica: no.
La considerazione aggiuntiva è che la Giunta è impegnata in una
gestione prudente ed oculata di questa legge seguendo due criteri:
quello di garantire l'efficienza dell'apparato e quello di
contenere la dilatazione dell'apparato burocratico.
Presidente
Ha chiesto di parlare il Consigliere Ricco,
ne ha facoltà.
Ricco (DC)
Signor Presidente, cercherò di recuperare
il tempo giustamente usato dal collega Beneforti.
Tutti ricordano che, allorché fu discusso in quest'aula il
disegno di legge, relativo alla nuova pianta organica dei
dipendenti dell'Amministrazione regionale, i consiglieri dell'ex
minoranza, attualmente maggioranza, espressero una chiara posizione
negativa. Ora tale disegno è diventato legge e i membri ostili sono
diventati maggioranza.
Abbiamo chiesto di sapere se intendeva la Giunta revocare o meno
la legge.
Il Presidente ci ha detto che non intende abrogarla, ne
prendiamo atto con soddisfazione e orgoglio.
Ne ero convinto, alla fine il buon senso prevale anche nei
faziosi per preconcetto.
Ciò vuol dire inoltre che la vecchia Giunta non ha fatto
provvedimenti deleteri come si era sostenuto e che invece, devo
constatare, ha lavorato con serietà e proficuità. Comunque
ringrazio il Presidente per il tardivo apprezzamento, positivo
apprezzamento, dimostratoci, non revocando detta legge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK