Consiglio Regionale della Valle d'Aosta - Oggetto del Consiglio n. 3888 del 25 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3888 del 25 luglio 2024 - Resoconto
OGGETTO N. 3888/XVI - Ritiro di mozione: "Impegno a
promuovere l'audizione, nella Commissione competente,
dell'Amministratore unico per conoscere le strategie future del
Casino de la Vallée S.p.A.".
Sammaritani (Presidente) -
Passiamo quindi a trattare il
punto 67 all'ordine del giorno. Per l'illustrazione, ha chiesto la
parola il consigliere Baccega, ne ha facoltà.
Baccega (FI) -
La mozione, nel momento in cui stata
presentata, aveva un obiettivo ben preciso, ne avevamo parlato in
occasione dell'interrogazione del Consiglio scorso, sottolineando
l'audizione del 1° febbraio dell'Amministratore unico della Casino
de la Vallée in merito appunto alla situazione della Casa da gioco.
Avevamo evidenziato e con piacere sottolineato che in quella
relazione si diceva che la sintonia tra Casa da gioco e struttura
alberghiera era un
unicum
nel panorama del Casino italiani
ed europei, quindi che dava possibilità ai clienti cosiddetti
"spendenti" di affezionarsi di più, quindi di fidelizzarsi di più
alla Casa da gioco.
Abbiamo anche evidenziato che non potendo effettuare campagne di
comunicazione, perché la norma non lo prevede, avevamo sottoposto
all'attenzione della maggioranza una valutazione sulla possibilità
di effettuare dei tornei di poker e Texas Hold'em Poker in un
quadro organizzativo e contrattuale che eviti le esperienze
negative del passato.
Abbiamo evidenziato che in altri casinò è stato fatto, "Sanremo
News" lo aveva evidenziato con chiarezza attraverso un articolo,
abbiamo saputo anche che anche al Casinò di Campione stanno
organizzando e affidato alla Poker Star l'organizzazione di tornei
presso la propria Casa da gioco, quindi ritenevamo importante
prendere atto delle strategie aziendali della Casino, ma nel
frattempo sono successe delle altre cose. Intanto c'è una
comunicazione sindacale che parla di un'eccedenza occupazionale,
quindi una sorta di esodo volontario di circa 30 dipendenti e
quindi vorremmo saperne di più. Abbiamo evidenziato con il collega
che esiste una causa per il ripristino dei vecchi contratti SITAV e
SISTER prima dei 240 licenziamenti, abbiamo preso visione soltanto
del tomo che ci è stato recapitato gentilmente dal presidente
Testolin, che riguarda la documentazione relativa al rilancio della
società Casino de la Vallée, che non abbiamo ancora avuto né il
tempo, né il modo di affrontare vista la corposità dei temi che
sono stati trattati in questo Consiglio.
Noi quindi chiediamo un impegno del Governo regionale e del
Presidente della Commissione competente a promuovere un'audizione
dell'Amministratore unico della Casino de la Vallée per conoscere
le future strategie della società, ma anche per capire quali sono
le intenzioni dei gruppi politici presenti in Consiglio regionale
rispetto al futuro della Casa da gioco.
Presidente -
Grazie Consigliere per l'illustrazione.
Apriamo la discussione generale. Se nessuno si prenota, passiamo
direttamente alle repliche del Governo. La parola al presidente
Testolin.
Testolin (UV) -
Per un insieme di motivi, non sono
riuscito a parlare prima con il collega Baccega per spiegarci su
questa questione. Probabilmente non era in aula quando ho risposto
al collega Aggravi su un'interpellanza di ieri in merito agli
sviluppi delle iniziative in Commissione per dare delle
delucidazioni in merito al piano presentato che vi è stato fornito
tramite la Commissione e sul quale non è un piano di rilancio ma è
un'analisi della Casino che dovrebbe darci le indicazioni
necessarie per ipotizzare un posto concordato, al quale abbiamo
dato disponibilità. Adesso non so se è già stato fissato nei
termini, ma la prossima settimana penso che verrà fissata una
Commissione dove si andrà a illustrare, con la presenza del
sottoscritto e la società Finaosta che sono stati incaricati per
l'esecuzione del piano, il piano stesso a valle del quale si potrà
evidentemente prevedere anche l'audizione dell'Amministratore
delegato.
La mia richiesta quindi era, programmato questo tipo di iter, di
ritirare questa mozione anche nell'ottica delle situazioni simili
che nel tempo abbiamo già sottolineato rispetto alla necessità di
fare un percorso di condivisione con la Commissione competente, che
in questo caso è già stato fatto rispetto alle persone da udire,
quindi nei fatti si va esattamente in quello che chiede il collega
Baccega. Chiediamo quindi questo ritiro, se lo ritiene.
Presidente -
Sempre in replica, la parola al consigliere
Baccega.
Baccega (FI) -
Altrimenti non l'avreste votato immagino.
L'impegno del presidente Testolin credo sia un impegno e un iter
già avviato, quindi non vi è alcun problema a ritirare la
mozione.
C'è da dire che ci sono dei fatti nuovi che vanno approfonditi,
quindi è giusto fare una riflessione sul documento corposo che ci è
stato recapitato nei giorni scorsi, è giusto anche approfondire le
problematiche proprio della Casa da gioco, che sono le
problematiche del momento, si parla di una causa che è in corso con
i dipendenti, si parla di una serie di licenziamenti con esodo
volontario su base volontaria, ma comunque sono sempre 30
licenziamenti. Avere un senso e il significato di tutto questo.
Ritiriamo comunque, credo, senza nessun problema la mozione,
perché se è avviato l'iter, ne prendiamo atto.
Presidente -
Grazie Consigliere, la mozione è
ritirata.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK