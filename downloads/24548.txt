Consiglio Regionale della Valle d'Aosta - Oggetto del Consiglio n. 3452 del 7 aprile 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3452 del 7 aprile 2008 - Resoconto
OGGETTO N. 3452/XII - Dismissione e declassificazione a
strada comunale della S.R. n. 3 di Arnad, tra il bivio al Km 60+660
della SS26 della Valle d'Aosta e il Km 1+180 in frazione Villa nel
Comune di Arnad, ai sensi della l.r. n. 26/2006.
Il Consiglio
Vista la legge regionale 20 novembre 2006, n. 26 ed, in
particolare, gli articoli 3 e 4;
Preso atto che la strada regionale n. 3 di Arnad, meglio
evidenziata "in verde" nella planimetria allegata alla presente
proposta di deliberazione, corre interamente all'interno del centro
abitato del Comune di Arnad e presenta i requisiti propri di
"strada comunale", come stabilito dall'articolo 2, comma 7, del
d.lgs 285/1992 e successive modifiche;
Considerato che, in ottemperanza all'articolo 4 della citata
legge regionale, al fine di tenere conto degli interessi coinvolti
nel presente procedimento, l'amministrazione regionale ha
comunicato in data 16 novembre 2007 al Comune di Arnad la volontà
di procedere, per i motivi di cui sopra, alla declassificazione
della strada regionale specificata ed al suo contestuale
trasferimento al demanio stradale comunale;
Evidenziato come alla sopra riportata comunicazione
dell'Amministrazione regionale il predetto Comune non ha espresso
interesse contrario;
Ritenuto, pertanto, opportuno procedere alla
declassificazione e al trasferimento al demanio stradale del Comune
di Arnad della strada regionale n. 3 di Arnad, che si dirama dal km
60+660 della SS 26 della Valle d'Aosta fino al bivio per la
frazione Villa al km 1+180, il tutto come evidenziato in
planimetria;
Visto il parere favorevole rilasciato dal Direttore della
Direzione Viabilità dell'Assessorato Territorio, Ambiente e Opere
Pubbliche, ai sensi del combinato disposto degli articoli 13, comma
1, lettera e) e 59, comma 2 della legge regionale 23 ottobre 1995,
n. 45, sulla legittimità della presente deliberazione;
Richiamata la deliberazione della Giunta regionale n. 3817 in
data 21 dicembre 2007 concernente l'approvazione del bilancio di
gestione per il triennio 2008/2010 con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere della III Commissione consiliare
permanente;
Delibera
1) di approvare, ai sensi della l.r. n. 26/2006, la
dismissione e declassificazione a comunale della strada regionale
n. 3 di Arnad dal bivio al km 60+660 della SS 26 della Valle
d'Aosta fino al km 1+180 in frazione Villa del Comune di Arnad,
come meglio evidenziato "in verde" nell'allegata planimetria, parte
integrante e sostanziale della presente proposta di
deliberazione;
2) di trasferire, per quanto indicato al punto precedente, il
suddetto tratto di strada declassificato al demanio stradale del
Comune di Arnad, con le relative pertinenze e tutte le eventuali
concessioni ed occupazioni che insistono sul medesimo;
3) di demandare le incombenze amministrative del caso alla
struttura regionale competente in materia di viabilità.
Allegato
(Omissis)
Presidente
- Se nessuno chiede di intervenire, pongo in
votazione l'oggetto n. 36:
Consiglieri presenti, votanti e favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK