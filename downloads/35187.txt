Consiglio Regionale della Valle d'Aosta - Oggetto del Consiglio n. 2733 del 19 dicembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2733 del 19 dicembre 2012 - Resoconto
OGGETTO N. 2733/XIII - Interrogazione: "Adozione di una
perizia suppletiva per interventi di posizionamento di lastre di
pietra particolarmente resistenti nella parte carrabile di Piazza
Deffeyes in comune di Aosta".
Interrogazione
Ricordato che il 2004 è stato l'anno in cui fu introdotto il
divieto di sosta agli autoveicoli nella piazza Albert Deffeyes con
l'obiettivo di riqualificazione, sistemazione e valorizzazione
della piazza stessa;
Ricordato ancora che il 7 marzo 2005 veniva approvata
l'indizione di un concorso di idee e che la premiazione dello
stesso è avvenuta il 9 maggio 2006;
Evidenziato che, con provvedimento dirigenziale n. 4919 in
data 17 novembre 2009, sono stati aggiudicati ad un Raggruppamento
temporaneo di professionisti esterni all'Amministrazione regionale
i servizi di progettazione dei lavori di riqualificazione della
piazza;
Sottolineato che, nelle premesse della deliberazione della
Giunta n. 2576 in data 4 novembre 2011, con la quale veniva
approvato il progetto definitivo, l'Assessore alle Opere pubbliche,
difesa del suolo ed edilizia residenziale pubblica "Rende noto che
il costo totale dell'intervento ammonta ad Euro 784.253,15, ridotto
rispetto all'ipotesi originale principalmente per l'eliminazione di
alcuni punti luce, per lo scorporo delle essenze da piantumare
eseguito a cura del competente Assessorato regionale e per la
scelta di un diverso tipo di pavimentazione lapidea a seguito di
un'indagine svolta sul mercato locale";
Ricordato inoltre che lo stesso Assessore, rispondendo ad
un'interpellanza, il 9 novembre 2011 rivendicava come sua la scelta
della "pietra" "cercando di risparmiare";
Vista la deliberazione della Giunta regionale n. 2898 in data
2 dicembre 2011 con la quale si riconosceva al Raggruppamento
temporaneo una maggiore spettanza di Euro 15.743,85 per studi
suppletivi e valutazioni strutturali non previsti nel disciplinare
d'incarico;
Considerato che, con provvedimento dirigenziale n. 5284 in
data 29 novembre 2012, il Dirigente della Struttura opere edili
"precisato che, con nota prot. n. 24099/op in data 15 novembre
2012, il direttore dei lavori (che è anche uno dei professionisti
e, nello stesso tempo, mandatario del Raggruppamento temporaneo), a
seguito dell'esecuzione di indagini ed approfondimenti nel corso
dei quali è emerso che su parte della Piazza oggetto dei lavori
potrebbero transitare automezzi aventi carichi molto gravosi, ha
presentato alla Struttura opere edili una valutazione circa la
resistenza e la durabilità delle lastre di pietra da posizionare
nella parte di Piazza carrabile, sottoposta a importanti carichi
accidentali...." decide di approvare la perizia suppletiva di
variante n. 1 per un impegno di spesa di Euro 5.330,54;
Considerato che, dagli atti amministrativi sopra richiamati e
dalla risposta all'interpellanza, si evince che la pavimentazione
lapidea è stata "scelta" dalla Giunta regionale su proposta
dell'Assessore competente e che appare quantomeno curioso che non
siano stati valutati i carichi che la pavimentazione avrebbe dovuto
sopportare;
Precisato ancora che nel corso delle piogge dell'ultima
settimana di novembre la piazza si è trasformata a momenti in
un'enorme pozzanghera;
tutto ciò premesso, i sottoscritti Consiglieri
regionali
Interrogano
l'Assessore regionale competente per sapere:
1) se la perizia suppletiva è conseguenza della decisione
della Giunta regionale di voler contenere le spese e quindi
"risparmiare" sulla "pietra" o di una non corretta valutazione
fatta dai professionisti incaricati e, conseguentemente, a chi deve
essere attribuita la responsabilità di questo onere
supplementare;
2) se l'effetto "piscina" è stato un episodio straordinario
"una tantum" oppure se, anche per scongiurare questo problema,
occorrerà prevedere una perizia suppletiva.
F.to: Rigo - Donzel - Carmela Fontana
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA)
- Merci Président. Intanto ringrazio il
collega Rigo per questa richiesta di puntualizzazione, che è una
precisazione tecnica, e, proprio in quanto tale, i quesiti hanno
avuto una richiesta particolare dal sottoscritto alle strutture
dell'Assessorato, che mi hanno fornito gli elementi utili per
dirimere i dubbi avanzati dai colleghi.
In fase di progettazione era stato previsto l'utilizzo di lastre
di pietra dello spessore di quattro centimetri, che, pur garantendo
la carrabilità per i mezzi di peso contenuto, vedasi ad esempio le
auto di rappresentanza e gli autocarri leggeri, quali mezzi
impiegati dalla RAI per le riprese televisive quando ci sono gli
appuntamenti nel Palazzo delle manifestazioni a pianterreno, non
comportasse un costo eccessivo. A tal fine la scelta tecnica era
ricaduta su un tipo di pietra a grana fine e a lastre dello
spessore di quattro centimetri. La direzione dei lavori in corso
d'opera ha proposto alla stazione appaltante di procedere alla posa
di una pavimentazione di pietra di spessore di sei centimetri,
superiore a quello ipotizzato per due centimetri nel progetto,
sufficiente come detto per la normale carrabilità, per garantire la
futura integrità dell'opera, soprattutto in considerazione del
fatto che, in occasione di possibili ristrutturazioni dell'edificio
di questo palazzo, quali gli interventi da effettuare sulla sala
consiliare, mezzi aventi carico molto gravoso potranno transitare
effettivamente sulla piazza. Si è pertanto ritenuto, come
esplicitato dai tecnici, opportuno usufruire delle risorse
finanziarie economizzate con lo stralcio di interventi rivelatisi
non necessari in corso d'opera, impegnando le somme a favore
dell'aumento dello spessore delle lastre di pietra. La perizia ha
quindi comportato un finanziamento aggiuntivo di 5.330,54 euro, ma
con un nuovo impegno di soli euro 1.816,26, stante l'utilizzo delle
somme a disposizione già previste in contratto.
Punto secondo: per quanto attiene le problematiche da voi
riscontrate, a seguito delle piogge di novembre si precisa che la
direzione lavori ha confermato la corretta posa delle lastre nel
rispetto delle pendenze stabilite dal progetto al fine di garantire
lo scorrimento dell'acqua. Si evidenzia inoltre che, non essendo
ancora ultimati i lavori, le aree di scorrimento risultano in parte
occupate da materiale di cantiere e pertanto è possibile che vi
siano momentanee difficoltà di deflusso. In ogni caso, come per
tutti i lavori, al termine degli stessi seguirà la fase di collaudo
da parte dei tecnici preposti, che dovranno evidenziare le
eventuali anomalie e dovranno imputarli a progettisti o ad imprese
se queste saranno verificate.
Président -
La parole au Conseiller Secrétaire Rigo.
Rigo (PD)
- Grazie Presidente. Ringrazio l'Assessore per
l'articolata relazione tecnica, come ha precisato, anche perché le
domande poste nella nostra interrogazione non erano propriamente
domande tecniche.
Credo anche che, visto il periodo, sia stata una relazione molto
comprensiva ed accomodante; relazione però che non mi ha convinto.
Le mie perplessità rimangono tali, in particolare due: la prima,
comincio dalla piazza e dall'effetto piscina della piazza; non
credo sia stato un effetto scenografico voluto dai progettisti,
penso piuttosto al risultato di una progettazione o di
un'esecuzione dei lavori non fatta proprio a regola d'arte.
L'Assessore mi ha detto che non sono ancora terminati i lavori e
questo problema eventualmente potrebbe venire risolto con la
prosecuzione dei lavori e con risultati più accettabili di quelli
in essere, mi auguro che sia così.
La seconda perplessità: il direttore dei lavori, un
professionista pagato dall'Amministrazione regionale, si è accorto
dopo alcune settimane (se non mesi) che il progettista...che è la
stessa persona anch'essa pagata dall'Amministrazione...non aveva
tenuto conto di un fatto, così si legge nella deliberazione della
Giunta regionale:
"precisato che il direttore dei lavori, a
seguito dell'esecuzione di indagini e/o approfondimenti
nel
corso dei quali è emerso che su parte della piazza oggetto dei
lavori potrebbero transitare automezzi aventi carichi molto
gravosi, ha presentato alla struttura circa la resistenza e la
durabilità delle lastre una proposta che l'Amministrazione ha
accolto"
. È lo stesso direttore e lo stesso professionista
quindi che si sono interrogati sulle lastre da mettere. Ora è
possibile commettere errori, disattenzioni, quando uno lavora, a
volte anche bene, può capitare, ma io mi chiedo: alla fine deve
essere sempre l'amministrazione pubblica che deve pagare o in
ritardi nella conclusione dei lavori, o in maggiori spese? Siano
queste anche solo di 100 euro, perché deve pagarle sempre la
collettività?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK