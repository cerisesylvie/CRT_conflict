Consiglio Regionale della Valle d'Aosta - Oggetto del Consiglio n. 2793 del 22 aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2793 del 22 aprile 1987 - Resoconto
OGGETTO N. 2793/VIII - CONCESSIONE DI UN CONTRIBUTO DI L.
20.430.000 ALL'AMMINISTRAZIONE COMUNALE DI FONTAINEMORE PER
L'ACQUISTO DI IMMOBILI DA DESTINARE ALLO SVILUPPO TURISTICO, AI
SENSI DELLA L.R. 27.6.1986, N. 27 - APPROVAZIONE ED IMPEGNO DI
SPESA.
PRESIDENTE
: Do lettura del testo della delibera:
IL CONSIGLIO
Premesso che il Consiglio regionale con legge 27.6.1986, n. 27,
ha previsto l'intervento finanziario da parte della Regione, fino
al massimo del 90%, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Fontainemore ha
presentato richiesta per accedere ai relativi finanziamenti per
l'acquisto di immobili di proprietà della Sig.ra Hugonin Maria Anna
Bianca, contraddistinti al Catasto Terreni del Comune censuario di
Fontainemore al fg. 26 mappali 239-241-243-164-146, al fg. 22
mappali 183-234, al fg. 31 mappali 16-17-18-173-247-281-282, per
una superficie di mq. 4.696 al fine di realizzare uno sviluppo
turistico;
Considerato che l'acquisto in questione comporta una spesa
complessiva peritata di lire 22.700.000=;
Visti i pareri del competente Assessorato;
Dato atto che l'acquisizione dei terreni è inserita nella
relazione previsionale e programmatica del Comune;
Delibera
1°) di approvare la concessione di un contributo di L.
20.430.000= (ventimilioniquattrocentotrentamila) a favore
dell'Amministrazione comunale di Fontainemore per l'acquisto degli
immobili di cui in premessa, al fine di realizzare uno sviluppo
turistico;
2°) di imputare la spesa di L. 20.430.000=, al residuo passivo
22870 del Bilancio preventivo della Regione per l'anno 1987
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (Fondo di
L. 10.635.000.000= impegnato con deliberazione n. 10208 in data
31.12.1986);
3°) di disporre che la somma venga liquidata ai sensi dell'art.
57 della L.R. 7.12.1979, n. 68, a cura della Presidenza della
Giunta regionale alla stipulazione di regolare atto notarile di
compravendita, nel rispetto delle condizioni generali di acquisto
risultanti dalla domanda di contributo.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Il s'agit de l'application de la loi n°
27/86; dans le premier cas c'est une contribution de 20 millions de
lires à la Commune de Fontainemore, qui a prévu cet achat pour le
développement touristique de cette zone.
Je profiterais pour illustrer l'autre objet concernant une
contribution à la Commune d'Allein, qui prévoit un achat pour
sauvegarder un alpage qui est déjà de propriété de la Commune.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Volevo avere due delucidazioni dal
Presidente della Giunta. In particolare, la legge n. 27 non
prescrive, per quanto mi è dato sapere, che l'acquisto dei terreni
sia inserito, come invece è scritto in delibera, nella relazione
previsionale programmatica del Comune, ma prescrive che tale
relazione sia allegata alla documentazione. Peraltro, volevo sapere
se questa interpretazione, che viene data dalla Presidenza della
Giunta, sia tassativa oppure se si riferisca esclusivamente ai
terreni in questione.
Il secondo problema è legato alla dizione "terreni": vorrei
sapere se si tratta esclusivamente di terreni oppure se su quei
terreni esistono anche dei fabbricati.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Pour répondre à la première question,
la relation programmatique c'est le document que les communes
doivent nous envoyer au moment où elles font la requête.
Pour ce qui est de la deuxième question, il s'agit de terrains
et au 2ème alinéa a été indiqué la surface totale de 38.283 mètres
carrés.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Volevo segnalare al Presidente, che mi ha
confermato le mie impressioni, che giace una richiesta presentata
dal Comune di Aosta, corredata dalla necessaria relazione
previsionale e programmatica, anche se in questa relazione non è
inserito l'acquisto di quell'immobile di cui si fa richiesta, e
questa richiesta di finanziamento non è ancora stata evasa, perchè
ci deve essere una istruttoria. Vorrei sapere se, come in questo
caso, si sia usato il finanziamento, perchè il Comune aveva avuto
il tempo di prevedere questo acquisto, considerando che la legge
non poneva limiti espliciti; in altri casi, come quello di Aosta,
appena citato, bastava il fatto che la documentazione fosse in
effetti completa, anche se quell'acquisto non era stato
preventivato nella relazione '86.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je n'ai pas toutes les données pour la
réponse à M. Sandri: je sais qu'on a déjà donné les renseignements
que M. Sandri voulait avoir au niveau de bureau, pour la question
concernant la Commune d'Aoste, pour le terrain sur lequel on
devrait prévoir certaines bâtisses. Je dois dire qu'aussi pour la
Commune d'Aoste, au moment où on nous envoie une requête, on
prévoit, en suivant la méthode que le Conseil a adoptée, une
procédure d'instruction, à la fin de laquelle on va tout de suite
proposer la requête. Donc il n'y a absolument pas de difficulté à
prendre en considération la requête de la Commune d'Aoste.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK