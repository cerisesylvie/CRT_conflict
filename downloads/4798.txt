Consiglio Regionale della Valle d'Aosta - Oggetto del Consiglio n. 496 del 6 ottobre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 496 del 6 ottobre 1982 - Resoconto
OGGETTO N. 496/VII - DATI CONCERNENTI L'APPLICAZIONE DELLA
LEGGE SUL NUOVO RIPARTO FISCALE. SITUAZIONE FINANZIARIA DELLA
REGIONE IN RELAZIONE ALLE DIFFICOLTA' DI CASSA.
(Interpellanze).
PRESIDENTE:
Vengono abbinate le interpellanze iscritte ai
nn. 7 e 12, in quanto trattano lo stesso argomento. Ne do
lettura:
INTERPELLANZA
RICORDATO che con l'entrata in vigore della legge sul nuovo
riparto fiscale l'amministrazione regionale risulta in credito nei
confronti dello Stato di L. 137.194.000.000 in conto arretrati per
l'anno 1981 e di L. 338.840.000.000 per l'anno 1982 in conto
competenza,
INTERPELLANO
l'Assessore alle Finanze per conoscere:
1)
la situazione di cassa aggiornata;
2)
l'importo delle quote di riparto assegnate alla
regione per gli anni 1981 e 1982 alla data odierna.
F.ti: Lustrissy, Martin
INTERPELLANZA
Poiché recenti dichiarazioni rilasciate da esponenti della
Giunta riferiscono di una difficile situazione delle casse
regionali
I sottoscritti Consiglieri regionali
INTERPELLANO
l'Assessore alle Finanze per conoscere:
1)
l'attuale situazione finanziaria della regione
(entrate effettive, somme impegnate, somme pagate, pagamenti ed
incassi in conto residui, giacenze di cassa, attivo o deficit
presunto);
2)
le previsioni fatte dalla Giunta in merito a
possibili ricorsi al credito;
3)
quali rilevanti investimenti previsti per il 1982
saranno rinviati a periodi successivi.
F.ti: Mafrica, Tonino, Carral
PRESIDENTE:
Per l'illustrazione dell'interpellanza
iscritta al n. 7 ha chiesto di parlare il Consigliere Martin, ne ha
facoltà.
MARTIN - (UVP):
Più che per illustrare la mia
interpellanza, intervengo per porre una domanda alla Giunta
regionale, che comunque non è compresa nell'interpellanza, e
riguarda il comportamento che la Giunta intende tenere nei
confronti del Governo per far sì che gli impegni presi da questo
con legge n. 690 vengano rispettati.
Perciò, penso sia fondamentale conoscere le cifre che abbiamo
chiesto con la nostra interpellanza.
In sostanza, vorremmo sapere come si intende agire perché questo
riparto fiscale giunga in Valle sotto forma di denaro e non di
leggi.
PRESIDENTE:
Ha chiesto di illustrare l'interpellanza
iscritta al punto n. 12 il Consigliere Mafrica; ne ha facoltà.
MAFRICA - (PCI):
Poiché dagli organi di stampa ed anche
dai rappresentanti della maggioranza ci sono state fornite
informazioni diverse, vorremmo avere delle cifre per valutare in
modo più preciso la situazione finanziaria regionale.
Vorremmo conoscere quali sono state le entrate effettive sino ad
oggi, quali le somme impegnate, quali quelle pagate, quali sono
stati i pagamenti e gli incassi in conto residui, qual è la
giacenza attuale di cassa, qual è l'attivo o il deficit che in
questo momento si può presumere.
Ci interessa anche sapere cosa intende fare la Giunta, in quanto
non abbiamo ancora potuto esaminare la proposta di legge che è
arrivata sui tavoli stamani, ed inoltre se esiste davvero una
difficoltà finanziaria e se sono in previsione dei tagli negli
investimenti, ed in riferimento a quali investimenti.
PRESIDENTE:
Ha chiesto di parlare l'Assessore Chabod; ne
ha facoltà.
CHABOD - (DC):
In risposta all'interpellanza dei
Consiglieri Lustrissy e Martin, informo che la situazione di cassa
alla data del 30.9.1982 era la seguente: incassi totali Lire
230.148.401.365, di cui Lire 179.384.937.779 in conto competenza;
Lire 50.963.000.000 in conto residui.
I pagamenti effettuati alla data del 30.9.1982 trasmessi in
Tesoreria ammontano a Lire 213.278.359.447, di cui Lire
150.397.023.146 in conto competenza, Lire 58.881.336.301 in conto
residui.
Il saldo positivo di cassa ammontava pertanto a Lire
7.297.509.813, dedotto il deficit di cassa al 31.12.1981.
L'importo delle quote di riparto assegnato alla Regione ai sensi
della legge 690/81 a tutto il 30.9.1981, ammontava a complessive
Lire 88 miliardi e 809 milioni.
In risposta all'interpellanza dei Consiglieri Mafrica, Tonino e
Carral, grosso modo, le entrate effettive, partite di giro incluse,
sono Lire 430.056.883.122. Le somme impegnate sono Lire
241.875.513.915 in conto competenza, partite di giro incluse. Somme
pagate in competenza Lire 154 miliardi, in conto residui ci sono 58
miliardi, le somme incassate sono quelle dette prima.
La giacenza di cassa al 30.9.1982 è di Lire 7 miliardi, dedotto
il deficit; il deficit di cassa presunto al 31.12.1982 è di Lire
120 miliardi. La Giunta regionale intende procedere ad una
anticipazione di cassa per mesi tre di Lire 120 miliardi.
Gli investimenti previsti per l'esercizio 1982, regolarmente
quotati al bilancio, che saranno rinviati al 1983, sono:
- metanodotto regionale, lire 12 miliardi e 500 milioni;
- collegamento stradale Aosta-Courmayeur parziale per ca. Lire
10 miliardi.
Una notizia giunta ieri sera: 27 miliardi sono pronti al
riparto. Verificheremo tutto domani a Roma.
PRESIDENTE:
Ha chiesto di parlare il Consigliere
Lustrissy; ne ha facoltà.
LUSTRISSY - (DP):
Volevo solo pregare l'Assessore, dato
che si tratta di dati un po' complessi, di farcene avere una
copia.
Per quanto riguarda la risposta, ritengo sia stata
esauriente.
PRESIDENTE:
Ha chiesto di parlare il Consigliere Mafrica;
ne ha facoltà.
MAFRICA - (PCI):
Anche noi vorremmo avere una copia dei
dati che ha letto l'Assessore Chabod; credo che si debba tener
conto dell'ultima cosa che ha detto: che sarebbero in arrivo 27
miliardi, questo anche ai fini della decisione da prendere per
l'anticipazione di cassa.
Vorrei aggiungere che sono in dubbio se la scelta di rinviare il
metanodotto sia dovuta ad impossibilità, o se sia invece una scelta
che rallenta dei fatti che potevano avere un più veloce
decorso.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
Questo è stato quanto comunicatomi
ufficialmente alla fine di settembre di quest'anno.
Non ritenevamo di dover mandare in economia quei fondi per
andare all'83; valeva la pena di riportarli nel bilancio 1983.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK