Consiglio Regionale della Valle d'Aosta - Oggetto del Consiglio n. 2793 del 20 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2793 del 20 giugno 2007 - Resoconto
OGGETTO N. 2793/XII - Affidamento di consulenze nell'ambito
dell'Amministrazione regionale. (Interrogazione con risposta
scritta)
Interrogazione con risposta scritta
Atteso che la questione dell'affidamento di consulenze
all'interno dell'Amministrazione regionale è un tema su cui sempre
più si attesta l'attenzione dell'opinione pubblica;
Considerato che sarebbe opportuno conoscere il trend
evolutivo del ricorso alle consulenze, così da poter procedere ad
una attenta disanima, onde evidenziarne criticità ed eventuali
meccanismi correttivi;
Ritenuto necessario avere l'insieme dei dati utili per poter
analizzare più compiutamente la questione;
la sottoscritta Consigliera regionale
Interroga
il Presidente della Regione e gli assessori competenti per
conoscere lo stato comparato dei costi per consulenze, ex l. r. n.
18/98, negli ultimi cinque anni:
1) organizzati per dipartimento;
2) precisando se, per il suo mandato, il consulente ha avuto
a disposizione strumenti ed uffici dell'Amministrazione regionale:
e, se sì, per quali motivi;
3) ed evidenziando, per i consulenti ai quali sia attribuito
più di un incarico, le ragioni che sottendono all'esigenza di
attribuire nuovi incarichi allo stesso consulente, il tempo totale
di impegno del consulente per la regione nel periodo di
riferimento, il costo complessivo per ogni consulente.
F.to: Squarzino Secondina
Presidente -
Collega Squarzino, la risposta è stata data
con lettera n. 5607 in data 11 giugno 2007. Prego...
Squarzino (Arc-VA) -
Grazie, signor Presidente. È
arrivato un malloppo come risposta, ma in realtà non è stato
risposto alle domande che la sottoscritta aveva posto: si era
chiesto rispetto alle consulenze... qui c'è un elenco temporale
delle deliberazioni... Io avevo chiesto:
1) che le consulenze fossero organizzate per Dipartimento o
almeno per Assessorato... questo non è stato fatto...
2) avevo chiesto che là dove il consulente avesse più incarichi
ci fosse il nome del consulente e poi tutti gli incarichi... questo
non è stato fatto...
3) avevo chiesto che là dove il consulente avesse utilizzato
strumenti, uffici dell'Amministrazione regionale, nel senso che
aveva il suo tavolo, la sua sedia, il suo telefono, lo si
dicesse... invece, a questa mia richiesta, è stato risposto che i
dati non sono disponibili presso l'ufficio
dell'Amministrazione.
Ora io mi rifiuto di pensare che non ci sia la possibilità di
avere un elenco in cui siano indicati non solo il numero della
deliberazione, ma l'Assessorato, il Dipartimento che ha deciso
quell'incarico non è in grado l'Amministrazione regionale di dirlo?
Ancora: non è in grado l'Amministrazione regionale di avere un
"database" che si possa interrogare? Allora con tutti i soldi che
spendiamo per l'informatica...
Presidente -
Collega Squarzino, le ricordo che lei non ha
diritto di parlare... direi di sintetizzare.
Squarzino (Arc-VA) -
Va bene, concludo. Dicevo, sarebbe
sufficiente avere in "database" questi dati e poterli interrogare.
Io credo che l'Amministrazione li abbia, e quindi chiederò che alla
sottoscritta vengano trasmessi in formato elettronico, questi dati,
in modo che uno li possa interrogare. Grazie!
Caveri (UV) -
Noi abbiamo dato quanto siamo in grado di
dare, ed ho spiegato in una lettera spedita al Presidente del
Consiglio e alla Consigliera regionale Squarzino, l'8 di giugno, le
ragioni per le quali noi non siamo in grado di fornire ulteriore
documentazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK