Consiglio Regionale della Valle d'Aosta - Oggetto del Consiglio n. 243 del 14 dicembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 243 del 14 dicembre 1983 - Resoconto
OGGETTO N. 243/VIII - APPROVAZIONE DI NUOVE NORME PER
L'ASSEGNAZIONE DELLA BORSA DI STUDIO INTITOLATA ALLA MEMORIA DEL
DR. CESARE OLLIETTI (MESARD) - ANNO ACCADEMICO 1983/1984.
PRESIDENTE:
La parola all'Assessore Faval, ne ha
facoltà.
FAVAL - (U.V.):
Al fine di prevenire la possibile battuta
del Presidente del Consiglio sulla mia capacità di parlare italiano
e per dimostrare che questa è una Giunta veramente bilingue, faccio
presente al Consiglio regionale che gli 11 oggetti iscritti
all'ordine del giorno, dal numero 26 al numero 36, erano già stati
messi in elenco in occasione della precedente riunione del
Consiglio regionale ed erano stati rinviati a questa sessione su
richiesta del Presidente della V
-
Commissione Consiliare
Permanente, per consentire alla Commissione stessa di esaminare le
proposte di modifica che la Giunta aveva fatto al Consiglio.
La Commissione, nel frattempo, ha avuto la possibilità di
esaminare di cosa si trattava e brevemente vorrei riassumere per il
Consiglio quali sono i criteri in base ai quali abbiano ritenuto di
proporre alcune modifiche per l'erogazione delle borse di studio e
dei sussidi di studio agli studenti.
Questo, in linea di massima, in relazione alla necessità e
all'opportunità, da una parte, di coordinare e di omogeneizzare gli
interventi; dall'altra invece per aggiornare le diciture
all'interno dei vari bandi di concorso con interventi di carattere
tecnico. Nel dettaglio potrei dire quanto segue: per quanto
riguarda i bandi di concorso di cui agli oggetti 26, 27, 28, 29 e
30, per evitare interpretazioni soggettive, si è sostituita
l'espressione "famiglia bisognosa" con l'espressione "appartengono
a famiglie il cui reddito annuo netto non superi Lire
15.000.000".
Mi pare che sia abbastanza evidente la necessità di aggiornare
la dizione "famiglia bisognosa" in quanto sia meglio determinare
questa situazione indicando un minimo di reddito.
Per la parte riguardante invece le precedenze per la formazione
della graduatoria dei vincitori ho ritenuto di proporre di abolire
la dicitura "i più giovani di età" in quanto, nonostante tutto,
questo mi è sembrato un requisito che non dovrebbe comunque
rappresentare un elemento o titolo preferenziale. Questo riguarda
in particolare le borse di studio di cui ai nn. 26, 28, 30 e 33; di
abolire poi, ove ritenuto opportuno, la dicitura "orfani di guerra"
in quanto anacronistico perché a questo punto gli orfani di guerra
dovrebbero avere un'età abbastanza vicina a quella di chi vi
parla.
Poi abbiamo inserito anche l'abolizione della dicitura "figli di
invalidi civili": so che per quanto riguarda questa proposta in
Commissione c'erano state delle obiezioni da parte del Partito
Comunista. Vorrei far presente che l'opportunità di mantenere
questa dicitura sta nel fatto che gli invalidi civili, in quanto
tali, usufruiscono già di tutta una serie di benefici che non credo
possano essere trasferiti ai figli.
Per quanto concerne la Commissione esaminatrice delle domande,
si è pensato di non prevedere, esclusi soltanto gli assegni di
studio di cui al n. 31 e ove il reperimento è agevole,
l'inserimento nelle Commissioni di studenti, in quanto, non
disponendo l'Assessorato di un elenco, la scelta ricade unicamente
su persone conosciute dall'ufficio e quindi riducono di molto la
possibilità di avere un intervento di una certa efficacia.
Inoltre, proponiamo di fissare a due il numero dei Consiglieri
regionali, riducendoli da tre a due nei bandi di cui ai nn. 28, 30
e 33, ai fini di uniformare, ove possibile, la composizione delle
commissioni.
Nei casi di riduzione la rappresentanza consiliare è comunque
sempre garantita. Per le borse istituite con fondi non provenienti
da lasciti (perché in caso di lasciti sono vincolate e cioè ai
punti 27, 28 e 33) è stato soppresso l'articolo che prevede il loro
accantonamento per l'anno successivo in caso di mancata
assegnazione, per evitare che gli stessi fondi confluiscano nei
residui passivi.
Per quanto riguarda la liquidazione delle borse, sempre dei
punti 26, 28, 30 e 33, a studenti iscritti al primo anno, si è
ritenuto di sostituire la soluzione "in due rate, una a concorso
espletato e una a due esami sostenuti" con il pagamento di un'unica
rata, al fine di liquidare metà della borsa a chi abbandona gli
studi in corso d'anno e per un criterio di equità nei confronti dei
beneficiari di assegni di studio normali.
Sono state poi apportate alcune modifiche di carattere formale,
tipo evitare l'autonomia dell'Assessore; l'esclusione dal concorso
per la presentazione tardiva delle domande, perché già prevista nel
bando di concorso. Se i Consiglieri lo riterranno opportuno,
potremo entrare nel dettaglio di ciascuna delle proposte di
modifica, che potremo esaminare di volta in volta.
In relazione alla proposta di emendamento presentata dalla
V
-
Commissione, relativa all'oggetto n. 32 e riguardante
l'articolo 3, che attualmente si presenta così: "l'entità del
contributo da erogare è stabilita dall'Assessore alla Pubblica
Istruzione tenuto conto delle condizioni economiche del
richiedente" proponiamo di aggiungere la formula "sentita la
commissione" mi dichiaro d'accordo; per cui l'art. 3 dovrebbe
essere riformulato in questi termini: "l'entità del contributo da
erogare è stabilita dall'Assessore alla Pubblica Istruzione e
sentita la commissione competente, tenuto conto delle condizioni
economiche".
PRESIDENTE
: Do lettura del testo dell'oggetto in
questione:
La
Giunta regionale, con il proprio parere favorevole,
propone che il Consiglio regionale:
DELIBERI
di approvare le sotto riportate norme per l'attribuzione di
n. 1 borsa di studio di Lire 1.500.000 intitolata alla memoria del
dott. Cesare 0llietti (Mesard), per l'anno accademico
1983/84.
(... omissis ...)
PRESIDENTE
: Metto in votazione l'oggetto al punto 26:
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK