Consiglio Regionale della Valle d'Aosta - Oggetto del Consiglio n. 172 del 5 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula
Oggetto del Consiglio n. 172 del 5 novembre 2003 - Resoconto
OGGETTO N. 172/XII - Realizzazione della telecabina Dolonne-Plan
Chécrouit in Comune di Courmayeur. (Interrogazione)
Interrogazione
Considerato che da oltre cinque anni è in discussione il
progetto della telecabina Dolonne-Plan Chécrouit in comune di
Courmayeur;
Preso atto che la Giunta regionale ha espresso una
valutazione positiva condizionata sulla compatibilità ambientale
del progetto per la realizzazione della telecabina Dolonne-Plan
Chécrouit;
Ricordato che la Società "Courmayeur Mont Blanc Funivie" dove
"i Francesi della Compagnia des Alpes" possiedono una
partecipazione azionaria pari al 57,12%, ha finora attuato una
politica tutt'altro che favorevole ad un vero sviluppo del
comprensorio sciistico di Courmayeur;
Tenuto conto che in tale società la Finaosta possiede una
partecipazione azionaria del 33,66%;
Ricordato che l'Amministrazione regionale interviene a favore
delle società che gestiscono gli impianti a fune, attraverso
l'erogazione di contributi in base alle leggi regionali 8/98 e
32/01;
i sottoscritti Consiglieri regionali
Interrogano
la Giunta regionale per sapere:
1) qual è la situazione ad oggi per l'effettiva realizzazione
della telecabina Dolonne-Plan Chécrouit;
2) se ad oggi la Società "Funivie Monte Bianco S.p.A."
intende ancora procedere alla realizzazione dell'opera;
3) se la Società "Funivie Monte Bianco S.p.A" procederà al
mantenimento della funivia "Gigante";
4) quali indirizzi su tali problematiche sono stati dati a
Finaosta S.p.A. da parte del Governo regionale.
F.to: Viérin Marco - Stacchetti
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Vorrei anzitutto ricordare che vi è stata una
grande discussione all'interno del Comune di Courmayeur sulla
questione della telecabina, di cui non credo di dover dare atto
nella discussione odierna.
Vorrei invece limitarmi a rispondere alle domande poste dagli
interroganti, che partono anche da una lettera recente, spedita
all'Assessorato dall'amministratore degli impianti di Courmayeur,
Francis Crouzet, su nostra richiesta, per avere gli intendimenti da
parte della società. Vorrei leggervene un brano per poi rispondere
puntualmente alle domande:
"Nous vous confirmons les points suivants relatifs à la
télécabine de Dolonne. Après la délibération favorable du
Gouvernement sur le dossier VIA, conformément à l'Accord de
Programme, notre société va entamer les démarches nécessaires pour
la construction de l'ouvrage, en commençant par l'achat des
terrains concernés. Notre société reste déterminée à construire
cette télécabine qui est indispensable pour la satisfaction de nos
clients et l'économie de la commune et de la société. Plus que
jamais nous sommes persuadés du bien-fondé de la décision de
construire cette remontée mécanique; celle-ci amènera le complément
de débit absolument nécessaire pendant l'hiver pour permettre
l'accès au domaine skiable dans des conditions satisfaisantes. Cet
appareil permettra aussi le recyclage des skieurs sur la piste de
Dolonne, valorisant ainsi la partie basse du domaine
skiable…".
Vi è poi un'aggiunta significativa, alla luce anche delle
polemiche che si erano sviluppate a Courmayeur:
"…
Dans la même logique, les
téléphériques de Courmayeur (Gigante) et de Val Veny demeurent
indispensables pour assurer le débit nécessaire et, de plus, ils ne
feront pas double emploi avec la télécabine puisqu'ils ne partent
pas du même endroit".
Nel rispondere più puntualmente alle domande poste, possiamo
dire, come ricordato dal rappresentante della "Compagnie des Alpes"
- che, come è noto, è l'azionista principale di questa società -,
dopo il VIA si sta andando verso l'acquisto e l'affido e, comunque,
i contatti con i proprietari di terreni; in caso di mancanza di
accordo, ai fini della cessione, il Comune di Courmayeur potrebbe
provvedere all'esproprio e alla successiva cessione alla
"Courmayeur Mont Blanc Funivie", come previsto dallo specifico
accordo di programma con la società. Dopo l'acquisizione dei
terreni da parte della società funiviaria il Comune potrà procedere
al rilascio della concessione edilizia. La società provvederà
quindi all'espletamento della gara d'appalto per la realizzazione
dell'impianto.
Secondo punto: come già detto, c'è questa intenzione da parte
della "Courmayeur Mont Blanc Funivie", e non come si dice
nell'interrogazione, "Funivie del Monte Bianco", di andare avanti
nella realizzazione dell'opera.
Sul mantenimento della funivia "Gigante", ho già letto la
lettera dell'amministratore: la logica è appunto quella del
mantenimento. Si ricorda che fra i presupposti per la realizzazione
del nuovo impianto vi era quello di ovviare all'insufficienza di
capacità di carico del comprensorio sciistico consentita dagli
attuali impianti, per cui sarebbe del tutto illogico rinunciare
all'apporto di clientela che viene assicurato dalla funivia
"Gigante", sulla quale, non a caso, sono stati effettuati nel 1998
degli importanti lavori di adeguamento, con una spesa superiore ai
5 miliardi di vecchie lire: questo dimostra la volontà del
mantenimento dell'impianto.
Sull'ultimo punto, parlo d'intesa con l'Assessore Marguerettaz,
e cioè quali sono gli indirizzi dati dal Governo regionale alla
Finaosta, è del tutto evidente che la logica è che questa è una
delle 2 società private che agiscono in Valle, non controllata
dalla Regione; quindi si tratta, da parte dei nostri
amministratori, di assecondare le volontà maggioritarie espresse
dalla comunità locale. Per cui, in questo caso, si può dire che la
realizzazione dell'impianto della telecabina Dolonne-Plan Chécrouit
va nel senso di un rafforzamento - ci tengo a dirlo in conclusione
- di un "domaine skiable" che, purtroppo - e credo di poter dare su
questo un giudizio condiviso dal resto del Governo regionale -, per
molto tempo è rimasto fermo dal punto di vista degli
investimenti.
Capiamo la preoccupazione della popolazione di Courmayeur; negli
incontri che abbiamo avuto con la "Compagnie des Alpes" li abbiamo
spinti, nel rispetto reciproco dei ruoli, ad effettuare i necessari
investimenti per la modernizzazione del "domaine skiable" di
Courmayeur.
Si dà atto che dalle ore 10,30 presiede il Vicepresidente
Lanièce.
Presidente - La parola al Consigliere Viérin Marco.
Viérin M. (SA) - Ringrazio l'Assessore per le risposte precise
che ha voluto dare a questo Consiglio.
Sono soddisfatto per la lettera che la società ha voluto
inviarci che ribadisce l'intendimento della stessa di procedere
alla costruzione della funivia e soprattutto del mantenimento della
funivia "Gigante" e della Val Veny, che sono le nostre due vere
preoccupazioni, oltre l'aspetto generale della comunità di
Courmayeur.
In merito alla quarta domanda da noi posta, in cui si cita la
Finaosta, devo dire che le nostre preoccupazioni sono nate perché,
fino a qualche mese fa, fra i rappresentanti all'interno del
Consiglio di amministrazione della "Compagnie Mont Blanc Funivie"
c'era anche un dirigente di Finaosta, ma da qualche mese ci risulta
che, con le nuove nomine, questo dirigente non vi sia più. Ora, noi
sappiamo che un dirigente di Finaosta o la Finaosta può seguire
meglio le vicende della società tramite delle persone preparate,
che sono all'interno dei consigli di amministrazione, ed è una
delle motivazioni che ci ha spinto a predisporre questa
iniziativa.
Chiederei soprattutto all'Assessorato alle finanze, che ha la
responsabilità della partecipazione dell'Amministrazione regionale,
di seguire la questione con attenzione perché non vorremmo avere
delle spiacevoli sorprese!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK