Consiglio Regionale della Valle d'Aosta - Oggetto del Consiglio n. 890 del 28 settembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 890 del 28 settembre 1994 - Resoconto
OGGETTO N. 890/X - Oneri statali trasferiti a carico del
bilancio della regione nel corso del 1994 e previsioni tendenziali
per i prossimi esercizi finanziari. (Interrogazione)
Interrogazione - Considerando ormai in dirittura d'arrivo la
legge finanziaria 1995 nel cui ambito già si ipotizzano tagli
consistenti anche ai trasferimenti finanziari dallo Stato alle
Regioni
i sottoscritti consiglieri regionali
Interrogano
il Presidente della Giunta regionale o l'assessore competente
per sapere:
1) quale maggiore onere ha avuto la Regione Valle d'Aosta a
consuntivo per le competenze che con la finanziaria 1994 lo Stato
ha scaricato sulle nostre casse regionali;
2) che incidenza hanno avuto in particolare le pensioni di
invalidità a carico della Regione;
3) quali sono gli indici tendenziali della spesa in ordine alla
predetta materia, e dal 1995 le ipotesi di carico reale per le
manutenzioni delle ex strade statali e per la gestione vigili del
fuoco.
F.to: Bich-Lanièce-Aloisi-Mostacchi
Presidente -
Ha chiesto la parola l'Assessore al
bilancio e finanze, Lévêque.
Lévêque (Ass.Tec.) -
Chiedono i consiglieri
interroganti quale maggiore onere ha avuto la regione Valle d'Aosta
a consuntivo per le competenze assunte con la finanziaria; che
incidenza hanno avuto in particolare le pensioni di invalidità e
quali sono gli indici tendenziali della spesa in ordine a questa
materia.
Allo stato attuale è problematico fornire dati a consuntivo, in
quanto siamo ancora in corso di esercizio. Premesso questo, però si
può dare un quadro della stima di questi oneri che si prevedono a
carico del bilancio '94 e che erano previsti nel bilancio
preventivo, anche in riferimento al loro andamento tendenziale per
i prossimi anni.
Finanza locale. I maggiori oneri derivano dalla cessazione dei
trasferimenti statali per i finanziamenti dei comuni e delle
comunità montane. Dal tabulato del ministero degli interni tale
finanziamento avrebbe dovuto essere pari a lire 28.650.000.000,
questo derivante dal fatto che l'anno scorso i trasferimenti erano
dell'ordine dei 60 miliardi, ma comunque sarebbero stati ridotti in
quanto la modifica della finanza locale, che ha attribuito ai
comuni l'intero gettito dell'imposta comunale sugli immobili, ha
fatto sì che lo stato avrebbe comunque trasferito solo la
differenza. Su questo tema, per quanto riguarda le previsioni
tendenziali, molto dipende dalle scelte che questo Consiglio farà
in materia di riforma e dell'ordinamento e della finanza
locale.
La Giunta regionale ha istituito un gruppo di lavoro su questo
tema, composto sia da tecnici che da rappresentanti degli enti
locali; esso dovrà lavorare in stretta connessione con il gruppo
che si occuperà invece dei problemi legati all'ordinamento degli
enti locali, perché le due cose non potranno che procedere insieme.
Quello che la Giunta proporrà a questo Consiglio per l'anno
prossimo in materia di trasferimenti agli enti locali nella
finanziaria per il '95 sarà, in attesa del disegno di riforma che
dovrà partire dal 1996, una proroga del regime del 1994, quindi
garantendo agli enti locali per quanto riguarda i trasferimenti in
conto corrente e in conto investimenti lo stesso tipo di regime
dell'anno in corso.
Pensioni di invalidità. Secondo i calcoli previsionali disposti
dai competenti uffici della sanità, il rimborso da effettuare a
favore dello stato per il 1994 ammonterebbe a circa 27.800 milioni.
Di corrispondente importo è la previsione di spesa per gli anni
successivi allo stato attuale. Su questo va detto che è
intendimento proporre alla Giunta regionale la costituzione di un
gruppo di valutazione della situazione in essere, al fine di
esaminare, poiché ora sono interamente a carico del bilancio
regionale, eventuali situazioni di anomalia esistenti nel
settore.
Vigili del fuoco. Il costo complessivo presunto annuo per tale
gestione si aggira sui 5 miliardi di lire, secondo le valutazioni
fornite dall'ufficio del personale, sulla base dei tabulati di
spesa relativi al primo semestre 1994 forniti dall'ing. Badino, che
è il responsabile. La previsione - i 5 miliardi - tiene conto di
tutte le spese e non solo di quelle relative al personale, che
comunque sono quelle preponderanti. C'è un gruppo di lavoro in
attività, coordinato da Consigliere Perron, che sta lavorando, in
collaborazione con tutti i vari soggetti interessati, alla
predisposizione del disegno di legge che dovrebbe, dal primo
gennaio, regolare le competenze in capo all'amministrazione
regionale del corpo dei vigili del fuoco.
Strade ex statali. Impossibile prevedere al momento attuale la
somma esatta che lo stato ci richiederà a rimborso dell'anno '94.
Questo perché non siamo nelle condizioni di avere con precisione i
dati che l'Anas ha invece a disposizione per le quattro strade
statali. Per il '95 e gli anni successivi, a partire dalla cui data
saranno di diretta spettanza regionale le quattro strade,
considerato un aumento che con le quattro strade viene al
patrimonio viabile della regione di circa 110 km. da mantenere, si
prevede ai costi attuali una spesa di circa 4500 milioni annui, di
cui 1,2 miliardi circa per il personale (ovvero una aggiunta di 40
unità di vari profili, fra cui 24 cantonieri), di 2,5 miliardi per
spese vive di materiale sgombero neve e il resto per attrezzature e
mezzi meccanici. Evidentemente in questa cifra non ci sono gli
oneri che deriverebbero da interventi strutturali, ovvero da
investimenti.
Va precisato che il meccanismo previsto dalla finanziaria
dell'anno scorso prevedeva che comunque lo Stato ci avrebbe
trasferito quello che normalmente avrebbe dovuto trasferire, ad
esempio i fondi per la finanza locale, e a consuntivo li detrarrà
dal trasferimento che invece ad altro titolo dovrebbe effettuare,
per esempio quello famoso sostitutivo dell'IVA da importazione.
Il totale di queste cifre presuntive per il 1994 è di 66
miliardi circa, che è il corrispettivo di un risparmio per lo stato
stimato in circa 120 miliardi in sede di finanziaria; questo a
dimostrazione che sovente il passaggio di competenze razionalizza
l'efficienza e le gestioni e consente dei risparmi.
Va aggiunto che su alcune di queste voci, ad esempio sulle
pensioni di invalidità e sulle gestioni, è possibile che negli anni
prossimi, ad un trend che allo stato attuale si può prevedere in
linea, possano esserci riscontri di effettiva riduzione di impegno,
se sapremo mettere mano ad eventuali inefficienze e gestioni
inefficaci di alcune cose.
Presidente -
Ha chiesto la parola il Consigliere
Bich.
Bich (APA) -
Ringrazio l'assessore, la sua
disamina è stata puntuale, come volevamo avere. Intendevamo
evidenziare in questa fase di elaborazione del bilancio di
previsione e di elaborazione della finanziaria dello stato quali
potevano essere gli oneri a carico nostro ed evidentemente anche a
carico dello stato; quale poteva essere la dinamica dei
trasferimenti finanziari.
Quindi ringrazio l'assessore, mi dichiaro, anche a nome del
Consigliere Mostacchi, soddisfatto della risposta. Pregherei di
rimetterci le cifre in consuntivo. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK