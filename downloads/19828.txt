Consiglio Regionale della Valle d'Aosta - Oggetto del Consiglio n. 3009 del 5 febbraio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 3009 del 5 febbraio 2003 - Resoconto
OGGETTO N. 3009/XI Ordine dei lavori.
Président
La parole au Conseiller Cottino.
Cottino (UV)
I lavori di questo Consiglio sono quasi
terminati e rispetto alle comunicazioni fatte da lei stamani non
abbiamo assolutamente più alcuna notizia.
Mi chiedo se quanto affermato a proposito dell'Ufficio di
Presidenza corrisponde effettivamente alla realtà, oppure se
qualcuno, ancora una volta, ha voluto giocare sull'equivoco. Per
certi aspetti mi dispiace, perché avevo una mezza intenzione di
fare un piccolo dono ai tre rappresentanti all'interno dell'Ufficio
di presidenza, escluso Aloisi, ed era un nuovo tubetto di colla,
perché immaginavo che avessero la necessità di essere seduti più
saldamente sulla sedia, e, con il passare del tempo, anche
l'effetto colla rischia di deteriorarsi! Non l'ho fatto perché sono
giunte le dimissioni della collega Squarzino, le quali, benché
rassegnate pomposamente, con l'aria di dare lezioni, sono comunque
sul tavolo e sono un dato di fatto! Non mi risulta, invece, che ci
siano le altre dimissioni e, siccome il Presidente del Consiglio
stamani ha detto che avrebbe iscritto all'ordine del giorno questo
punto, volevo chiedere notizie al riguardo, perché non mi risulta
vi siano le dimissioni dei due Vicepresidenti.
Presidente
Colleghi, stamani ho detto che avrei iscritto
all'ordine del giorno la presa d'atto delle dimissioni e la
conseguente iscrizione di un nuovo punto all'ordine del giorno che
ripristinava la ricomposizione all'interno dell'Ufficio di
Presidenza, qualora fossero pervenute a questa Presidenza le
lettere di dimissioni di tutti i membri della minoranza.
Al momento, posseggo la lettera di dimissioni della collega
Squarzino, e posseggo una lettera del Vicepresidente Viérin Marco,
pervenuta in data 23 gennaio, di cui do lettura:
"A seguito di
quanto dichiarato nella seduta mattutina del Consiglio regionale
dal Capogruppo del movimento della "Stella Alpina", il sottoscritto
Marco Viérin presenterà le proprie dimissioni dalla carica di
Vicepresidente del Consiglio regionale. Tali dimissioni saranno da
considerare effettive dal momento in cui verranno presentate le
dimissioni degli altri membri dell'Ufficio di Presidenza facenti
parte della minoranza del Consiglio regionale".
Non posseggo nessuna lettera di dimissioni da parte del
Vicepresidente Lattanzi. Prendo atto che, al momento, il
Vicepresidente Lattanzi è assente. Diverse volte, nella giornata di
ieri, dopo che ho ricevuto le dimissioni della collega Squarzino,
ho comunicato al Vicepresidente Lattanzi che, qualora ci fossero
state le condizioni, avrei iscritto questo argomento all'ordine del
giorno. Credo che tutti noi - ma questa è un'opinione personale del
sottoscritto - dovremmo avere la maturità, il senso di
responsabilità e la serietà di essere presenti almeno fisicamente
durante le quattro giornale del Consiglio regionale al mese che, il
più delle volte, si trasformano in due! Prendo atto che così non è
per tutti; su questo argomento ognuno si assume la sua
responsabilità. Prendo atto, al tempo stesso - ma questa è ancora
una considerazione personale -, che su questa vicenda dell'Ufficio
di Presidenza continua, da parte di qualcuno, un comportamento
kafkiano, che sfiora il ridicolo, e prendo atto che, ancora una
volta, alle grandi manifestazioni di disponibilità non
corrispondono atti conseguenti! Pertanto, collega Cottino, non ho
elementi per iscrivere né l'accettazione delle dimissioni, né
l'iscrizione di un nuovo punto all'ordine del giorno, perché non ho
le dimissioni complete dei componenti di minoranza dell'Ufficio di
Presidenza…
(interruzione della Consigliera Squarzino Secondina, fuori
microfono)
… no, il Presidente ha la facoltà,
ai sensi dell'articolo 60, valutata l'importanza della questione,
di dare la parola ad un oratore per ciascun gruppo. Su questa
vicenda ho l'intenzione, se i colleghi dei vari gruppi politici lo
richiederanno, di dare la parola ad un Consigliere per ogni
gruppo.
La parola al Consigliere Marguerettaz.
Marguerettaz (SA)
Solo per avere una completezza delle
informazioni. Volevo sapere dalla Presidenza del Consiglio: al
momento ha ricevuto solo le dimissioni del Segretario, collega
Squarzino, o anche altri Segretari del Consiglio hanno presentato
eventuali dimissioni?
Presidente
Al momento non ho nessun'altra lettera di
dimissioni da parte di nessun altro componente, salvo quelli che ho
citato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK