Consiglio Regionale della Valle d'Aosta - Oggetto del Consiglio n. 23 del 24 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Agriturismo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 23 del 24 luglio 2013 - Resoconto
OGGETTO N. 23/XIV - Interrogazione: "Risorse finanziarie per
l'erogazione di contributi e mutui a favore delle attività
agrituristiche".
Président -
La parole à l'Assesseur Testolin.
Testolin (UV) -
Grazie Presidente. Gentili colleghi, solo
una precisazione in merito alle premesse espresse
dall'interrogazione di Donzel: probabilmente, per un mero errore, è
stato indicato un numero di delibera che non è quello corretto e
che non si riferisce a quanto trattato poi nell'interrogazione, la
delibera non è la 667, ma la 677.
In merito al primo quesito:
"se esiste nei capitoli di
riferimento della legge regionale del bilancio la disponibilità
finanziaria"
, si sottolinea come il capitolo di bilancio 41611,
"Contributi a favore di operatori agrituristici", nel dettaglio
14305 preveda uno stanziamento di circa 125.085 euro, somma che è
stata integralmente impegnata per impegni pluriennali, impegni
effettuati nel 2011 e nel 2012, con le delibere della Giunta
regionale 2945 del 2011 e 1441 del 2012 per dare soddisfazione a
pratiche già avviate. Al momento si rimane in attesa di sviluppi in
merito a possibili ulteriori disponibilità finanziarie.
"Quale sia l'ammontare complessivo dei finanziamenti
richiesti a cui si è dato una risposta positiva e quale sia
l'ammontare complessivo dei contributi richiesti per gli interventi
collocati in graduatoria, in attesa di disponibilità
finanziaria"
, si segnala come con la delibera di Giunta 677 del
2013, articolo 20, siano stati giustamente fissati i criteri per la
definizione della graduatoria e, in riferimento al bando dell'anno
2013, che si è aperto dal 1° gennaio al 31 marzo, le domande
pervenute presso l'Ufficio agriturismo siano state 10. Di queste
10, 9 hanno avuto un esito positivo, la graduatoria è stata
approvata dalla Commissione tecnica dell'agriturismo in data 4
giugno 2013 e le richieste di contributo sono state così suddivise:
due per recupero e ampliamento di edifici esistenti da destinare ad
attività di agriturismo, cinque per acquisto di arredamento di
agriturismi già in attività o di prossima apertura e due per la
predisposizione di installazioni di cartellonistica. L'ammontare
complessivo della spesa ammessa ai finanziamenti richiesti è pari a
650.328 euro e l'ammontare complessivo del contributo erogabile
sarebbe di 260.133 euro, calcolato al 40 percento della spesa
ammessa. Grazie.
Président -
La parole au collègue Donzel.
Donzel (PD-SIN.VDA) -
Grazie Presidente. Ringrazio
sentitamente l'Assessore per la cortesia che mi ha fatto,
nonostante l'errore numerico nell'indicazione della delibera, di
procedere comunque all'illustrazione dell'interrogazione.
Prendo atto del fatto che la somma messa a disposizione sia
stata interamente erogata, con una grossa perplessità che è appunto
quella che fa nascere e spiega la natura di questa domanda. In un
momento in cui noi dobbiamo sostenere le imprese, dobbiamo mettere
in moto il lavoro ed esistono persone che coraggiosamente si
lanciano nell'avventura dell'agriturismo - visto nell'indicazione
dell'Amministrazione come uno di quelli che sono gli sbocchi
futuri, una delle poche
chance
che abbiamo da giocarci in
questo difficile momento di crisi economica -, noi scopriamo che
l'ammontare dell'erogazione passata era di 125 mila euro e che
quella che, diciamo, è in essere, è approvata, ma attualmente in
attesa di un finanziamento è di 260 mila euro. Ecco, non sono delle
cifre impossibili, però quello che mi colpisce è che ci sono delle
persone che, in un momento di crisi economica così grave, a fronte
di un contributo di 260 mila euro dell'Amministrazione regionale,
sono pronte a giocare per conto loro e a mettere a rischio un
capitale di oltre 400 mila euro. Come a dire che c'è da parte della
comunità valdostana una voglia di attivarsi, di sfidare la crisi
economica, ma noi abbiamo le casse vuote...o perlomeno abbiamo i
capitoli che dovrebbero sostenere lo sviluppo vuoti... Questa è la
grande domanda che facciamo: qual è l'indirizzo che darà
quest'Amministrazione regionale? Qual è l'indirizzo che darà lei,
Assessore? Lavorerà per lo "svuotamento" che c'è stato questi anni
delle risorse all'Assessorato dell'agricoltura, o riusciremo a
ritrovare le risorse in questo settore? Ecco, perché noi avevamo un
po' lamentato la questione del numero degli Assessori...260 mila
euro di contributi da erogare: un quarto di quello che costa un
Assessorato. Caro Assessore, cosa mettiamo prima? La politica, i
costi della politica o gli imprenditori? Imprenditori valdostani -
ripeto - che, a fronte di un contributo di 260 mila euro, mettono
in campo 390 mila euro di soldi delle loro tasche. Questo è il dato
che deve cominciare a circolare in Valle d'Aosta: qui c'è qualcuno
che vuole fare impresa e c'è qualcun altro che a parole dice di
aiutare l'impresa, ma poi nei fatti dice che il capitolo è
vuoto.
Président -
Point 8 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK