Consiglio Regionale della Valle d'Aosta - Oggetto del Consiglio n. 594 del 6 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comunità montane - Unité des communes
Precedente
Successivo
Resoconto integrale del dibattito dell'aula
Oggetto del Consiglio n. 594 del 6 aprile 1994 - Resoconto
OGGETTO N. 594/X - Disegno di legge: "Modificazioni alla
legge regionale 2 novembre 1987, n. 91 (Norme concernenti le
comunità montane)".
Emendamento - Articolo 1
1. L'articolo 1 della legge regionale 2 novembre 1987, n. 91
(Norme concernenti le comunità montane) é sostituito dal
se­guente:
"Articolo 1 - (Zone omogenee)
1. L'intero territorio della regione Valle d'Aosta é ripartito,
ai sensi delle leggi 3 dicembre 1971, n. 1102 (Nuove norme per lo
sviluppo della montagna) e 8 giugno 1990, n. 142 (Ordinamento delle
autono­mie locali), nelle seguenti zone omogenee, determi­nate in
base a criteri di unità territoriale, economica e sociale:
a) prima zona, comprendente i comuni di Courmayeur,
Pré?Saint?Didier, La Thuile, Morgex e La Salle;
b) seconda zona, comprendente i comuni di Valgrisenche,
Rhê­mes?Notre?Dame, Rhêmes?Saint?Georges, Valsavarenche, Co­gne,
Aymavilles, Villeneuve, Introd, Arvier, Avise, Saint?Nicolas e
Saint­-Pierre;
c) terza zona, comprendente i comuni di Bionaz, Oyace,
Valpel­line, Roisan, Gignod, Allein, Doues, Ollomont, Etroubles,
Saint?Oyen e Saint-Rhémy-en-Bosses;
d) quarta zona, comprendente i comuni di Jovencan, Gressan,
Charvensod, Pollein, Brissogne, Saint?Marcel, Fénis, Nus, Quart,
Saint?Christophe, Aosta e Sarre;
e) quinta zona, comprendente i comuni di Valtournenche,
Cha­mois, La Magde­leine, Antey?Saint?André, Torgnon, Châtillon,
Saint?Vincent, Emarèse, Pontey, Chambave, Saint?Denis e
Ver­rayes;
f) sesta zona, comprendente i comuni di Ayas, Brusson,
Chal­land?Saint-­Anselme, Challand?Saint?Victor, Verrès, Arnad,
Is­sogne, Champdepraz e Montjovet;
g) settima zona, comprendente i comuni di Fontainemore,
Lil­lianes, Perloz, Pont­-Saint?Martin, Donnas, Bard, Hône,
Pont­boset e Champocher;
h) ottava zona, comprendente i comuni di Gressoney?La?Trinité,
Gressoney?Saint?Jean, Gaby e Issime.»
Articolo 2 - 1. La presente legge è dichiarata urgente ai sensi
dell'articolo 31, comma terzo, dello Statuto speciale ed entra in
vigore il giorno successivo a quello della sua pubblicazione nel
Bollettino ufficiale della Regione.
Presidente -
Ha chiesto la parola il relatore,
Consigliere Mostacchi.
Mostacchi (UV) -
Penso che questa legge sia molto
chiara. Si è venuti a questa conclusione di modifica territoriale
fra la settima e l'ottava co­munità montana, in quanto fra il
comune di Gaby e i comuni della comunità Walser esistono certi
rapporti di interscambi.
Il consiglio comunale di Gaby con deliberazione del 30 dicembre
1992 decide di entrare a far parte dell'ottava comunità monta­na;
ciò avveniva in seguito ad una assemblea generale con la
popolazione, che pressoché all'unanimità si era dichiarata
favo­revole a tale iniziativa.
L'iniziativa era stata auspicata anche da parte dell'ottava
co­munità montana, manifestata con una deliberazione
preceden­temente assunta.
Il fatto poggia su una serie di considerazioni: la collocazione
del territorio interamente all'interno di detta comunità; una serie
di servizi sociali ed altri che, se svolti collettivamente,
porte­rebbero ad una maggiore efficienza con enormi risparmi di
costi di gestione; l'eventuale costruzione di nuove strutture
pubbli­che e l'utilizzo di quelle esistenti, in modo da evitare
doppioni, raddoppi di spese eccetera.
L'inserimento avviene in base a quanto previsto dall'articolo 4,
1^ comma, della legge n. 1102/71, e pertanto sia i comuni già
facenti parte della comunità che il comune di Gaby conserve­ranno
le loro caratteristiche etniche e linguistiche e sceglieran­no
autonomamente le iniziative atte alla tutela e alla salva­guardia
delle loro caratteristiche.
Presidente -
Dichiaro aperta la discussione
generale.
Se nessuno chiede la parola, dichiaro chiusa la discussione
ge­nerale.
Si passa all'esame dell'articolato. Pongo in votazione
l'articolo 1:
Esito della votazione
Presenti, votanti e favorevoli: 29
Il Consiglio approva all'unanimità
Presidente -
Pongo in votazione l'articolo 2:
Esito della votazione
Presenti, votanti e favorevoli: 29
Il Consiglio approva all'unanimità
Presidente -
Pongo in votazione la legge nel suo
complesso:
Esito della votazione
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK