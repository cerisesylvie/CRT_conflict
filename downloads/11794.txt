Consiglio Regionale della Valle d'Aosta - Oggetto del Consiglio n. 2628 del 23 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2628 del 23 ottobre 1991 - Resoconto
OBJET N. 2628/IX Ouverture des tronçons autoroutiers
Aoste-Aymavilles et Aymavilles-Courmayeur.
(Question
orale).
Presidente
Do lettura dell'interrogazione
presentata dai Consiglieri Stévenin e Agnesod:
Question Tous les habitants de la Ville d'Aoste et de la
Commune de Sarre qui vivent le long de la route nationale
"Aoste-Tunnel du Mont-Blanc" sont soucieux de connaître quand leurs
problèmes liés au trafic routier prendront fin.
Pour ces raisons les soussignés Conseillers régionaux
questionnent
le Président du Gouvernement valdôtain pour connaître:
- les dates d'ouverture des tronçons autoroutiers
"Aoste-Aymavilles" et "AymavillesCourmayeur".
Presidente
Ha chiesto di parlare l'Assessore dei
Lavori Pubblici Martin, ne ha facoltà.
Martin (ADP)
La preoccupazione degli interroganti
rispetto a questo importante problema è anche la preoccupazione
della Giunta regionale, in quanto si intende aprire al più presto
l'autostrada che collega Aosta con il Monte Bianco, e soprattutto
si intende aprire contemporaneamente i due tratti, ossia quello di
Aosta-Aymavilles e Aymavilles-Morgex, per fare in modo che i lavori
finiscano contemporaneamente per non avere un tratto terminato e un
altro che invece deve ancora esserlo.
Proprio per queste ragioni abbiamo avuto nei mesi scorsi degli
incontri, e ancora ieri c'è stato un incontro sia con la SAV che
con la RAV, per fare in modo di calibrare bene i tempi, per fare in
modo che i lavori vengano terminati il più presto possibile e
soprattutto che siano terminati contemporaneamente per poter
aprire, nello stesso momento, l'autostrada da Aosta fino a
Morgex.
Ci saranno nei prossimi giorni degli incontri con l'autoporto
per definire meglio alcuni lavori che devono essere fatti
all'interno della struttura autoportuale, per far sì che il
traffico commerciale che scende dal Monte Bianco possa entrare
direttamente in autoporto, ma soprattutto che dentro all'autoporto
non ci sia poi possibilità di uscite strane e che questo traffico,
una volta completate le operazioni doganali, venga nuovamente
incanalato lungo l'autostrada.
Per fare questo, e quindi per tutelare i diritti delle società
concessionarie, è necessario fare alcuni lavori nell'autoporto,
lavori che nei prossimi giorni vedremo di determinare meglio.
Sulla base di questi incontri posso affermare che i lavori
interessanti il tronco Aosta-Aymavilles e anche quelli interessanti
il tronco Aymavilles-Morgex dovrebbero essere terminati per la fine
del 1992 e quindi l'apertura totale dell'autostrada fino a Morgex
dovrebbe avvenire al massimo entro la primavera del 1993.
Presidente
Ha chiesto di parlare il Vicepresidente
Stévenin, ne ha facoltà.
Stévenin (UV)
Prendo atto di quanto dice
l'Assessore. Il problema è stato posto proprio perché a me pare che
le previsioni fossero diverse, nel senso che si pensava di arrivare
alla fine dei lavori addirittura entro l'inizio del 1992, quindi
credo che ormai siamo a forse un anno di ritardo; non solo, ma da
quanto mi risulta il rischio è di procrastinare ancora a date
addirittura che vanno al di là della primavera 1993, come invece ci
ha detto l'Assessore. Il problema è conoscere esattamente quali
sono i tempi, l'Assessore ci ha dato queste date, ne prendiamo atto
e verificheremo se così sarà nella realtà delle cose.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK