Consiglio Regionale della Valle d'Aosta - Oggetto del Consiglio n. 990 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 990 del 23 ottobre 2019 - Resoconto
OGGETTO N. 990/XV - Interrogazione a risposta immediata:
"Attinenza del tema trattato nell'incontro denominato World
Bioethics Day alla definizione di bioetica e alle connessioni con
le scienze biomediche".
Rini (Presidente)
- Punto n. 5.03 all'ordine del giorno.
La parola per l'illustrazione al collega Manfrin.
Manfrin (LEGA VDA) -
Avevo visto questo incontro dal
titolo altisonante ed ero andato un pochino a vedere quali erano i
relatori e qual era l'oggetto di questo incontro. Nell'oggetto
presentato c'è scritto: "
la bioetica è una disciplina nata
all'inizio degli anni Settanta...
- eccetera -
si tratta di
una tematica a carattere multidisciplinare in quanto affronta
aspetti che si riferiscono tanto alla ricerca biologica e medica
quanto a quella propria delle Scienze dell'educazione e della
formazione, alla filosofia e al diritto
". Mi spiace dover
smentire perché, in realtà, tutte le definizioni che io ho letto
della bioetica sono fatte in connessione appunto con la medicina,
una delle definizioni è: "
disciplina accademica e ambito di
riflessione interdisciplinare che si occupa dell'analisi razionale
dei problemi morali emergenti nell'ambito delle scienze
biomediche
", quindi è tutto fatto sulle scienze biomediche. Io
guardo l'elenco dei partecipanti e non vedo nemmeno un medico, se
non per il presidente Fosson, che però non era tra i relatori,
portava soltanto i saluti. A meno che non si parlasse di esperto,
questo Amnon Carmi, Capo del settore bioetica dell'Unesco, che ha
prodotto questo interessantissimo libercolo dal nome
Primus
Syllabus
. Io sono andato a vederlo, l'ho sfogliato con orrore:
si sostiene che è un progetto da portare nelle scuole per insegnare
ai bambini queste cose qui... l'insegnamento è:
"i ragazzi
guarderanno un documentario dove viene descritta la tragica
esperienza dei migranti nei centri di accoglienza. L'insegnante,
con l'aiuto degli strumenti audiovisivi, illustrerà brevemente la
vita nei centri di accoglienza, chiarendo che essi sono anche
definiti come "luoghi di dittatura legalizzata in un contesto
democratico". Infine, una volta che l'argomento del testo proposto
sarà chiarito, i ragazzi cercheranno di identificarsi nella
situazione dei migranti, descrivendo le emozioni che proverebbero
se si trovassero nella situazione di essere privati di ogni loro
bene
". Questa è un'attività che viene proposta a bambini di
tre-cinque anni. Ci sono poi ovviamente delle altre pratiche: c'è
la proposta di far discutere i bambini di tre-cinque anni sul
rifiuto di somministrazione delle cure ai bambini di quell'età; c'è
la richiesta su chi dovrebbe decidere del futuro di un bimbo molto
piccolo, sempre a bambini di tre-cinque anni; il tema della vita di
Eluana Englaro, 11 anni; la presentazione dell'infibulazione non
come una pratica oscena e retrograda, ma domandandosi come possono
essere conciliate le tradizionali pratiche culturali di un Paese
con il rispetto dovuto alla salute di un individuo e così via. Io
ho letto questa roba ed è veramente imbarazzante, visto che ci sono
registi, ci sono proprietari di cooperative, di accoglienza, ci
sono persone che conducono progetti sull'accoglienza o
sull'immigrazione indiscriminata, mi chiedo quale sia il tema
trattato e quale attinenza abbia con la bioetica.
Presidente -
La parola all'assessore Certan.
Certan (AV) -
Adesso che lei ha parlato ho capito meglio
la sua interpellanza, perché in effetti nella domanda che era stata
esplicitata scritta non era così chiaro, comunque io risponderò a
quanto lei ha scritto. La bioetica si occupa dell'elaborazione di
soluzioni etiche e giuridiche che si possono considerare
appropriate per la soluzione di questioni legate alle aumentate
possibilità di intervento sulla vita nel contesto di una società
pluralista e nel quadro di fondamentali valori di riferimento
sanciti a livello costituzionale e sovranazionale. Come nel caso
della Dichiarazione universale sulla bioetica e i diritti umani,
tra i quali sono in primo piano il rispetto per l'uguaglianza, la
libertà e la dignità umana. Io mi sono concentrata su quello che
lei ha scritto nel
question time
. L'Unesco stessa ha in
particolare inteso sottolineare la centralità di queste dimensioni
con la Dichiarazione universale sulla bioetica e i diritti umani
nel 2001, nel principio 12, si richiede infatti e si parla di
rispetto per la diversità delle espressioni culturali e del
pluralismo. Nel 2001 sempre è stata costituita un'apposita
cattedra:
l'Unesco Chair in Bioethics
, autorizzando lo
svolgimento di attività volte alla promozione dell'educazione in
tema di questioni bioetiche e la creazione e l'attivazione di unità
internazionali della Cattedra stessa. La Giornata di bioetica cui
lei faceva riferimento del 19, è celebrata dalle unità con la
conferenza dedicata all'approfondimento di uno dei principi della
Dichiarazione universale di bioetica, diverso annualmente, e
altresì con un concorso. Nello specifico l'Unità italiana
dell'Unesco è stata istituita nel 2003 dal Direttore della Cattedra
di bioetica dell'Unesco, il Prof. Carmi, che era presente il 19
ottobre all'evento di Aosta; proprio nel quadro appena menzionato e
seguendo tali linee guida, ha organizzato ad Aosta la conferenza
con la premiazione degli studenti classificatisi a livello
nazionale e internazionale, con attività concrete sui ragazzi,
attività in cui i ragazzi sono divisi in gruppi e dibattono su
diverse tematiche: quelle che sono elencate nei principi
dell'Unesco. Il tema oggetto della conferenza, svoltasi ad Aosta in
occasione dell'annuale
Word Bioethic Day
lo scorso 19
ottobre, non l'abbiamo scelto noi, e il curriculum scientifico dei
relatori intervenuti è congruo ai contenuti del principio 12 delle
dichiarazioni universali sulla bioetica e i diritti umani, non a
quello a cui ha riferito lei... e potrà vedere che il titolo che
lei trovava altisonante è stato scelto - e lo troverà sul sito
dell'Unesco - a livello internazionale. Noi quindi abbiamo portato
delle esperienze, c'erano comunque i dirigenti scolastici che sono
intervenuti in questa conferenza. La convenzione nasce con lo scopo
di rafforzare le culture e il rispetto per i diritti umani e le
libertà fondamentali per l'individuo.
Presidente -
La parola per la replica al collega
Manfrin.
Manfrin (LEGA VDA) -
Vede, io nella mia iniziativa ho
scritto: "
interroga il Governo regionale per sapere in quale
maniera il tema dell'incontro e i relatori dello stesso siano
attinenti alla definizione di bioetica e alle relative connessioni
con le scienze biomediche
" e ho esplicitato la definizione di
bioetica all'interno della mia iniziativa. Siccome la bioetica si
occupa di scienze mediche in connessione con altri temi e qui non
c'è neanche un medico citato che interviene, ma ci sono persone che
fanno della promozione dell'immigrazione e della promozione... lei
mi dice dei diritti della pluralità, giusto, assolutamente, quindi
lei mi sta dicendo giustamente, che il tema che viene sottoposto a
bambini di pochi anni, che appunto dicevo presenta... guardi, ma io
se vuole, per fortuna... anzi purtroppo ho dovuto fare un estratto
di quello che dico, c'è proprio questa discussione, cioè si dice:
"in questo Paese c'è l'infibulazione, però come si può tenere
insieme l'infibulazione con il diritto e il rispetto della cultura
degli altri", non, caspita: "ma come si fa a bloccare
l'infibulazione"! Il personaggio che ha presentato questa cosa è
l'estensore di questo testo che firma. Peraltro ho trovato molto
singolare che il presidente Fosson... che una delle sentinelle in
piedi mettesse il suo nome sotto la bandiera arcobaleno, ma tant'è
questo è uno specchio del cambiamento dei tempi.
Presidente -
Assessore Certan, per...? Espliciti il fatto
personale, perché io non ho sentito che il collega Manfrin l'ha
citata.
Certan (AV) -
Allora, il collega Manfrin quando replica
ha il vizio - e forse lo fa appositamente - di dire menzogne e di
mettere in bocca a noi quello che non abbiamo detto.
Dell'infibulazione, dell'immigrazione, di tutti questi temi ne ha
parlato lui e non noi, e non io in particolare.
Presidente -
Vuole replicare collega Manfrin?
Manfrin (LEGA VDA) -
Sono lieto che questo fatto
personale si dilunghi. Vede, io non ho detto assolutamente che voi
avete citato questi temi, io dico che voi avete dato parola a una
persona, parlando di bioetica, che è l'estensore di un testo che
insegna ai bambini di tre e cinque anni... dico che devono
considerare che il
parterre
...
Presidente -
Siamo tutti fuori strada perché io... nessun
fatto personale...
Manfrin (LEGA VDA) -
... di persone che avete invitato
con il patrocinio della Regione, e l'Università della Valle d'Aosta
lo esplicita appieno, sono persone che fanno promozione
dell'immigrazione e mi pare che questa sia una tesi che non
contravviene a quello che ho affermato.
Presidente -
Ovviamente, quando uno replica, si prende le
proprie responsabilità, può interpretare il suo pensiero come
meglio crede. Il fatto personale è quando si tocca la persona o si
offende nel merito. Andiamo avanti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK