Consiglio Regionale della Valle d'Aosta - Oggetto del Consiglio n. 935 del 14 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 935 del 14 gennaio 2015 - Resoconto
OGGETTO N. 935/XIV - Interrogazione a risposta immediata:
"Chiarimenti in merito alla natura e all'articolazione del progetto
sperimentale École VdA".
Président
- Qui demande la parole? La parole au collègue
Donzel.
Donzel (PD-SIN.VDA)
- Grazie Presidente.
Avant tout je souligne que tout le groupe se reconnaît dans les
mots de solidarité des Présidents, du Conseil et de la Région,
envers les familles des victimes françaises et je veux remercier
les citoyens valdôtains qui ont organisé et participé à une
importante manifestation de solidarité dans la ville d'Aoste en
place Chanoux.
Sulla questione torno perché, chiarendo innanzitutto una cosa,
che noi del Partito Democratico le perplessità su come procedere
dal punto di vista organizzativo rispetto a questo tipo di progetto
le abbiamo esternate in tempi non sospetti, quindi già nel mese di
luglio dell'anno passato, in qualche modo abbiamo secondo noi
aiutato questo progetto e l'Assessore a non cadere in quel fatale
errore che sarebbe stato di iniziare il tutto a settembre 2014,
nella confusione generale. Però, la cosa che è in questione in
questa interrogazione, è che ci siamo resi conto che, da alcune
informazioni che abbiamo noi, alcune istituzioni si sono già
pronunciate contrariamente a questo progetto, anzi sembra che ci
siano nuove istituzioni che hanno espresso un parere contrario, ma
a nostro avviso è molto importante che l'Assessorato raccolga le
perplessità che stanno emergendo. Questi pareri contrari, vorrei
far capire, sono tutti legati alle questioni organizzative che il
Partito Democratico aveva posto a luglio, cioè sono tutte legate a
come si organizza, a chi lo fa, chi non lo fa, quanto dura, quando
non lo fa.
Soprattutto, e concludo, io mi aspettavo un maggior sistema di
informazione e di confronto all'interno delle scuole, perché è
normale che non si può chiedere a un insegnante di votare perché un
altro faccia un lavoro, invece è quello che sta avvenendo! Cioè,
voi capirete, chi è che può prendersi l'impegno di dire: per 5
anni, per 10 anni, altri facciano un lavoro che io dico che non
farò? C'è qualcosa che non va nella procedura, nell'organizzazione
di questa cosa. Forse è il caso che si faccia il punto della
situazione prima che andiamo di fronte a un fallimento clamoroso
oppure a un tentativo che sta avvenendo di forzare qualcuno a fare
un qualcosa che poi non farà, cioè a scaricare sui precari, a
scaricare sugli ultimi arrivati nella scuola la responsabilità di
un progetto che forse meritava attenzione...scusi. Grazie.
Presidente
- La parola all'Assessore Rini.
Rini (UV)
- Collega Donzel, io davvero condivido con lei
tutta la sua premessa, le parole e anche il percorso che
giustamente, in maniera molto puntuale, ha ricordato. Questo
progetto nasce dal lavoro di una
cellule technique
di cui
facevano parte anche effettivamente dei Dirigenti delle scuole di
base; è stato poi inviato a tutti i Dirigenti scolastici perché
potessero poi procedere alla sua presentazione e ai passaggi
dovuti. Infatti, come ben sappiamo, la proposta deve essere proprio
presentata ai Collegi docenti, e successivamente deliberata dai
Consigli di istituto. Ecco, questa forse è la criticità: non aver
organizzato sufficienti incontri proprio per coinvolgere, per
spiegare, per analizzare, per condividere questo importante
progetto che, credo anche in maniera molto positiva, abbiamo anche
condiviso in seno alla V Commissione.
Ecco, proprio prendendo anche spunto, e la ringrazio del
suggerimento che ha portato con questa
question time
, ma
anche in sede di commissione (lo ricordava già nel mese di luglio),
come anche in altri incontri che abbiamo avuto, le comunico e
comunico all'aula che, proprio per accompagnare le scuole nella
scelta...e qua, lo ricordo, anche se in maniera tardiva, è giusto
anche ammettere che lo stiamo facendo in maniera tardiva...abbiamo
ritenuto opportuno indire una Conferenza di servizio dei Dirigenti
scolastici proprio per approfondire gli aspetti organizzativi e
didattici dell'iniziativa, cosa che avevo preannunciato nella
conferenza stampa di presentazione del progetto al quale
effettivamente erano presenti alcuni dei dirigenti scolastici, ma
non tutti. E poi, al di là della figura del Dirigente scolastico ci
va, come giustamente lei ricordava, un pieno coinvolgimento di ogni
singolo insegnante dell'istituzione. Dopo questa prima fase che è
servita proprio...diciamo da ricognizione anche di quelle che sono
le risorse interne proprie di ogni istituzione, quindi adesso
seguirà questo passo, per consentire alle scuole nel loro più ampio
complesso di analizzare con più attenzione il progetto e di mettere
in atto anche tutte le procedure necessarie per la sua
realizzazione, si è inoltre deciso di prorogare i termini di
adesione al progetto sino al 7 di febbraio, proprio per mettere in
atto tutti questi passaggi che lei, giustamente, auspicava.
Presidente
- La parola al collega Donzel.
Donzel (PD-SIN.VDA)
- Ecco, vorrei intanto rivendicare la
lucidità con cui il gruppo del Partito Democratico, nel luglio
dell'anno passato, ha cercato di spiegare che non bisognava partire
a settembre 2014 e, oggi, si conferma che avevamo ragione noi. Due:
bisogna confrontarsi e raccontare questo progetto, ma bisogna anche
ascoltare quello che sta arrivando dalle scuole. Allora, sta
arrivando veramente un'esigenza che noi avevamo rappresentato in
quella sede: che mentre parte un progetto sperimentale, che ha una
certa natura, non bisogna dimenticarsi di tutti gli altri. Noi
abbiamo detto: "scuola per tutti", quindi il problema dell'inglese
per tutti è un problema fondamentale, perché non può essere che
questo ...guardi, se lei va a riprendersi quello che io dissi a
luglio, non per presunzione, ma perché avendo lavorato nella scuola
qualcosa lo si conosceva, i problemi organizzativi dal punto di
vista di chi si fa carico di quel progetto, in quale maniera
all'interno di una scuola per 5 anni, sono enormi: sono legati al
problema del trasferimento delle persone, della mobilità, quindi
bisognava in qualche modo strutturare anche meglio il progetto e
non affidarlo semplicemente alla buona volontà. Quello che manca
ancora è un po' l'idea del "troviamo qualche insegnante di buona
volontà"? E questo è uno. Poi, due, la cosa che lei aveva colto,
era che ci voleva il progetto di rilancio di tutta la scuola
valdostana, di modo che non venisse fuori che c'è un "progetto
elitario"...che poi, a mio avviso, così com'è non lo è, ma rischia
di creare grossi problemi. C'è un altro aspetto e poi mi taccio:
ma...e tutti i ragazzi diversamente abili, quelli che hanno la DSA,
quelli che hanno le difficoltà specifiche di attenzione, di
apprendimento, e quelli che hanno DSE, bisogni specifici
educativi...che ne è di questi? Io non trovo traccia in questo
progetto! Magari facciamo...
Presidente
- Collega, la prego di concludere...
Donzel (PD-SIN.VDA)
- ...un progetto solo per quelli che
stanno bene, che non hanno difficoltà, cioè i dislessici e i
discalculici non partecipano al progetto? Tutti questi aspetti
qui...ecco perché dico che bisogna ascoltare anche la scuola, non
solo andare avanti, non solo spostare la data al 7, all'8, al 9, ma
capire cosa vuol dire...scusi, Presidente.
Presidente
- Era un argomento importante. Punto 4
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK