Consiglio Regionale della Valle d'Aosta - Oggetto del Consiglio n. 1274 del 10 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1274 del 10 febbraio 2022 - Resoconto
OGGETTO N. 1274/XVI - Interpellanza: "Valutazioni in ordine
alle convenzioni stipulate dall'Azienda USL della Valle d'Aosta con
i privati per l'espletamento di parte delle proprie
funzioni".
Bertin (Presidente) -
Punto n. 49. Per l'illustrazione,
ha chiesto la parola il vice-presidente del Consiglio Sammaritani,
ne ha facoltà.
Sammaritani (LEGA VDA) -
Parliamo di un tema credo molto
importante in materia sanitaria: quello delle convenzioni. Siccome
abbiamo preso atto e ci è stato anche segnalato da alcuni operatori
che vi è in atto appunto un aumento negli ultimi anni del numero
delle convenzioni con soggetti esterni messe in atto dall'Azienda
USL Valle d'Aosta e visto anche - questo probabilmente per mie
carenze - che non è così agevole attraverso la semplice
consultazione del sito dell'Azienda USL ricostruire esattamente il
numero complessivo e la tipologia di tutte le convenzioni stipulate
dall'Azienda con i privati per i vari dipartimenti e per le diverse
prestazioni sanitarie, quindi diventa un pochino difficile anche
fare delle comparazioni temporali cronologiche, e considerato che
il sistema delle convenzioni, da un lato, attesta per un verso
l'insufficienza del servizio sanitario pubblico a espletare le
proprie funzioni e, dall'altro, costituisce un'importante voce di
bilancio dell'azienda sanitaria pubblica, interpelliamo il Governo
proprio per sapere quali siano i numeri totali di tutte le
convenzioni stipulate dall'Azienda USL Valle d'Aosta negli anni
2011 fino al 2021, quale sia l'incidenza economica in termini
assoluti in percentuale di queste convinzioni sul bilancio
dell'Azienda USL e se il Governo regionale condivida la scelta di
implementare il sistema delle convenzioni con soggetti esterni o
ritenga piuttosto che sia opportuno invertire il
trend
.
Presidente -
Per la risposta, ha chiesto la parola
l'assessore Barmasse.
Barmasse (UV) -
Per quanto riguarda il primo quesito in
cui il Consigliere chiede giustamente il totale di tutte le
convenzioni a partire dal 2011 al 2021, devo fare una premessa,
cioè che i dati che vi riporto in merito alla richiesta sono
relativi alle convenzioni a decorrere dal 2016 e non dal 2011 come
richiesto in quanto solo recentemente è stata centralizzata in
Azienda USL della Valle d'Aosta la Struttura Coordinamento
amministrativo delle aree della prevenzione territoriale
ospedaliera, la predisposizione e la gestione di tutte le
convenzioni stipulate con strutture pubbliche e con strutture
private accreditate. Precedentemente, infatti, le convenzioni e gli
accordi contrattuali venivano redatti da più strutture: Direzione
area ospedaliera, Direzione area territoriale, affari generali
legali, eccetera, e per tale motivo i dati antecedenti necessitano
di un tempo congruo per la loro aggregazione, quindi possiamo
darglieli ma ci va del tempo per recuperarli. L'Azienda USL da anni
stipula convenzioni con altre aziende sanitarie ospedaliere, in
particolare con quelle del vicino Piemonte sia per l'esecuzione di
particolari analisi o esami che non vengono effettuati nelle nostre
sedi, sia per l'acquisizione di servizi svolti da medici e
personale tecnico. La ben nota carenza di specialisti in molte
branche a cui si è aggiunta la carenza di operatori sanitari non in
regola con la vaccinazione anti-Covid, per esempio, tecnici di
radiologia e ostetriche, ha incrementato in questi ultimi due anni
delle convenzioni e dei contratti stipulati anche con cooperative
di servizi e altre strutture private. Altre convenzioni con ASL e
ASO riguardano la collaborazione e lo scambio di esperienze tra le
équipes
mediche o singoli professionisti al fine di favorire
la crescita professionale e la qualità degli interventi a vantaggio
della popolazione valdostana. Altre tipologie di convenzioni e
contratti sono state stipulate con strutture private accreditate
dalla Regione Valle d'Aosta alle quali viene affidata in
particolare l'esecuzione di prestazioni radiologiche, a seguito
della difficoltà da parte del reparto in questione a causa una
carenza di medici specialisti di soddisfare i bisogni della
popolazione in tempi di attesa accettabili, anche parte delle
attività di riabilitazione vengono affidate in convenzione a
strutture private accreditate. Si ricorda che tutte le convenzioni
stipulate con le strutture private accreditate che svolgono
assistenza ambulatoriale: ad esempio, IRV, Technos Medica,
assistenza ospedaliera come l'ISAV di Saint-Pierre, assistenza
residenziale e semi-residenziale, per esempio il G.B. Festaz, e
assistenza residenziale e semiresidenziale per il Dipartimento di
salute mentale, devono rispettare il tetto di spesa fissato
annualmente con delibera della Giunta regionale. Per l'anno 2022,
DGR n. 78/2022, l'assistenza ospedaliera da privato accreditato è
di euro 7 milioni, l'assistenza ambulatoriale da privato
accreditato euro 1 milione e 800, assistenza residenziale e
semi-residenziale dipendente di salute mentale euro 6 milioni e
800, assistenza residenziale e semi-residenziale, socio-sanitaria
da privato accreditato 2.350.000. I tetti di spesa si intendono al
netto dei costi Covid. Dal 2016 ad oggi il numero delle convenzioni
e degli accordi contrattuali ha subito un sensibile incremento. I
dati sono così riassunti: precisato che sono state considerate
tutte le convenzioni attivate da parte dell'Azienda USL sia con il
privato accreditato che con altre aziende: per l'anno 2016 ventisei
convenzioni con un valore economico di 11.536.500, nel 2017
trentatré convenzioni per un valore di 11.559.000, nel 2018
ventotto convenzioni per un valore economico di 11.928.000 e il
2019 sessantasei convenzioni per un valore di 13.265.000 euro, nel
2020 ottantanove convenzioni con 12 milioni di impegno di spesa e
445 mila euro, nel 2021 novantatré convenzioni per un valore di
14.367.000 euro. C'è stato, come si può vedere, un incremento
notevole del numero delle convenzioni, ma non un altrettanto
incremento così importante dell'impegno di spesa. Il valore
economico degli anni dal 2016 al 2021 include non solo le
convenzioni con strutture pubbliche, ma anche quelle con strutture
private accreditate e soggette a tetto di spesa, tipo Isav, Technos
Medica, IRV Kinesitherapyc Center, AISM, G.B. Festaz, eccetera.
Nella tabella sono escluse le convenzioni con le strutture dedicate
all'assistenza residenziale e semiresidenziale che queste sono in
capo al Dipartimento di salute mentale. In quest'ultimo caso
l'impegno di spesa praticamente è costante negli anni e non valica
complessivamente il tetto fissato dalla DGR annuale, che è di euro
6.800.000. La pandemia da Covid-19 ha provocato nel biennio
2020-2021 l'incremento di convenzioni con laboratori pubblici per
il sequenziamento di campioni e prima ancora per la refertazione
dei tamponi. Ulteriori convenzioni riguardano l'esecuzione di
tamponi a domicilio, l'attivazione di posti letto per pazienti
positivi presso l'ISAV di Saint-Pierre e l'acquisizione di tecnici
in radiologia e di ostetriche provenienti da altre ASL. Inoltre,
preciso che nella sezione "Amministrazione trasparente" sono
comunque pubblicate le deliberazioni di approvazione degli accordi
con le strutture private accreditate stipulate dal 2016 al
2020.
Secondo interrogativo: "quale sia l'incidenza economica in
termini assoluti in percentuale di tale convenzione sul bilancio
dell'Azienda USL". Nel 2021 il valore economico delle convenzioni e
degli accordi contrattuali è di 14.367.000 euro". Il dato include
le quote assoggettate al tetto di spesa filato fissato dalla
Regione. L'incidenza sul bilancio 2021 è del 4,27 percento.
Terzo quesito: "se il Governo regionale condivide la scelta di
implementare il sistema delle convenzioni con soggetti esterni o
ritenga invece che sia opportuno invertire tale trend". Per la
maggior parte delle convenzioni, il ricorso alle stesse è
determinato dall'impossibilità di assumere i propri professionisti
per carenza degli stessi sul mercato del lavoro. L'Azienda USL
della Valle d'Aosta sarà molto felice di chiudere tali convenzioni
se e quando i concorsi dedicati forniranno il personale necessario.
Ad oggi la rinuncia a tale apporto condurrebbe a un ulteriore
allungamento dei tempi di attesa e a delle difficoltà erogative
presso il nostro Ospedale. Nei casi in cui il ricorso è temporaneo,
a titolo di esempio le convenzioni per il personale tecnico di
radiologia e ostetrico per il personale sospeso, in via d'urgenza è
apodittico precisare che avranno conclusioni appena risolta la
problematica. Infine, nei casi di convenzioni finalizzate a
perfezionare i percorsi formativi e tutoraggi per rendere autonomi
i nostri professionisti su nuove tecniche, a titolo di esempio si
cita quello dell'ASL 4 per la Cardiologia che ha permesso
l'effettuazione di ablazioni anche nel nostro presidio ospedaliero.
La convezione cesserà al completamento del progetto e con la totale
autonomia dei nostri professionisti.
Presidente -
Per la replica, ha chiesto la parola il
consigliere Sammaritani, ne ha facoltà.
Sammaritani (LEGA VDA) -
Grazie Assessore. Ho constatato
quello che immaginavo già, nel senso che tocchiamo un tasto molto
complesso, è una questione molto complessa, anche perché, come si
evince bene dalla sua risposta, le convenzioni a volte hanno una
natura diversa, finalità diverse e nascono a volte da esigenze
diverse, quindi è chiaro che non si può mettere tutto nello stesso
calderone e valutarle tutti allo stesso modo. Ci sono, come
giustamente ha detto lei, nella parte finale, convenzioni che
servono a far crescere i nostri professionisti, i nostri operatori,
ci sono convenzioni invece che vanno a coprire servizi che non si
riesce a erogare dal punto di vista del servizio pubblico. Proprio
per questo, direi, al di là dei numeri che sono comunque importanti
perché abbiamo visto una crescita direi quasi esponenziale del
numero delle convenzioni, anche se non altrettanto esponenziale è
la crescita, per fortuna, dell'aspetto economico, perché gli
aumenti sono contenuti negli ultimi cinque-sei anni nell'ambito di
due milioni e mezzo, quindi non c'è tutta questa crescita di spesa,
per contro invece noi abbiamo una notevole crescita del numero
assoluto delle convenzioni.
Detto questo, quindi è importante capire che, al di là
dell'aspetto tecnico, che appunto è complesso e andrebbe un pochino
sviscerato, sicuramente non in questa sede ma in modo diverso con
attività anche magari di analisi a livello dell'Assessorato, e
sicuramente in collaborazione necessariamente con l'Azienda, il
tema diventa, per certi versi, politico, per questo era anche un
pochino la nostra ultima domanda e probabilmente questo prelude poi
magari a delle ulteriori e futuri iniziative, nel senso che bisogna
fare delle scelte per comprendere quei settori in cui magari si può
evitare di ricorrere a delle convenzioni per far sì che il servizio
pubblico migliori e magari spenda i propri soldi in casa, piuttosto
che appunto demandare ad altri soggetti lo svolgimento di
determinate funzioni. Dico questo perché dal punto di vista
politico ci sono Regioni che hanno fatto delle scelte precise, nel
senso che hanno stabilito che non ci possa essere una percentuale
di spesa superiore a un certo tipo visto che anche in Giunta è
stata fatta una delibera di questo genere, ma si sono prese appunto
delle decisioni ben nette, nel senso che il convenzionato,
soprattutto il convenzionato privato, non possa espletare attività
se non quelle che il servizio pubblico non riesce a erogare o,
meglio, non eroga proprio, in quelle materie in cui c'è una lacuna
da parte del servizio sanitario pubblico regionale e comunque
sempre con un tetto di spesa massimo.
Grazie alla sua risposta ho visto che in ogni caso è già stato
preso in esame anche dalla nostra Giunta, credo, come dicevo in
esordio, che sia un tema delicato e quindi andrebbe sviscerato in
modo molto più attento e più tecnico, siccome si svolgono anche
questioni strettamente di scelta politica, pensiamo che sia un tema
che comunque vada ancora ben analizzato e sul quale poi
probabilmente torneremo presto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK