Consiglio Regionale della Valle d'Aosta - Oggetto del Consiglio n. 1181 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1181 del 14 marzo 1985 - Resoconto
OGGETTO N. 1181/VIII - INTERVENTI PER LA MANUTENZIONE DEL
PLESSO DI CASE REGIONALI IN VIA LYS, IN AOSTA, GESTITE
DALL'I.A.C.P. (Interrogazioni).
PRESIDENTE
: Si procede alla trattazione congiunta delle
interrogazioni iscritte al punto 12 e 13 dell'ordine del giorno in
quanto trattano dello stesso argomento. Do lettura delle due
interrogazioni:
INTERROGAZIONE
AVENDO APPRESO da una petizione sottoscritta dagli inquilini
delle case regionali site in Via Lys che detti edifici, di
proprietà regionale, necessitano di interventi di manutenzione, non
effettuati nè dall'Ente proprietario (la Regione) nè dell'Ente
gestore (l'IACP);
PRESO ATTO delle lamentele sollevate dagli inquilini rispetto
alla gestione degli stabili da parte dell'IACP;
i sottoscritti Consiglieri regionali
INTERROGANO
la Giunta regionale per sapere:
1) se la Regione provvederà direttamente o attraverso l'IACP
all'esecuzione dei lavori di manutenzione necessari;
2) se, come richiesto dagli inquilini, possono essere prese in
considerazione ipotesi diverse per l'amministrazione degli
stabili.
F.to D. Mafrica, I. Bajocco
INTERROGAZIONE
Il plesso delle case regionali di Via Lys di Aosta ha rivolto,
con nota in data 17.2.1985, una serie di richieste agli organi
della Regione lamentando tra l'altro l'enorme spreco di energia da
riscaldamento nonché certe presunte inadempienze dell'Istituto Case
Popolari per quanto attiene la mancata effettuazione di lavori di
manutenzione ordinaria e straordinaria dello stabile.
Tutto ciò premesso, i sottoscritti Consiglieri regionali del
P.S.I.
INTERROGANO
l'Assessore competente per conoscere:
1) se corrisponde a verità il fatto che gli inconvenienti
lamentati dagli abitanti del plesso delle case regionali siano
effettivamente imputabili al mancato intervento dell'IACP, ente
preposto alla gestione dello stabile, oppure siano invece
attribuibili all'Amministrazione regionale proprietaria
dell'immobile;
2) entro quale periodo di tempo la Giunta regionale prevede di
sottoporre al Consiglio il disegno di legge riordinante l'intera
materia dell'edilizia residenziale pubblica.
F.to G.Torrione L. Pascale L. Breuvé.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
A propos de l'objet n° 12, premier
point, je crois que comme on a toujours fait, on maintiendra cette
tâche à l'IACP, vu qu'il n'y a pas de raisons particulières, même
si des questions se sont vérifiées, récemment pour les maisons du
quartier Lys, pour remplacer cet organisme.
A la deuxième demande, comme je venais de dire, on croit qu'on
pourra donner très bien une structure satisfaisante de la part de
l'IACP pour maintenir une certaine réponse aux différentes
requêtes des personnes intéressées aux maisons du quartier
Lys.
Quant à l'interrogation n° 13, à la première demande je peux
donner une protocopie de la réponse que le Président de l'IACP m'a
envoyée, suite à une lettre que je lui avais adressée pour avoir
des renseignements sur les requêtes des intéressés au quartier
Lys.
Au dernier point, d'accord avec l'Assessorat aux Travaux Publics
on est en train d'étudier le projet de loi que nous espérons d'ici
deux mois pouvoir présenter au Conseil régional. Comme vous savez,
la matière est plutôt complexe même par rapport aux lois qui ont
été présentées dans ces derniers temps. Il s'agit là d'exploiter la
compétence que nous avons en tant que Région et de donner une
réponse aux requêtes qui ont été déjà soulevées.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Devo dire che mi è sembrata un po'
sbrigativa la risposta del Presidente della Giunta alla nostra
interrogazione, perché il Presidente della Giunta ha dato per
scontato che l'amministrazione dello stabile debba continuare a
rimanere all'IACP, ed in merito alle lamentele avanzate dagli
inquilini ha detto di avere a disposizione una lettera con le
precisazioni dell'IACP.
Il punto però è che l'Amministrazione regionale, in un caso di
contrasto fra l'Ente gestore e gli inquilini, non ha ritenuto
opportuno fare dei controlli autonomi: in merito alle lamentele
degli inquilini per infiltrazioni nelle cantine, temperature polari
durante l'inverno, l'Amministrazione regionale ha fatto delle
verifiche? Crediamo che l'Amministrazione regionale debba avere una
sua possibilità di verifica, di scelta della forma
dell'amministrazione al di là di quanto possa dichiarare o
risultare da parte dell'Istituto Case Popolari, proprio perché c'è
questo contrasto. Ci sembra anche che l'Amministrazione regionale
in casi di questo tipo possa, quando gli inquilini si dichiarano
disponibili ad assumere in proprio l'amministrazione degli stabili,
prendere in considerazione l'ipotesi, anche rispetto ai costi che
vengono a gravare sull'Amministrazione stessa. Se l'amministrazione
attraverso gli inquilini venisse a costare meno e fosse altrettanto
o più efficiente di quella dell'IACP, non vedo ragioni di principio
che potrebbero ostacolare questa soluzione.
Quindi invito il Presidente della Giunta a ricevere gli
interessati per fare con loro un esame approfondito della cosa e
trovare una soluzione.
Si dà atto che alle ore 10,36 assume la Presidenza il Vice
Presidente Dolchi.
PRESIDENTE
: Ha chiesto di parlare il. Consigliere
Torrione, ne ha facoltà.
TORRIONE - (P.S.I.):
Alcune delle perplessità che ha
sollevato il Presidente nella sua risposta sono anche del nostro
Gruppo, ci riserviamo tra l'altro di vedere la risposta che ha dato
il Presidente dell'IACP per vedere in quali termini stia veramente
le questione.
Ci pare di capire che nel passato qualche grosso inconveniente
ci sia stato nella gestione di questo stabile, non vogliamo
attribuire aprioristicamente delle responsabilità però riteniamo
che il proprietario dello stabile, che in questo caso è
l'Amministrazione regionale, abbia delle precise responsabilità
nella gestione.
Il discorso che fanno gli inquilini, fra l'altro, non si
riferisce solo alla manutenzione ma anche ad un problema che
riguarda il risparmio energetico ed al fatto che negli ultimi tempi
hanno avuto delle spese maggiori proprio per effetto dell'acquisto
di gasolio. Spero che la risposta sia esauriente, se non lo sarà ci
riserviamo di sottoporre di nuovo all'attenzione del Presidente
della Giunta questo problema, con l'invito - analogo a quello del
Consigliere Mafrica - di sentire gli interessati, perché sarebbe
opportuno, attraverso un confronto con l'Amministrazione regionale
che è proprietaria dello stabile, sopperire ad alcuni inconvenienti
che si sono verificati e pensare ad una gestione dell'intero
stabile di tipo diverso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK