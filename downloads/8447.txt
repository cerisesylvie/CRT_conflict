Consiglio Regionale della Valle d'Aosta - Oggetto del Consiglio n. 2928 del 24 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2928 del 24 giugno 1987 - Resoconto
OGGETTO N. 2928/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 4376 in data 22 maggio 1987:
Concessione e liquidazione di contributi regionali a favore di
consorzi di miglioramento fondiario nelle spese di gestione e di
esercizio per il primo semestre 1987.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 4391 in data 22 maggio 1987:
Lavori
di costruzione della pista forestale "Champurney-Sale", in Comune
di Arnad - Approvazione del progetto - Appalto dei lavori a
licitazione privata - Approvazione ed impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Questa, come altre delibere poste in
ratifica nel Consiglio di oggi, riguarda piste forestali o altre
opere con impatto ambientale. Nelle premesse non si ritrova alcun
giudizio di tutela dell'ambiente e i progetti non sono stati
sottoposti a valutazioni di impatto ambientale.
In questo caso si dice che è stato esaminato il progetto da
parte dell'Ufficio tecnico del servizio selvicoltura
dell'Assessorato all'Agricoltura, Foreste ed Ambiente Naturale, ma
non c'è il parere dell'ufficio del servizio tutela dell'ambiente
naturale e delle foreste.
Pertanto presento delle proposte di ratifica con modifica,
perchè prima che siano appaltati questi lavori, abbiano il parere
del servizio tutela dell'ambiente naturale e delle foreste.
Mi sembra che nell'anno dell'ambiente l'apposita Commissione non
stia viaggiando con i tempi e con l'impegno dovuti; proprio su
queste strade che sono state oggetto di numerose e documentate
contestazioni sarebbe necessario un atteggiamento più corretto e
coerente. Non vediamo invece assolutamente niente se non quello
della propagazione ad ogni piè sospinto, e in ogni Consiglio
dobbiamo affrontare questi problemi, per cui un momento di
riflessione, ma soprattutto un momento di documentazione, ci sembra
opportuno. La migliore documentazione è dal punto di vista del
problema di impatto ambientale, non solo per quanto riguarda la
strada in oggetto, ma anche per i materiali necessari alla sua
costruzione e quindi ai punti di prelievo.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Le projet a été examiné par le bureau
technique qui a apporté toutes les interventions nécessaires à
éviter un impact sur l'environnement et à rendre efficiente cette
piste. Nous n'acceptons pas la proposition d'amendement qui a été
présentée par M. Sandri.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Dalle parole dell'Assessore Perrin
risulta chiaro che della valutazione di impatto ambientale a questa
maggioranza e a questa Giunta non importa niente. La proposta di
legge presentata dal Gruppo socialista giace nei meandri della
Commissione, la Commissione per l'anno dell'ambiente non è riuscita
a fare molto, se non qualche adesivo, pertanto mi sembra che
l'atteggiamento della Giunta regionale da questo punto di vista
stia peggiorando. Questa prima pista forestale ne è una
testimonianza piuttosto grave. Quando andiamo a vedere la
descrizione dei lavori, vediamo che si conferma la teoria del
Consigliere Torrione che queste strade sono state progettate dai
palisti, perchè vediamo come gli scavi e i movimenti di materia
sono la principale voce di tutto il lavoro. Se così è, vogliamo
avere una descrizione precisa degli impatti che questo scavo
provoca; dell'Assessore, della Giunta, non ci fidiamo, c'è da parte
loro un incentivo a queste piste forestali che nella migliore delle
ipotesi sono un grave danno all'ambiente naturale.
Il fatto che non ci sia la documentazione scientifica dal punto
di vista dell'impatto ambientale e non la si voglia ottenere, è la
testimonianza della "coda di paglia" che ha la Giunta su questi
temi.
Volevo avere delle delucidazioni da parte dell'Assessore, visto
che è così ben documentato e non ritiene di andare a fare una
verifica di impatto ambientale, sul perchè si mettono delle penali
sui giorni di ritardo e non si mettono invece sul modo con cui si
eseguono i lavori.
Per cui la mia richiesta è, se voi non avete intenzione di
accettare l'emendamento, che comunque lo votiate perchè sia chiaro
chi non vuole la valutazione di impatto ambientale.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ho già manifestato in altre
occasioni le mie perplessità su questo atteggiamento
dell'Amministrazione regionale nei confronti delle piste forestali.
Devo ripetere una considerazione che ho già fatto: ho l'impressione
che a fronte di una diminuzione di costruzione di strade poderali e
interpoderali si sia incentivata notevolmente la costruzione di
piste forestali. A questo riguardo mi riservo di fare una
interrogazione scritta, a completamento di un'altra che avevo
presentato, dove questa mia impressione troverà una conferma.
Mi chiedo come si possa continuare con questo tipo di intervento
sul territorio, senza inquadrarlo da un punto di vista generale,
senza avere una visione di insieme, senza considerare che in Valle
d'Aosta ci sono oltre 1300 Km fra strade e piste forestali.
Preannuncio la presentazione di un disegno di legge in cui chiederò
la sospensione delle piste forestali e delle strade interpoderali
per almeno cinque anni, per riflettere su questo argomento. Non è
pensabile di continuare così.
Credo che a questa causa anche qualche altro Consigliere cominci
ad aderire, per cui mi sembra opportuno che su questo tema la
Regione assuma una posizione definitiva e molto chiara.
L'approccio dal punto di vista costruttivo e progettuale di
queste opere (alludo alle piste forestali) è senz'altro migliore
rispetto alle strade poderali, però qui i movimenti di terra sono
tali e tanti che si privilegia ancora una volta un aspetto rispetto
agli altri. L'Assessore, nella sua qualità di Assessore anche alla
Tutela dell'Ambiente, deve conciliare questi aspetti, e la
riflessione deve farla lui per primo senza aspettare che il
sottoscritto, insieme a qualche altro collega, presenti quel famoso
disegno di legge, su cui avremo l'opportunità di discutere più
compiutamente.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Avant tout je dois souligner que le
nombre des pistes en construction est nettement diminuée puisque,
ayant terminé celui qui est le plan FIO, nous n'avons pas même les
disponibilités financières pour réaliser cela.
Il faudrait citer le pourcentage, et alors nous sommes là
nettement inférieurs à certaines autres Régions; non seulement,
mais pour ce qui concerne les piste forestières nous sommes
nettement inférieurs au pourcentage de pistes par hectare qui est
demandé pour une bonne cultivation de la forêt, selon ce que tous
les techniciens affirment.
C'est vrai que dans la délibération on n'a pas prévu de clauses
pénales, mais la clause ici est dans la délibération elle-même,
parce qu'il est clair que si un travail n'est pas fait selon ce qui
est le projet, on ne paie pas cette oeuvre.
Je voterai contre cet amendement, mais je ne suis pas contraire
à l'évolution d'impact sur l'environnement; je demanderais à M.
Sandri de lire le règlement de la CEE sur l'évaluation d'impact sur
l'environnement, pour mieux constater quels sont les cas où la CEE
demande que soit faite cette évaluation.
Je demande à M. Sandri de lire le projet que le Ministère
italien sur l'Environnement a préparé sur l'évaluation d'impact sur
l'environnement, pour s'apercevoir que ce type d'oeuvres ne sont
pas inclues dans ce projet.
Pour un certain type d'oeuvres il est nécessaire cette
évaluation, d'ailleurs M. Tonino peut nous en donner acte pour la
route de Vignoble à Donnas nous avons demandé une étude, parce
qu'elle traversait une zone au point de vue touristique et de
beauté naturelle particulière. Mais on ne doit pas aller faire
cette évaluation partout, même là où elle n'est pas nécessaire.
Je n'accepte pas donc la leçon de M. Sandri sur la protection de
l'environnement.
PRESIDENTE:
Ha chiesto di parlare il Consigliere Tonino
per dichiarazione di voto, ne ha facoltà.
TONINO - (P.C.I.):
Per dichiarare l'accordo
sull'emendamento presentato dal Consigliere Sandri ed anche per
dichiarare sulla ratifica della delibera di Giunta l'astensione del
nostro Gruppo. Voglio brevemente motivare questo voto.
Siamo, come ha ricordato l'Assessore, ad opere al di fuori del
cosiddetto piano FIO, c'è la necessità per questo tipo di opere di
avere una valutazione estremamente seria sulla opportunità e sulla
qualità delle opere. Quindi, da questo punto di vista ci sono
adesso le sufficienti garanzie rispetto a queste risposte? Non ho
elementi per dire di sì o di no e non ho strumenti per poterlo
valutare. Di qui la nostra astensione.
Per quanto riguarda il regolamento CEE sulla valutazione di
impatto ambientale e il disegno di legge nazionale, invito
l'Assessore a ragionare in un altro modo: ragioniamo su cosa
dobbiamo fare in Valle d'Aosta, e poi che sia coerente con le norme
CEE o quelle nazionali, lo vedremo dopo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
In merito all'osservazione che ha
fatto l'Assessore, nella sua replica che riguarda la questione
dell'impatto ambientale, ha citato la normativa CEE e la normativa
nazionale che chiaramente fanno riferimento a realtà che sono
completamente estranee alle nostre caratteristiche ambientali e
paesaggistiche. Guai se accettassimo questo principio, e contesto
fortemente l'atteggiamento di andare a far riferimento a normative
che vanno bene per tutto lo stato nazionale, quando abbiamo
l'opportunità di legiferare una verifica di impatto ambientale che
riguarda le nostre caratteristiche ambientali.
Mi stupisco che l'Assessore faccia una affermazione di questo
tipo, anche perchè giacente da quattro anni c'è un nostro progetto
di impatto ambientale che sta aspettando una legge cornice
dell'Assessore.
Ho già detto all'Assessore che l'avrei chiamato in Commissione
per avere una risposta definitiva sulla nostra proposta di impatto
ambientale; pregherò il Presidente della Commissione di far venire
l'Assessore in Commissione, così se l'Assessore ci dice che quella
proposta la Giunta la respingerà, noi la faremo approdare almeno in
aula.
Sollecito l'Assessore a definire tutto il problema dell'aspetto
ambientale, che è sempre più importante, sul quale la gente vuole
delle risposte precise e puntuali.
PRESIDENTE:
Pongo in votazione l'emendamento presentato
dal Consigliere Sandri, di cui do lettura:
I punti 2, 3, 4 e 5 della parte deliberativa sono abrogati.
Il punto 1 è così sostituito: "di sottoporre il progetto alla
valutazione di impatto ambientale da parte del Servizio Tutela
dell'Ambiente Naturale e delle Foreste e di rinviare ad altra
deliberazione l'appalto a licitazione privata e il relativo impegno
di spesa".
ESITO DELLA VOTAZIONE
Presenti: 28;
Votanti: 28;
Favorevoli: 9;
Contrari: 19.
Il Consiglio non approva
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28;
Votanti: 20;
Favorevoli: 19;
Contrari: 1;
Astenuti: 8 (Breuvé, Cout, Dolchi, Mafrica, Millet, Pascale,
Tonino e Torrione).
Il Consiglio approva
Oggetto n. 4392/VIII -
Lavori di costruzione
del II° tronco - dalla sez. 199 alla sez. 350 - della pista
forestale denominata "del bosco di Charvaz", in Comune di La Salle
- Appalto a licitazione privata - Approvazione ed impegno di
spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Presento anche per questa ratifica una
proposta di modifica perchè anche questo progetto sia sottoposto a
verifica di impatto ambientale.
In questa delibera però, in più di quella precedente, ci sono
alcune strane cose: la prima è che manca la richiesta del Comune,
cioè non si sa bene cosa pensa il Comune di La Salle di questa
pista forestale. Il fatto che nella deliberazione che è stata
appena approvata ci sia stata una richiesta del Comune di Arnad, e
viene specificata chiaramente, mentre in questa non si verifica
nulla, mi spinge a chiedere all'Assessore cosa ne pensa il Comune.
Per quel che ne so io, ci sono state a livello di amministrazione
comunale grosse perplessità già sul primo tronco.
Su questo secondo tronco, oltretutto, ci sono da fare ulteriori
osservazioni. La prima è, dal punto di vista geologico, qual'è
stato il progetto fatto, perchè il progettista, come dichiarato in
delibera, non è un geologo ma un dottore in scienze forestali. La
seconda è quali caratteristiche hanno queste piste tagliafuoco,
perchè qui non si tratta più di piste per l'uso del bosco, ma con
funzione antincendio. Voglio sapere esattamente dal punto di vista
tecnico l'orientamento, se orizzontale oppure se verticale, come
sono organizzate queste piste antincendio, perchè una pista
antincendio non è solo una pista forestale, ha un'altra struttura,
quindi credo che ci siano le dovute spiegazioni.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Simplement pour dire qu'un Conseiller
régional a le devoir de connaître un plan qui a été voté par ce
Conseil, et vu que cette piste fait partie du plan organique n°
416, prévu par une loi, je crois que nous devons quand même
l'appliquer. Cette piste a été autorisée par la Commune, elle est
en règle avec toute la documentation nécessaire, évidemment n'est
pas une piste demandée par la Commune puisqu'elle fait partie d'un
plan.
PRESIDENTE:
È stato presentato dal Consigliere Sandri un
emendamento analogo a quello già presentato per il precedente
oggetto, di cui do lettura:
I punti 2, 3, 4 e 5 della parte deliberativa sono
abrogati.
Il punto 1 è così sostituito: "di sottoporre il progetto alla
valutazione di impatto ambientale da parte del Servizio Tutela
dell'Ambiente Naturale e delle Foreste e di rinviare ad altra
deliberazione l'appalto a licitazione privata e il relativo impegno
di spesa".
Lo pongo in votazione:
ESITO DELLA VOTAZIONE
Presenti: 27;
Votanti: 27;
Favorevoli: 8;
Contrari: 19.
Il Consiglio non approva
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27;
Votanti: 20;
Favorevoli: 19;
Contrari: 1;
Astenuti: 7 (Breuvé, Cout, Dolchi, Mafrica, Millet, Pascale e
Torrione);
Il Consiglio approva
Oggetto n. 4419 in data 22 maggio 1987:
Lavori di
pavimentazione in conglomerati bituminosi di strade correnti nel
Comune di Aosta - Aggiudicazione dei lavori a trattativa privata -
Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28;
Votanti: 27;
Favorevoli: 27;
Astenuti: 1 (Sandri);
Il Consiglio approva
Oggetto n. 4459 in data 22 maggio 1987:
Concessione di un
contributo di lire 2.500.000 alla Comunità Montana Marmore per la
partecipazione alla mostra Vinicom di Frascati - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28;
Votanti: 27;
Favorevoli: 27;
Astenuti: 1 (Sandri);
Il Consiglio approva
Oggetto n. 4504 in data 22 maggio 1987:
Concessione e
liquidazione di un contributo per l'organizzazione in Saint-Vincent
del 5° concorso di scultura della settimana artigianale e della 10a
rassegna di artigianato tipico ed artistico 20/26 luglio 1987 -
Approvazione e finanziamento di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 4602 in data 29 maggio 1987:
Lavori
di costruzione del I° tronco - dalla sez. 1 alla sez. 103 - della
pista forestale "del bosco di Verrogne", in Comune di Saint-Pierre
- Approvazione del progetto - Appalto a licitazione privata -
Approvazione ed impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Presenterò anche per questa delibera una
proposta di ratifica con modifica, perchè anche questa pista
antincendio sia sottoposta a valutazione di impatto ambientale dal
servizio tutela dell'ambiente naturale e delle foreste
dell'Assessorato, che a quanto pare non deve aver molto da fare
visto che l'Assessore non gli consente di fare alcunché da questo
punto di vista.
Questa delibera è interessante per due motivi: primo, per una
singolare coincidenza fra il cognome e il nome del geometra
progettista e il cognome e nome del Sindaco di Saint-Pierre, e
chiedo se la singolare coincidenza non riguardi anche la persona;
il secondo è legato alle dichiarazioni che prima l'Assessore non ha
fatto, cioè non ha spiegato, dietro mia domanda, riguardo al
problema geologico legato alla pista forestale di cui prima e
soprattutto alla tipologia delle piste antincendio che erano state
scelte. Ripeto di nuovo questa richiesta: voglio conoscere quali
sono state le valutazioni dal punto di vista geologico e quali i
giudizi dal punto di vista della tipologia di queste piste
antincendio.
PRESIDENTE:
Vi è un emendamento presentato dal
Consigliere Sandri, di cui do lettura:
I punti 2, 3, 4 e 5 della parte deliberativa sono
abrogati.
Il punto 1 è così sostituito: "di sottoporre il progetto alla
valutazione di impatto ambientale da parte del Servizio Tutela
dell'Ambiente Naturale e delle Foreste e di rinviare ad altra
deliberazione l'appalto a licitazione privata e il relativo impegno
di spesa".
Lo pongo in votazione:
ESITO DELLA VOTAZIONE
Presenti: 28;
Votanti: 28;
Favorevoli: 9;
Contrari: 19;
Il Consiglio non approva
PRESIDENTE:
Ha chiesto di parlare il Consigliere Sandri,
per dichiarazione di voto sulla ratifica, ne ha facoltà.
SANDRI - (N.S.):
L'Assessore vedo che fa orecchie da
mercante e penso che un po' di tempo di meditazione su questo punto
sia utile.
Chiedo alla Giunta regionale che da ora in poi si facciano delle
delibere di urgenza con ratifiche in Consiglio regionale più
documentate. Non si può arrivare in questa aula presentando delle
delibere in cui si cita genericamente il progetto redatto dal
geometra, dall'architetto, etc, vistato dal competente ufficio
tecnico che ribadisco dà solo un giudizio tecnico senza dare
nessuna spiegazione delle tipologie; in più l'Assessore rifiuta di
dare chiarimenti in Consiglio regionale. Questo è un atteggiamento
provocatorio, che non serve a mantenere un corretto rapporto con
l'opposizione. Penso che sia anche un momento di riflessione utile
per fare le cose al meglio possibile: questo non significa bloccare
tutte le piste forestali, ma significa farle nelle migliori
condizioni possibili. Oggi non siamo nelle condizioni di poter dare
dei giudizi e queste assurde coincidenze mi testimoniano che
esistono delle forme di coinvolgimento dell'Amministrazione molto
diverse fra un Comune e l'altro. Esiste un piano organico, che ha
provocato delle grosse discussioni in questa aula, e che deve
essere rivisitato soprattutto da un punto di vista qualitativo.
Questi progetti devono essere sottoposti ad una valutazione di
impatto ambientale e penso che sia abbastanza penosa la figura di
chi si appella alle leggi nazionali e ai regolamenti CEE quando gli
conviene, e invece non stimola la creazione di una legislazione a
livello regionale.
La Giunta regionale è latitante sul problema della valutazione
di impatto ambientale, perchè non sono coinvolte solo le grandi
opere pubbliche, ma anche queste opere che provocano una serie di
impatti diffusi, continui, su tutto il territorio regionale, e
questa valutazione voi non avete intenzione di farla. Questa è una
dichiarazione vostra di guerra nei confronti dell'opposizione,
mentre noi vi chiediamo solo di riflettere, di presentare delle
delibere in maniera più determinata.
Voterò contro questa delibera e presenterò per tutte le delibere
in ratifica che lo necessitano, ulteriori emendamenti per la
valutazione di impatto ambientale.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, 27;
Votanti: 19;
Favorevoli: 18;
Contrari: 1;
Astenuti: 8 (Breuvé, Cout, Dolchi, Mafrica, Millet, Pascale,
Tonino e Torrione);
Il Consiglio approva
Oggetto n. 4604 in data 29 maggio 1987:
Esecuzione di lavori di sistemazione idraulica del canale di
guardia "Croffis" in località Campagna del Comune di Hône -
Approvazione del progetto - Approvazione ed impegno di spesa -
Appalto dei lavori a licitazione privata.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27;
Votanti: 26;
Favorevoli: 26;
Astenuti: 1 (Sandri);
Il Consiglio approva
Oggetto n. 4634 in data 29 maggio 1987:
Lavori
di sistemazione idraulica di un tratto del torrente Urtier in
località Lillaz in Comune di Cogne - Approvazione di perizia
supplettiva - Approvazione ed impegno di spesa - Approvazione di
nuovi prezzi.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
La zona dell'Urtier è una delle più
belle della Valle di Cogne e qualsiasi tipo di lavoro sul torrente
è sicuramente disdicevole, ma questi ormai li avete deliberati e
non vi è possibilità di fare nulla.
Esiste però un richiamo qui ad una variazione del progetto in
rapporto alla costruzione della circonvallazione di Lillaz. Nella
delibera, per quello che mi è consentito capire dalla lingua
italiana, non esiste neppure il parere del servizio selvicoltura;
non esiste nessun parere da parte del servizio dell'ambiente tutela
del territorio, non esiste niente di niente. Quindi si continua ad
andare avanti senza aver nessun riguardo per questo tipo di
problemi, per cui chiedo che l'Assessore ritiri questa delibera e
la ripresenti corredata degli opportuni pareri, altrimenti chiederò
che anche questa delibera sia sottoposta a ratifica con modifica e
a valutazione di impatto ambientale.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
In effetti questa deliberazione
presenta alcuni lati oscuri e pregherei l'Assessore di spiegarmi
cosa vuol dire il 3° paragrafo delle premesse che dice: "Fa
presente che è opportuno e conveniente nell'interesse
dell'Amministrazione Regionale di far eseguire le spalle del
suddetto ponte nonchè le opere ... al fine di evitare la
demolizione delle arginature appena eseguite per far posto alle
stesse e nello stesso tempo per garantire una continuità idraulica
alla sistemazione in esecuzione".
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Si stanno eseguendo delle sistemazioni
idrauliche sul torrente Urtier in Comune di Cogne; il Comune nel
frattempo ha provveduto ad approvare un progetto di strada che
prevede l'attraversamento del torrente con un ponte. Appare logico
in fase di esecuzione delle arginature eseguire le spalle del ponte
per evitare di costruire l'argine e poi di doverlo demolire per far
posto alle spalle; si eseguono le spalle in questa fase, poi il
Comune provvederà, quando eseguirà la strada, ad eseguire la strada
e il ponte.
Per quello che riguarda invece le autorizzazioni, c'è una
regolare concessione edilizia, c'è il parere del servizio
competente dei Lavori Pubblici, servizio opere idrauliche; il fatto
stesso che i lavori vengono appaltati ed eseguiti da questo
servizio, significa che dal punto di vista idraulico questi lavori
sono ritenuti validi e lo sono senz'altro da un punto di vista
della preservazione dell'ambiente.
PRESIDENTE:
Vi è un emendamento presentato dal
Consigliere Sandri, di cui do lettura:
I punti 2, 3, 4 e 5 delle parte deliberativa sono
abrogati.
Il punto 1 è così sostituito: "di sottoporre il progetto alla
valutazione di impatto ambientale da parte del Servizio Tutela
dell'ambiente naturale e delle foreste e di rinviare ad altra
deliberazione l'appalto a licitazione privata e il relativo impegno
di spesa".
Lo pongo in votazione:
ESITO DELLA VOTAZIONE
Presenti: 28;
Votanti: 25;
Favorevoli: 6;
Contrari: 19;
Astenuti: 3 (Breuvé, Pascale e Torrione);
Il Consiglio non approva
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28;
Votanti: 25;
Favorevoli: 24;
Contrari: 1;
Astenuti: 3 (Breuvé, Pascale e Torrione)
Il Consiglio approva
Oggetto n. 4706 in data 29 maggio 1987:
Concessione di
contributo alla società Mont Blanc s. r. l. di Aosta per la
partecipazione alla fiera MIAS 1987 di Milano - Approvazione e
liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28;
Il Consiglio approva all'unanimità
Oggetto n. 4764 in data 29 maggio 1987:
Concessione e
liquidazione di un contributo di lire 20.000.000 al Comune di Nus
per l'organizzazione e lo svolgimento di corsi di orientamento
musicale di tipo strumentale - Anno 1986/87.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28;
Il Consiglio approva all'unanimità
Oggetto n. 4765 in data 29 maggio 1987:
Concessione e
liquidazione di un contributo di lire 5.000.000 al Consiglio di
Circolo di Pont-Saint-Martin per l'organizzazione di escursioni a
scopo naturalistico.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28;
Il Consiglio approva all'unanimità
Oggetto n. 4809 in data 5 giugno 1987:
Lavori di
costruzione del II° tronco dalla sez. 74 alla sez. 130 della pista
forestale denominata "Molère-Ponte Bouro" in Comune di Lillianes -
Appalto a licitazione privata - Approvazione ed impegno di
spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
L'Assessore non risponderà perchè mi
pare che l'educazione politica stia sempre più scarseggiando, però
mi piacerebbe sapere chi ha fatto questo progetto, perchè nella
delibera non è più richiamata nessuna autorizzazione, nessun
parere, assolutamente niente.
La premessa che nelle prime piste forestali aveva la densità di
una pagina e mezzo, si riduce sempre di più. La prossima volta
metteremo soltanto "Diktat" e sarà approvata in questo modo.
Ripeto le domande: vorrei sapere la tipologia di queste piste
antincendio, conoscere le qualifiche e i pareri espressi a livello
progettuale dal punto di vista geologico e dal punto di vista
ambientale, se c'è stato un parere del servizio tutela
dell'ambiente naturale e delle foreste e in questo caso anche del
servizio selvicoltura, perchè non è citato.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Si je ne réponds pas, ce n'est pas pour
manque d'éducation, mais M. Sandri a dépassé aussi lui les limites
et il est en train de provoquer; donc aux provocations je n'ai pas
l'intention de répondre par la provocation.
Ce n'est pas le cas de venir ici au Conseil régional à disserter
sur la construction des pistes et la typologie des différents
pistes; je pourrais donner un traité dans ce sens, je ne veux pas
perdre du temps ici.
Evidemment celui qui a rédigé le projet, est le même géomètre
qui a fait le premier tronçon de la piste, c'est-à-dire M. Clerin.
Au point de vue de la délibération cette piste a toutes les
autorisations nécessaires et requises, et c'est inutile de rappeler
cela dans la délibération, parce qu'autrement on ne viendrait pas
ici.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Ringrazio l'Assessore intanto della sua
risposta che lo onora certamente rispetto a quelle dei punti
precedenti.
Faccio presente che c'è una contraddizione in quanto ha detto:
non si capisce perché, per quanto riguarda la delibera n. 4392, che
interessa la IIa sezione della pista forestale denominata del bosco
di Charvaz, si cita il progettista, la sua qualifica, la delibera
di Giunta con cui è stato approvato il progetto, l'ammontare, etc.,
invece per questa delibera non si fa altrettanto. Bastava prendere
la prima delibera e sostituire il nome del Geom. Clerin Alfredo di
Pont-Saint-Martin, e precisare che, su incarico
dell'Amministrazione regionale con delibera n. 2153, è stata
esaminata dal servizio selvicoltura.
Questo significa dare ai Consiglieri regionali la documentazione
di cui hanno diritto.
PRESIDENTE:
Vi è l'emendamento presentato dal Consigliere
Sandri, di cui do lettura:
I punti 2, 3, 4 e 5 della parte deliberativa sono
abrogati.
Il punto 1 è così sostituito: "di sottoporre il progetto alla
valutazione di impatto ambientale da parte del Servizio Tutela
dell'Ambiente Naturale e delle Foreste e di rinviare ad altra
deliberazione l'appalto a licitazione privata e il relativo impegno
di spesa".
Lo pongo in votazione:
ESITO DELLA VOTAZIONE
Presenti: 29;
Votanti: 29;
Contrari: 19;
Favorevoli: 10;
Il Consiglio non approva
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 29;
Votanti: 20;
Favorevoli: 19;
Contrari: 1;
Astenuti: 9 (Bajocco, Baldassarre, Breuvé, Dolchi, Mafrica,
Millet, Pascale, Tonino e Torrione);
Il Consiglio approva
Oggetto n. 4897 in data 5 giugno 1987:
concessione di un contributo straordinario all'Aosta Jazz Club
per l'organizzazione di un concerto - Approvazione e liquidazione
di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29;
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK