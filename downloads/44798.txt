Consiglio Regionale della Valle d'Aosta - Oggetto del Consiglio n. 1725 del 14 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1725 del 14 luglio 2022 - Resoconto
OGGETTO N. 1725/XVI - Interpellanza: "Azioni volte
all'attuazione dell'impegno a uniformare la segnaletica regionale
relativa alla via Francigena".
Bertin (Presidente) -
Punto n. 36. Per l'illustrazione il
consigliere Ganis.
Ganis (LEGA VDA) -
Torniamo a parlare in quest'aula della
segnaletica della Via Francigena, una tematica che il nostro gruppo
ha già affrontato presentando diverse iniziative in Consiglio
regionale. In particolar modo va ricordato che durante la seduta
del Consiglio regionale del 7 ottobre 2021, è stata approvata una
nostra mozione che impegnava l'Amministrazione regionale a porre in
atto le azioni utili per migliorare, in collaborazione con i
soggetti interessati, quindi enti locali e tutti, la segnaletica
relativa al tratto di Via Francigena che transita nel territorio
regionale, al fine di renderla omogenea a quella nazionale. Peccato
che a oggi nulla sia cambiato.
Affermo questo perché ancora oggi sono numerose le problematiche
che persistono lungo la Via Francigena, rilevate non solo dal
sottoscritto, ma dai turisti e anche da chi la frequenta per
lavoro. Personalmente posso farle presente che la segnaletica lungo
il tratto Montjovet-Verrès è pressoché inesistente e, in alcuni
tratti, diventa facile perdersi, cosa che è già successa qualche
anno fa a un camminatore. La segnaletica non è per niente
uniformata, le indicazioni sono spesso fuorvianti e non fanno altro
che confondere il camminatore. Unica nota positiva è che la Via
Francigena a breve interesserà anche il comune di Issogne.
Vorrei inoltre portare all'attenzione del Consiglio la
testimonianza di chi lavora, o meglio, di chi accompagna i gruppi
lungo la Via Francigena. "Nelle mie tante camminate sul tratto
valdostano della Via Francigena ho visto peggiorare sempre più la
segnaletica verticale con pali che cadono a terra e vengono
lasciati lì, alcune segnaletiche sbagliate, altre - quelle
verticali multilingue - con scritte in colore bianco su fondo
marrone ormai illeggibili e altre con indicazioni del percorso
sbagliate, che fanno confondere i pellegrini italiani e
stranieri".
Per quanto riguarda l'unificazione della segnaletica in tutte le
regioni attraversate dalla Via Francigena in Italia, ricordo che
l'Associazione europea delle Vie Francigene ha distribuito il
nastro adesivo di colore bianco rosso con la scritta centrale Via
Francigena. Tale adesivo è ormai diffuso sull'intero percorso e
supplisce al fatto che in tutte le regioni italiane ci sono ormai
moltissime segnaletiche differenti. Ricordo che nella nostra
regione il percorso della Via Francigena è segnato con il cartello
giallo recante il segnavia 103. In merito a questa considerazione
l'Assessore aveva risposto che i colori bianchi e rossi nella
nostra regione si sarebbero potuti confondere con i confini delle
particelle forestali. Peccato che questi nastri abbiano forse anche
un pellegrino rappresentato all'interno, quindi facilmente
riconoscibili, o meglio, con la scritta anche "Via Francigena".
Per quanto riguarda la sicurezza del percorso in Valle d'Aosta
devo dire che ci sono zone molte pericolose. Sia scendendo dalla
Valle del Grand San Bernardo tra Gignod e Signayes, che nella valle
centrale tra Montjovet e Verrès, dove si cammina sul bordo delle
strade statali senza marciapiede e senza una protezione che separi
il camminatore sull'asfalto della carreggiata, o in tratti di
montagna molto distanti dal percorso storico e più logico. Questi
problemi di sicurezza sono rimasti irrisolti da anni. Riferisco le
parole di chi mi ha segnalato la cosa: "quando accompagno amici e
soci della mia associazione lungo questi tratti, li evito e
proseguo verso alcune varianti più sicure, che ho studiato
ad
hoc
e condiviso con i miei molti amici". In conclusione, c'è
molto da lavorare per mettere in condizioni di sicurezza e di
efficienza il nostro tratto valdostano lungo appena 90
chilometri.
Alla luce di queste segnalazioni che persistono lungo il
percorso della Via Francigena, interpelliamo l'Assessore competente
per conoscere se l'Amministrazione regionale abbia messo in atto o
intenda porre in essere azioni utili a migliorare, in
collaborazione con i soggetti interessati, la segnaletica relativa
al tratto di Via Francigena che transita nel territorio regionale,
fino a renderla riconoscibile a tutti i fruitori, così come da
impegno preso in Consiglio regionale.
Presidente -
Per la risposta l'assessore Sapinet.
Sapinet (UV) -
Merci conseiller Ganis. Mais dans la
motion que cite le conseiller Garnis, le Conseil de la vallée
invitait le Gouvernement régional à mettre en place les mesures
utiles aux fins de l'amélioration, en collaboration avec les sujets
concernés, de la signalisation relative au tronçon de la Via
Francigena qui traverse le territoire régional, afin de le rendre
plus facilement identifiable par tous ceux qui souhaitent de
l'emprunter.
À ce propos, je tiens à préciser que le tronçon de la Via
Francigena, en Vallée d'Aoste correspond à l'itinéraire intervallée
103 et que, à côté d'elle, il est signalé par un carré jaune à bord
noir, sur la base des prescriptions prévues pour la signalisation
du réseau régional des sentiers, par les délibérations du
Gouvernement régional numéro 4541 du 1990, 1695 du 1997, 2164 du
2003, au sens de la loi régionale numéro 16 du 1986, abrogé par la
loi 21 du 1993. Cependant, pour mettre en évidence le fait que cet
itinéraire suit le tracé de la Via Francigena, sur tous les
panneaux relatifs à l'itinéraire intervallée 103 est présenté une
ailette externe de dix centimètres, de côté, portant le logo
officiel de la Via Francigena: celui du pèlerin, qui caractérise de
façon homogène tout le parcours, même hors de notre vallée. En
outre, cet aspect est bien mis en évidence sur la page du site
internet de la Région consacrée à la randonnée.
À l'heure actuelle, et en vue de définir les actions nécessaires
afin de donner suite à la motion susmentionnée sans générer des
frais excessifs où injustifiés à la charge des contribuables, nous
procédons à la collecte des signalements à travers les canaux
ordinaires, pour comprendre quelles sont les mesures les plus
opportunes à réaliser. Je tiens cependant à souligner que, jusqu'à
présent, nous n'avons reçu aucun signalement de la part des
personnes qui empruntent la Via Francigena, en ce qui concerne des
éventuels problèmes de signalisation. Par ailleurs, j'invite
vraiment le collègue à communiquer directement au bureau de la
structure forêt et sentier les signalements précis dont il est à
connaissance, afin d'aider nos services à résoudre la question. En
tout cas, l'Assessorat à l'agriculture et aux ressources naturelles
a l'intention d'organiser, dès que possible, en collaboration avec
l'Assessorat des biens culturels, du tourisme, des sports et du
commerce, une réunion avec les collectivités locales traversées par
l'itinéraire de la Via Francigena, afin d'examiner tous les
problèmes éventuels et d'envisager les solutions les mieux
appropriées pour améliorer et valoriser cet itinéraire important,
notamment à travers sa signalisation.
Su questo tema, pur con le differenze rispetto alla gestione del
Cammino Balteo e dell'Alta Via, dove il nostro Assessorato ha una
competenza diretta, si continuerà un lavoro che è già avviato e che
è continuo di monitoraggio e verifica con i singoli Comuni, i quali
frequentano il nostro Assessorato magari per altri motivi, ma che
stimoliamo e ai quali chiediamo di farci pervenire le problematiche
che giustamente anche lei ci ha già segnalato.
Come dicevo, bene una gestione della Via Francigena che vada un
po' nella direzione del Cammino Balteo o dell'Alta Via. È chiaro
che andranno fatti dei ragionamenti anche sulle risorse necessarie
a gestire questo tratto di Alta Via, le quali, come per la legge 17
di cui parlavamo ieri, non possono essere quelle dell'assestamento
che possono essere, come ben sappiamo, spese solo per la parte di
investimenti.
Presidente -
Per la replica il consigliere Ganis.
Ganis (LEGA VDA) -
Merci, Assesseur, pour les numéros que
vous avez bien exprimé dans votre réponse. Ma io le ho fatto
presente più volte lo stato attuale della Via Francigena, non solo
io ma gente che ci lavora. Mi dispiace dirlo ma, ripeto, nulla è
stato fatto, anche dopo che è stata votata una mozione; veda
lei!
Questo mi rattrista, perché in altre regioni la Via Francigena
viene valorizzata al meglio e considerata un fenomeno in forte
crescita. Bisogna cercare di valorizzarla al meglio, ma in che
modo? Secondo me viene a mancare proprio una sinergia tra Regione,
enti locali e associazioni. Come abbiamo più volte evidenziato in
questo Consiglio, la Via Francigena è un'ottima idea di turismo
slow
o
green
o, meglio ancora, lento e veloce, cosa
che il mio collega Dennis Brunod forse non farebbe, perché un
percorso lento magari non è per lui.
Vorrei ricordare il numero di pellegrini che ci sono lungo il
cammino di Santiago. Certo, sono due realtà diverse, ma sono 350
mila coloro che percorrono il cammino di Santiago mentre sono 50
mila quelli sulla Via Francigena. Tutto può migliorare, però grazie
a cosa? A delle sinergie. Io dico che ci sono 90 chilometri di
percorso lungo la nostra regione tra bellezze artistiche, culturali
e turistiche, abbiamo tutto, ci manca solo la capacità di
valorizzare al meglio quello che ci circonda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK