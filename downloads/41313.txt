Consiglio Regionale della Valle d'Aosta - Oggetto del Consiglio n. 458 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 458 del 6 marzo 2019 - Resoconto
OGGETTO N. 458/XV - Interrogazione: "Fornitura di presidi
medici ai soggetti affetti da diabete mellito da parte dell'Azienda
USL".
Rollandin (Presidente)
- Punto n. 8 dell'ordine del
giorno. La parola all'Assessore Baccega.
Baccega (UV)
- Caro collega, quando si affronta una
tematica così importante e che riguarda la salute dei propri
cittadini, è sicuramente necessario calarsi nella situazione,
approfondire il più possibile per cercare di conoscere soprattutto
e di dare successivamente delle risposte che siano sul pezzo.
Questo un po' è stato l'approccio rispetto a questa vostra
interrogazione e lo stupore è stato immediato: sono ben 6 mila i
pazienti che in Valle d'Aosta si confrontano con il diabete e sono
30 i pazienti
under
18. Devo dire che lo stato dell'arte
delle pratiche adottate in Valle d'Aosta, sulla base di una
dotazione efficiente nell'apice delle tecnologie, ci fa sostenere
che il nostro sistema di governo del diabete è mediamente buono e
che ha ricevuto gli apprezzamenti di ANAC e di AGENAS. Sono certo
che possiamo ancora migliorare. Mi sono anche confrontato in questi
giorni con il Presidente dell'Associazione diabetici, Signor
Scrufari. Volevo quindi sottolineare che i dispositivi medici
erogabili agli assistiti affetti da diabete e le relative modalità
di erogazione sono disciplinate dalla delibera di Giunta del 2005
n. 1237, nel rispetto di quanto previsto a livello nazionale dalla
disciplina relativa ai livelli essenziali di assistenza. La presa
in carico dei pazienti e la prescrizione dei dispositivi medici più
adatti ai bisogni clinici, a seguito di adeguata valutazione,
l'addestramento dei pazienti stessi e dei loro
caregiver
,
nonché il monitoraggio continuo del paziente da parte delle
strutture competenti dell'Azienda, anche attraverso i servizi
territoriali e distrettuali, permettono ancora di affermare che si
offre un buon servizio.
Entrando nel vivo dei quattro quesiti che voi ponete, voglio
precisare che l'approvvigionamento dei dispositivi medici
sopraelencati avviene da parte dell'Azienda USL mediante procedure
a evidenza pubblica garantendone una vasta gamma e una pluralità di
marche. La referente dell'Azienda per queste procedure ci riferisce
che le procedure sono plurime, ad esempio, il Consip, la gara del
Piemonte, così come plurime sono le marche dei prodotti. Il costo
medio annuo per la dotazione di aghi e strisce reattive per la
misurazione della glicemia, calcolando cinque misurazioni al
giorno, è di 185 euro a paziente. I pazienti adulti hanno una spesa
stimabile intorno ai 148 mila euro. Per i pazienti affetti da
diabete mellito di tipo 1 in età pediatrica, quindi dai 4 ai 17
anni, sono garantiti i presidi per la misurazione della chetonemia
e dei dispositivi di automonitoraggio che adottano il sistema FGM,
comunemente detto
Flash
, le cui linee di indirizzo sulle
modalità di erogazione sono disciplinate dalla delibera di Giunta
n. 343 del 2018. Questi dispositivi hanno un costo unitario di 1400
euro circa che per gli attuali 30 pazienti minori comportano una
spesa stimata in 42 mila euro. I pazienti affetti da diabete
mellito in età pediatrica sono da anni seguiti presso il reparto di
Pediatria dalla Dottoressa Bobbio e dalla Dottoressa Bertone, e
anche qui dobbiamo, ahimè, rilevare che il
trend
e i nuovi
esordi in età pre-scolare sono in aumento come nel resto del Paese.
Si tratta di pazienti che, avendo questa patologia cronica, hanno
l'esigenza di una gestione ottimale della malattia ed è pertanto
fondamentale essere sul pezzo. Nel breve periodo verranno
effettuati incontri tra le strutture competenti, Diabetologia,
Pediatria, Economato, tecnologie per armonizzare ulteriormente le
procedure di acquisto e di distribuzione dei dispositivi
medici.
Nell'incontro con le farmacie abbiamo anche trattato
eventualmente la possibilità di coinvolgere le stesse in un
percorso in questo senso. Si evidenzia quanto riferito nella
relazione del dottor Doveri, trasmessa all'Assessorato proprio in
ottemperanza alla delibera n. 343 che ho citato, dove viene
rimarcato che, da un'indagine conoscitiva effettuata da ANAC sul
mercato dei dispositivi medici per l'autocontrollo e la gestione
del diabete, risulta che in Valle d'Aosta, pur distribuendo un
numero di presidi al di sopra della media nazionale, la spesa per
paziente è tra le Regioni in cui è mediamente contenuta. Questo
risultato è stato ottenuto grazie a un oculato lavoro operato nel
tempo dall'azienda nelle sue varie articolazioni. La relazione
precisa inoltre che, dall'analisi dei dati in possesso, risulta che
la media dell'emoglobina indicata dai pazienti ci dice che
mediamente andiamo bene. I dati esprimono un buon controllo medio
del compenso glicometabolico dei pazienti in cura. Dal paragone tra
i vari dati rilevati risulta come nella nostra regione, rispetto
alla media nazionale, i pazienti ricevono presidi in numero più che
adeguato e la patologia viene gestita a livello prevalentemente
ambulatoriale con un deciso orientamento all'appropriatezza dei
ricoveri ospedalieri e con un buon compenso metabolico.
Presidente
- Per la replica, la parola al collega
Luboz.
Luboz (LEGA VDA)
- Anch'io do alcuni dati che derivano
dall'analisi e indagine conoscitiva di cui lei ci ha reso edotti:
quella dell'ANAC. Sono dati totalmente contraddittori rispetto a
quello che ha affermato lei, però mi pare che si possa e si debba
far meglio, ne leggo due soltanto: spesa per paziente per
dispositivi medici per autocontrollo e autogestione del diabete, in
Italia la spesa minima è di 51 euro, la spesa media è di 158,98
euro, la spesa massima è di 317,69 euro, questo per regioni. In
Valle d'Aosta si spende 85,33 euro, quindi siamo, diciamo, sulla
parte bassa. Per quanto riguarda il numero di dispositivi per
paziente dispensati annualmente, il minimo è 3,2, il medio 10,5 e
il massimo 19,2; in Valle d'Aosta - risulta sempre da
quell'indagine - 11,8.
Sicuramente i pazienti diabetici devono avere tutta quanta la
nostra attenzione. Mi permetto di dare una lettura, soltanto per
sensibilizzare tutti quanti noi, delle riflessioni di una ragazzina
diabetica che ha postato pochi giorni fa sui
social
: "
ho
il diabete ma non sono diabetica, non sempre, non dipende da me,
non è mai dipeso da me, è arrivato senza che avessi il minimo
controllo e non posso più cacciarlo, posso solo sperare di
controllarlo ora, anche se ogni tanto mi sembra che sia lui a
controllare me. Sono una persona con il diabete che ogni tanto se
ne dimentica per un attimo ed è tutto come prima. Poi qualcuno mi
offre un biscotto, un dolcetto dopo pranzo e in un attimo sto
pensando ai carboidrati pesati giusti per il bolo, sto pensando a
come era alta la glicemia prima di mangiare e non importa se quel
biscotto lo mangerò o no, se correggerò o no... sono di nuovo
diabetica. Poi ogni tanto me ne dimentico per un attimo ed è di
nuovo come prima. Poi faccio due piani di scale di corsa perché
sono in ritardo per la lezione e forse qualcos'altro non va come
previsto ma nemmeno capisco cos'è. Improvvisamente ho caldo, sudo,
tremo, capisco poco di quello che succede attorno a me, misuro e
quantifico l'ipoglicemia, la correggo, aspetto, misuro ancora... e
sono di nuovo diabetica. Poi me ne dimentico per un attimo ed è di
nuovo come prima. Poi esco di casa per una passeggiata con il cane,
non penso di andare lontano, e, come sempre, non mi porto dietro
nulla se non il bisogno di staccare un po'. A un tratto mi sento
poco bene e devo chiedermi se la mia glicemia stia scendendo troppo
in fretta, dovrei avere con me tutto il necessario per misurare e
correggerla in ogni momento, non posso più stare senza il mio
set... e sono di nuovo diabetica. Poi me ne dimentico per un attimo
ed è di nuovo come prima. Poi ho una giornata libera e mi metto a
studiare per gli esami, sempre più vicini, come sempre, mi impegno,
mi applico, ma niente, la testa è pesante, sono stanca e tutto
quanto lentamente rallenta. Quando misuro ed è tanto, tantissimo
alta, capisco perché... e sono di nuovo diabetica. Poi ogni tanto
me ne dimentico per un attimo ed è come prima. Voglio fare un
tatuaggio, scalare una vetta, girare il mondo, correre, giocare,
dimagrire, digiunare, fare uno sforzo qualsiasi, posso farlo, sì,
lo farò, ma mi ricordo che dovrò calcolare, pesare e misurare ogni
cosa, ogni passo, ogni pasto... e sono di nuovo diabetica. Poi me
ne dimentico ed è di nuovo come prima. Quattro, sei, otto volte al
giorno faccio la mia insulina come se prendessi un antibiotico per
guarire una brutta infezione. Poi rinnovo l'appuntamento con la
diabetologa, controllo le scorte ogni tre mesi, i presidi e in un
attimo realizzo che non è una cura perché io non guarirò mai... e
sono di nuovo diabetica. Poi ogni tanto me ne dimentico per un
attimo ed è come prima, penso al futuro, ai miei piani, ai miei
sogni, ho tanto da fare, e c'è già tanto che spero, prima o poi, di
trovare. Penso anche all'amore e all'improvviso rispunta un
pensiero, perché io ormai ho già un compagno di vita, che non se ne
andrà. Chi vuole me conoscerà lui, lui che potrà peggiorare e
portarmi via tanto, anche tutto, se non lo controllo... e sono di
nuovo diabetica.
Per ora più o meno le cose vanno. Sono una persona con il
diabete che inizia a capire che non sarà mai totalmente come prima
ma che proprio ogni giorno si può essere sempre un po' diabetici ma
lottare e andare avanti con un grande sorriso, proprio perché ci
saranno sempre momenti in cui non saremo più tanto diabetici,
momenti per cui ne vale assolutamente la pena
".
Ecco, a mio giudizio, i bambini diabetici hanno il diritto di
vivere nella normalità e noi abbiamo il dovere di assicurarlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK