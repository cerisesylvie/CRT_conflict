Consiglio Regionale della Valle d'Aosta - Oggetto del Consiglio n. 1017 del 2 dicembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1017 del 2 dicembre 1999 - Resoconto
OGGETTO N. 1017/XI Concessione, ai sensi della legge
regionale 20 agosto 1993, n. 69, di un contributo al Comune di
Pont-Saint-Martin per l'organizzazione della VII° edizione della
rassegna teatrale denominata "Teatro insieme". Impegno di
spesa.
Deliberazione Il Consiglio
Premesso che la sig.ra Ornella Badéry, Assessore alla Pubblica
Istruzione e Presidente della Biblioteca del Comune di
Pont-Saint-Martin, ha presentato all'Assessorato dell'Istruzione e
della Cultura, con lettera in data 29 giugno 1999, una richiesta
tendente ad ottenere un contributo per l'organizzazione della VII°
edizione della rassegna teatrale denominata "Teatro Insieme" che si
terrà nell'Auditorium di Pont-Saint-Martin dal 25 novembre al 19
dicembre 1999;
Preso atto che la manifestazione, curata dalla Biblioteca
Comunale in collaborazione con l'Associazione culturale "Gli Amici
del Teatro" e il Centro Giovani "Calembour", prevede l'esibizione
dei seguenti artisti:
- 25 novembre, La Banda Osiris
- 2 dicembre, Anna Meacci
- 11 dicembre, Duo di Picche
- 19 dicembre, Cavalli Marci;
Rilevato che il preventivo definitivo delle spese pervenuto con
lettera in data 8 novembre 1999 ammonta a lire 64.554.000, così
suddivise:
- stampa e acquisto materiale pubblicitario L. 5.268.000
- affissioni L. 2.586.000
- compensi e rimborsi spese artisti L. 40.700.000
- pulizia Auditorium L. 1.000.000
- servizio di fonica e luci L. 4.440.000
- SIAE L. 9.360.000
- spese di organizzazione e varie (telefono, fax,
foto, eccetera..) L. 1.200.000;
Considerato che le entrate previste, costituite dalla vendita
dei biglietti d'ingresso, sono stimate in lire 15.000.000
circa;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria e
alla valutazione della domanda, ritenendola ammissibile a
contributo, ai sensi dell'articolo 3, comma 3 e dell'articolo 8
comma 1 della legge regionale 20 agosto 1993, n. 69;
Tenuto conto del valore culturale dell'iniziativa, la Giunta, su
proposta dell'Assessore all'Istruzione e alla Cultura, ritiene
pertanto opportuno aderire alla richiesta mediante la concessione,
ai sensi dell'articolo 3 comma 1 della legge regionale n. 69/1993,
di un contributo di lire 16.000.000, pari al 25 percento circa
della spesa preventivata;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali,
scientifiche ed artistiche;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo del Servizio
Attività Culturali dell'Assessorato dell'Istruzione e della
Cultura, ai sensi del combinato disposto degli articoli 13, comma
1, lettera e) e 59, comma 2 della legge regionale 23 ottobre 1995,
n. 45, sulla legittimità della presente deliberazione;
Visto l'articolo 8, comma 2 della legge regionale n. 69/1993 e
l'articolo 3, comma 1, lettera m) della legge regionale 7 dicembre
1979, n. 66, in ordine alla competenza del Consiglio regionale;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione al Comune di
Pont-Saint-Martin (P. IVA 00123120073) di un contributo massimo di
lire 16.000.000 (sedicimilioni), e in percentuale non superiore al
25 percento circa delle spese preventivate ed effettivamente
sostenute e correttamente documentate e, comunque, in misura non
maggiore alla differenza tra le entrate e le uscite effettive, per
l'organizzazione della VII° edizione della rassegna teatrale
denominata "Teatro Insieme", che si terrà nell'Auditorium comunale
dal 25 novembre al 19 dicembre 1999;
2) di approvare ed impegnare la spesa di lire 16.000.000
(sedicimilioni) con imputazione al capitolo 57260 ("Contributi ad
Enti ed Associazioni culturali ed educativi per manifestazioni ed
iniziative culturali e scientifiche"), richiesta n. 3510, del
bilancio di previsione della Regione per l'anno 1999 che presenta
la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973.
Président
Y a-t-il des interventions?
Je soumets au vote l'objet n° 16:
Conseillers présents: 29
Votants: 26
Pour: 26
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK