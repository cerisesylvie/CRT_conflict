Consiglio Regionale della Valle d'Aosta - Oggetto del Consiglio n. 933 del 3 novembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 933 del 3 novembre 1999 - Resoconto
OGGETTO N. 933/XI Notizie sul grado di utilizzo delle linee
elettriche del Superphoenix e sulle prospettive future degli
impianti. (Interrogazione)
Interrogazione Considerato l’impatto
ambientale prodotto nella nostra regione dalle linee elettriche
denominate Superphoenix;
In considerazione della politica incentivante il turismo della
natura nella nostra regione;
i sottoscritti Consiglieri regionali
Interrogano
la Giunta regionale al fine di conoscere il grado di utilizzo
delle locali linee elettriche e le prospettive future degli
impianti e se è possibile preventivare, negli accordi con il
gestore, un futuro abbattimento in caso di non utilizzo dei
tralicci.
F.to: Lattanzi - Tibaldi - Frassy
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
C'è un utilizzo forse improprio del plurale
sia nelle premesse che nel testo dell'interrogazione con dei
riferimenti alle locali linee elettriche. Credo però di aver
interpretato correttamente, riferendo il tutto alla linea
impropriamente detta "Superphoenix".
Per quanto riguarda quindi questa linea, che è una linea a
doppia terna, 380 kilovolt, questa rappresenta una delle linee
elettriche che attraverso la Valle d'Aosta, la Lombardia e il
Veneto collegano il sistema elettrico italiano a quello europeo,
che verrà interconnesso fra breve con quello della Grecia e della
penisola balcanica mediante un cavo sottomarino. Infatti, il
sistema elettrico a 380 kilovolt a doppia terna con due diverse
dorsali scende lungo la penisola, parallelamente al Tirreno e
all'Adriatico. La linea inoltre viene costantemente utilizzata
dall'ENEL per immettere nel proprio sistema l'energia prodotta
dalle centrali francesi.
La linea quindi non è strettamente connessa con la centrale
elettronucleare di Creys-Malville, ma rappresenta una delle vie di
scambio e di approvvigionamento di energia elettrica, ed è
interconnessa con il sistema di linee ad alta tensione
francese.
Quindi per quanto riguarda l'utilizzo e le prospettive future
non sembra ragionevole ipotizzare un abbattimento perlomeno a breve
termine, pur concordando sulla valutazione negativa rispetto
all'altissimo impatto ambientale che la linea stessa comporta.
Quando poi nella seconda parte dell'interrogazione i consiglieri
fanno riferimento agli accordi con il gestore, se il riferimento è
alla trattativa in corso, evidentemente questo non è oggetto della
trattativa in corso, considerato che per quanto riguarda la
trasmissione comunque il "decreto Bersani" riserva allo Stato
questo tipo di competenza.
Président
La parole au Conseiller Lattanzi.
Lattanzi (FI)
Intanto sapere che l'Assessore condivide il
giudizio sull'impatto ambientale è già un aspetto positivo.
Una novità per quanto ci riguarda c'è, nel senso che la linea, o
le linee, visto che sono a duplice mandata, quella denominata
"Superphoenix" a noi risultava fosse sottoutilizzata rispetto a
quello che era originariamente il progetto per il quale era nata,
cioè questo interscambio, lei lo ha chiamato europeo, noi diciamo
italo-francese, lei ha detto marginalmente e comunque non in
maniera importante collegato alla centrale nucleare, a noi invece
risultava che fosse nato per scambi di approvvigionamenti proprio
con le centrali nucleari.
È una serie di informazioni di cui prendiamo atto, anche perché
sono a verbale, e la novità per quanto ci riguarda è il
superutilizzo del Superphoenix, nel senso che noi avevamo notizie
di un utilizzo altamente al di sotto - se non marginale - del
progetto iniziale, e questo ci faceva pensare che potesse rientrare
nelle valutazioni future, anche negli accordi con il gestore, che
sappiamo per effetto del "decreto Bersani" mantiene totalmente il
monopolio della distribuzione e quindi delle linee, non quello
della produzione per la quale invece stiamo discutendo, dicevo che
questo ci faceva pensare che potesse rientrare in un dialogo con
l'ENEL, visto che condividiamo politicamente il giudizio d'impatto
ambientale, uno smantellamento, una riduzione importante della
linea Superphoenix, proprio perché l'utilizzo e il beneficio che i
Valdostani hanno da quella linea è marginale, per non dire - per
quanto ci riguarda politicamente - nullo, mentre il costo che i
Valdostani hanno dovuto, stanno e probabilmente pagheranno ancora
per l'utilizzo di quella linea è altissimo in termini di ritorno
turistico, ambientale e anche d'inquinamento.
Quindi la notizia che oggi apprendiamo che la Superphoenix è
superutilizzata è addirittura?
(intervento dell'Assessore Vallet, fuori microfono)
? ha detto che è costantemente utilizzata, addirittura fa parte
di un progetto europeo che va dalla Francia alla Grecia, se questo
è vero - e non posso pensare che l'Assessore dica cose che non
pensa -, ci viene difficile pensare nell'opportunità e nella
possibilità per i Valdostani di liberarsi di questi mausolei
dell'industria elettrica.
Noi solleviamo una preoccupazione e chiediamo all'Assessore di
farsene portatore, cioè di andare a verificare il reale utilizzo,
perché se quello che lui ha detto è vero, e vorremmo che lui lo
verificasse in concreto con l'ENEL, che questa è una linea
internazionale ed europea di distribuzione, importante per tutta
l'Europa, dal nord Europa fino alla Grecia, è chiaro che le
valutazioni che i Valdostani devono fare sono di un certo tipo!
Una valutazione è probabilmente quella di accollarsi il costo di
quest'operazione in termini di occupazione del territorio,
d'impatto ambientale, di ripercussioni sul turismo e sull'ecologia.
Forse è una cosa che ci passa troppo sopra!
Se invece, come speriamo, la Superphoenix è poco utilizzata e
addirittura scarsamente utilizzata, non fa parte di questo disegno
così strategico per l'Europa, ed è quindi pensabile un suo
abbattimento, chiediamo di mettere in atto sin da subito un dialogo
con l'ENEL, che è la società che gestisce la distribuzione e che lo
sarà ancora in regime di monopolio visto il "decreto Bersani", per
la possibilità di eliminare quell'obbrobrio, che si somma all'altro
obbrobrio della bassa Valle, altra linea che l'ENEL doveva
impegnarsi a rivedere e comunque a limitare, cosa che invece non è
avvenuta, oltre all'altro obbrobrio del sito produttivo industriale
della diga di Beauregard, che evidentemente oggi è palestra ginnica
e non è un sito industriale produttivo se non marginalmente.
Quindi chiediamo all'Assessore d'intervenire, perché questa è
un'interrogazione, non è ancora una mozione né una proposta
concreta, ma d'intervenire affinché si possa verificare il reale
utilizzo di questa linea e si possa verificare la possibilità
politica di eliminare questo che noi riteniamo un problema, se non
utilizzato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK