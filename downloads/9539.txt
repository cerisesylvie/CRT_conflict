Consiglio Regionale della Valle d'Aosta - Oggetto del Consiglio n. 619 del 21 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 619 del 21 giugno 1989 - Resoconto
OGGETTO N. 619/IX - Rinvio della trattazione della proposta
di legge: "Modificazione ed integrazione della legge regionale 12
agosto 1987, n. 75, concernente i tetti in lose".
Presidente
: Come è stato precisato, l'oggetto è iscritto
per decorrenza di termini.
Ha chiesto di parlare il Consigliere Riccarand, ne ha
facoltà.
Riccarand (NS)
: Si tratta di una questione che riguarda
un folto gruppo di cittadini valdostani: sono circa 1500 le persone
che negli ultimi tre anni hanno fatto domanda per avere il
contributo previsto dalla legge regionale 1986 per quanto riguarda
i tetti in lose e che si sono visti assegnare un contributo
notevolmente inferiore a quello previsto dalla legge.
Quindi, questa proposta di legge ha come obiettivo quello di
sanare la situazione di ingiustizia che si è creata in questi
ultimi tre anni a causa di una inefficienza della Giunta regionale,
e spiego il perchè (del resto indicato nella relazione che
accompagna la proposta di legge).
La legge regionale n. 71/86 aveva previsto l'obbligo dei tetti
in lose per le costruzioni situate sopra i mille metri ed anche per
costruzioni sotto i mille metri ma inserite in agglomerati antichi
che erano da tutelare dal punto di vista paesaggistico. Questi
agglomerati antichi dovevano essere individuati con apposita
deliberazione della Giunta regionale en- tro sei mesi dall'entrata
in vigore della legge, con apposita cartografia ecc. La legge del
1986 prevedeva che, per tutti coloro che fossero obbligati per
legge a realizzare il tetto in lose, l'Amministrazione regionale, a
compenso del maggiore costo che comporta la realizzazione del tetto
in lose di pietra rispetto al tetto in tegole, corrispondesse un
contributo pari alla differenza di costo fra il tetto in pietra di
lose e il tetto in tegole nere.
L'ammontare esatto per metro quadro di questa differenza doveva
in base alla legge essere definito entro il mese di marzo di ogni
anno da un'apposita deliberazione della Giunta regionale, mentre
per il 1986 era la stessa legge che fissava 25mila al mq. Infatti
la Giunta ha provveduto nel corso del 1987 e del 1988 a fare le
necessarie deliberazioni di Giunta, fissando in 37mila lire al mq
il contributo per il 1987, in 41mila lire al mq per il 1988. Per il
1989 non mi risulta che sia ancora stata fatta la deliberazione di
Giunta che quantifica il contributo da assegnare.
Il fatto è però che per le 572 persone che hanno presentato
domanda nel corso del 1987 e le 465 nel corso del 1988 e per le
persone che nel corso del 1989 stanno presentando domanda,
l'Amministrazione regionale invece di liquidare le 37mila o le
41mila o le 45-48mila che dovrebbero essere il contributo di
quest'anno, continua a liquidare 25mila lire al mq che è il valore
del 1986. Questo perchè la Giunta non ha provveduto ad delimitare
esattamente questi perimetri antichi, per cui fino a quel momento
c'è un meccanismo che blocca i valori a quelli del 1986 in base ad
una norma, legge 75/87. Tale norma riconosceva il diritto di
contributo anche a coloro che ristrutturano o costruiscono sotto i
mille metri e che sono obbligati dai Comuni a mettere il tetto in
lose, ma che essendo al di sotto dei mille metri, non sono inseriti
in perimetri antichi, quindi a rigore, ai sensi della legge '86,
sono esclusi dal contributo. Per inserire costoro, si è fatto un
provvedimento tampone che però ha avuto il risvolto di bloccare i
valori a quelli del 1986.
Allora, la proposta che il Gruppo di Nuova Sinistra ha
presentato mira a sanare queste situazioni in via temporanea e in
attesa che a partire dal prossimo anno vengano individuati questi
perimetri antichi, oppure venga fatta una modifica organica della
legge. Però nel frattempo chi nel corso del 1987-88-89 ha costruito
pensando di poter avere un determinato contributo - e giustamente
perchè il costo aggiuntivo era di un certo tipo - si trova
penalizzato ed ha diritto ad avere una liquidazione integrativa se
ha già avuto le 25mila lire, oppure, se nel corso del 1989, ad
avere esattamente riconosciuto il valore reale.
Quello che propongo all'attenzione del Consiglio è un
provvedimento che mi sembra di giustizia fondamentale rispetto a
chi è obbligato dalla legge a fare un tetto con determinate
caratteristiche e vede riconosciuto questo dato da un contributo
regionale. Si tratta di sanare una situazione; credo che non ci sia
altro da aggiungere e spero soltanto che il Consiglio approvi
questa proposta.
Presidente
: Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
Faval (UV)
: En conséquence de toute une série
d'inconvénients que nous avons pu constater par rapport à
l'application de la loi dont il est question, j'ai préparé pour la
Junte régionale un projet de loi de modification à cette loi, qui
d'une certaine fac,on vise à semplifier toutes les méthodes qui
étaient contenues dans la précédente loi.
Puisque cette loi sera en discussion au prochain Conseil
régional, je demande à M.Riccarand de bien vouloir renvoyer la
discussion de son projet de loi, en attendant de pouvoir vérifier
même en Commission le projet de loi que j'ai présenté à la Junte
régionale et qui devrait satisfaire toutes les exigences qui ont
été soulignées en partie aussi par M.Riccarand.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS)
: Mi ero informato presso la Presidenza del
Consiglio perchè già in Commissione era stato preannunciato questo
disegno di legge, ma mi è stato detto che il disegno di legge non
era ancora stato presentato.
Comunque, se c'è un impegno della Giunta di portarlo in
discussione al prossimo Consiglio, non ho nessuna difficoltà a
rinviare la discussione e la votazione su questa proposta di legge
al prossimo Consiglio, con l'obiettivo di arrivare comunque ad un
provvedimento di legge che sani la situazione. Il problema è quello
di riuscire a sanare questa situazione, non è che al nostro Gruppo
interessa una primogenitura rispetto a questo testo.
Accetto il rinvio della discussione al prossimo Consiglio, in
modo da arrivare ad una modifica concordata della legge.
Presidente
: Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
Faval (UV)
: Je peux assurer que j'ai déjà porté la loi à
la discussion de la Junte régionale dans la dernière séance et à
cette occasion la Junte m'a prié de revoir encore certaines parties
de la proposition, et donc on va vous la donner au plus tôt.
Presidente
: Mi sembra di poter dichiarare che l'argomento
viene rinviato alla discussione delle Commissioni, dopo di che sarà
ripresentato alla prossima adunanza consiliare.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK