Consiglio Regionale della Valle d'Aosta - Oggetto del Consiglio n. 2903 del 2 agosto 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2903 del 2 agosto 2017 - Resoconto
OGGETTO N. 2903/XIV - Ordine dei lavori.
Rosset (Presidente)
- Con 32 Consiglieri presenti
possiamo procedere con i lavori. Ricordo che i due testi, come
concordato, saranno discussi congiuntamente. Ha chiesto la parola
il collega Perron, ne ha facoltà.
Perron (UV) -
Se mi permette, intervengo per mozione
d'ordine prima che affrontiamo gli argomenti, perché se è vero che
il Consiglio straordinario è convocato con solamente questi due
punti all'ordine del giorno, ieri, secondo noi, c'è stato un fatto
politico comunque nuovo riguardante quest'Assemblea, questo
Consiglio regionale: la costituzione, la nascita di un gruppo unico
all'interno di quest'aula. Vogliamo parlarne perché è quanto meno
un fatto insolito nelle modalità con le quali questo è avvenuto:
una conferenza stampa ne ha annunciato la nascita e in Consiglio
regionale, il luogo deputato ad accogliere questa notizia, non
viene detto nulla.
Noi quindi volevamo chiedere, Signor Presidente, se fosse
possibile, se lei lo ritiene opportuno, una convocazione della
Conferenza dei Capigruppo per valutare la possibilità di
un'iscrizione di un punto suppletivo all'ordine del giorno, dove
questa comunicazione, avvenuta in grande pompa magna ieri alla
stampa, viene riportata anche all'interno dell'aula, così l'aula
può discuterne, può capirne i contenuti e può eventualmente fare le
sue valutazioni.
Presidente -
Ha chiesto la parola il collega Cognetta, ne
ha facoltà.
Cognetta (M5S) -
Per associarmi anch'io a quanto chiesto
dal collega Perron. Credo che se non sono chiare le composizioni
dei gruppi, sia difficile andare avanti. A questo punto quindi
vorrei capire esattamente quali gruppi ci sono, come sono composti,
chi sono i Capigruppo, perché altrimenti capisce che diventa tutto
molto aleatorio, anche questo Consiglio straordinario che di
straordinario ha già tanto mi sembra, quindi non aggiungiamo lo
straordinario allo straordinario. Facciamo una Conferenza dei
Capigruppo e chiariamoci un attimo.
Presidente -
Per quanto riguarda la Presidenza, non posso
dare comunicazioni che non sono pervenute, quindi non posso dare
nessuna notizia in merito se non quella giornalistica. Se si vuole
fare una riunione della Conferenza dei Capigruppo, non c'è nessun
problema, è concessa.
La seduta è sospesa dalle ore 15:06 alle ore 15:27
.
Rosset (Presidente) -
Ha chiesto la parola il collega
Perron, ne ha facoltà.
Perron (UV) -
Solo per dire che prendiamo atto con deciso
disappunto, che avevamo semplicemente chiesto una disponibilità di
un gruppo a riferire in Consiglio regionale le stesse cose che ieri
sono state ampiamente diffuse agli organi di stampa. Ci viene detto
che questo percorso annunciato ieri non è pronto, è un progetto che
non è formalizzato, un progetto che non è definito ma, nonostante
questo, ieri ha avuto ampia diffusione sulla stampa. Oggi il
Consiglio regionale, riguardo la sua formazione, la sua geografia
politica, non viene messo nella condizione quanto meno di essere
informato su ciò che succede qua dentro. Noi quindi ne prendiamo
atto con grande disappunto. Non ci sono i tempi per valutazioni
suppletive. Annuncio solo, Presidente, che a questo punto ci
riserviamo di intervenire in maniera molto più dettagliata e
approfondita durante la discussione dei disegni di legge, dove
faremo anche delle valutazioni profonde di tipo politico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK