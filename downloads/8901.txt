Consiglio Regionale della Valle d'Aosta - Oggetto del Consiglio n. 3402 del 13 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3402 del 13 gennaio 1988 - Resoconto
OGGETTO N. 3402/VIII - DISEGNO DI LEGGE CONCERNENTE:
"MODIFICHE ED INTEGRAZIONI ALLA LR 21 MAGGIO 1985, N. 35,
CONCERNENTE ORDINAMENTO DEI SERVIZI REGIONALI E STATO GIURIDICO DEL
PERSONALE. DISCIPLINA DELL'ARCHIVIO STORICO REGIONALE".
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
On a présenté ce projet de loi comme
Junte régionale en considérant les exigences que depuis longtemps
nous ont été présentées de la part des responsables des archives et
surtout en considération de l'importance que depuis toujours nous
avons donné aux archives mêmes.
Je crois que mieux que mois d'autres Assesseurs et Conseillers
pourront illustrer davantage l'intéret et l'activité des archives;
je veux seulement souligner ce qu'il est dit dans la relation,
c'est-à-dire que l'adresse des archives est visée
"all'acquisizione, conservazione e inventariazione del materiale
archivistico che viene quindi posto a disposizione del pubblico;
servizio di informazione in materia di storia locale a favore del
pubblico, di istituti di ricerca locali ed anche stranieri; ricerca
scientifica e pubblicazioni varie; supporto tecnico-scientifico al
lavoro di recupero, d'inventariazione e di controllo di archivi di
interesse storico, sia pubblici che privati; corrente attività
amministrativa e gestione di servizio".
La relation a marqué l'importance de l'activité qui a été porté
de l'avant en accord avec les Communes, que malheureusement on n'a
pu maintenir à cause du manque du personnel, et donc je crois que
ce projet de loi est le minimum de solution adéquate pour donner la
possibilité de reprendre une activité que tout le monde se
souhaite.
On a présenté un amendement à l'art. 9 qui est conséquent au
fait qu'on prévoyait de présenter la loi avant la fin de l'année,
après pour des raisons que l'on connaît, elle est présentée en
1988.
PRESIDENTE:
Comunico che a questa Presidenza non è
pervenuto il parere della Commissione paritetica, ai sensi dello
art. 110 del Regolamento organico.
Si passa all'esame dell'articolato. Do lettura dell'art. 1:
Art. 1
(Attribuzioni e compiti)
1. Dopo l'articolo 30 della legge regionale 21 maggio 1985 n.
35, è inserito il seguente articolo 30 bis:
"Art. 30 bis
1.
Nell'ambito dei servizi dell'Assessorato della
Pubblica Istruzione, l'Archivio Storico Regionale svolge una sua
specifica attività volta alla conservazione ed alla valorizzazione
del materiale storico e documentario relativo alla Regione Autonoma
Valle d'Aosta.
2.
Questa attività si contraddistingue per il suo
carattere scientifico, si esplica nel campo della storia medioevale
moderna e contemporanea e si articola come segue:
a)
acquisizione, conservazione ed inventariazione del
materiale storico-documentario;
b)
consultazione ed informazione in materia di storia
locale per studiosi, studenti, istituti di ricerca locali e
stranieri, ed enti dell'Amministrazione regionale;
c)
diffusione e approfondimento della cultura storica
locale attraverso la Scuola di Paleografia e Diplomatica e relativo
Seminario di Storia Valdostana, annessi all'Archivio Storico
Regionale.
d)
ricerca scientifica esplicantesi in eventuali
pubblicazioni archivistiche;
e)
supporto tecnico-scientifico al lavoro
d'inventariazione e di controllo di archivi pubblici e privati
d'interesse storico, in collaborazione con la Sovrintendenza
Archivistica per il Piemonte e la Valle d'Aosta.
PRESIDENTE:
Pongo in votazione l'art. 1 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 2:
Art. 2
(Servizi ed uffici)
1. L'Archivio storico regionale è scorporato dai Servizi
culturali dell'Assessorato della Pubblica Istruzione, e ripartito
nei seguenti servizi ed uffici:
-
Ufficio del Direttore;
-
Servizio di ricerca scientifica;
-
Ufficio archivista;
-
Ufficio microfilm e copia.
2. La riparazione dei servizi e degli uffici dell'Assessorato
della Pubblica Istruzione di cui all'allegato B alla legge
regionale 21 maggio 1985, n. 35, è soppressa e sostituita da quella
risultante dall'allegato B alla presente legge.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 3:
Art. 3
(Istituzione di posti)
1. Sono istituiti nell'ambito dell'Archivio storico
regionale:
a)
n. 1 posto di Direttore dell'Archivio storico
regionale (qualifica dirigenziale - ruolo del personale
amministrativo);
b)
n. 2 posti di Archivista paleografo ricercatore
(qualifica vice dirigenziale - ruolo del personale d'archivio e di
biblioteca);
c)
n. 3 posti di Archivista (7° livello - ruolo del
personale d'archivio e di biblioteca);
d)
n. 1 posto di coadiutore (5° livello - ruolo del
personale amministrativo).
2. Sono soppressi i seguenti posti:
a) n. 1 posto di Archivista paleografo direttore
dell'Archivio storico regionale (qualifica vice dirigenziale -
ruolo del personale d'archivio e di biblioteca);
b) n. 3 posti di Archivista ricercatore (7° livello-ruolo del
personale d'archivio e di biblioteca).
3. Il personale titolare dei posti di cui al 2° comma o
inquadrato d'ufficio alla data di entrata in vigore della presente
legge nei corrispondenti posti di nuova istituzione di cui al 1°
comma del presente articolo e conserva, ai fini giuridici ed
economici, l'anzianità maturata nel posto di titolarità
soppresso.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 4:
Art. 4
(Trasferimento di posti)
1. Sono trasferiti dai Servizi culturali all'Archivio storico
regionale:
a)
n. 1 posto di coadiutore tecnico-operatore
microfilmatore (6° livello - ruolo del personale tecnico);
b)
n. 1 posto di coadiutore operatore microfilmatore
(5° livello - ruolo del personale tecnico).
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 5:
Art. 5
(Pianta organica e ruoli)
1. La pianta organica dei posti e del personale
dell'Assessorato della Pubblica Istruzione, nonché i relativi
ruoli, di cui agli alleati A e C alla legge regionale 21 maggio
1985, n. 35, sono sostituiti dalla pianta organica e dai ruoli di
cui agli allegati A e C alla presente legge.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 6:
Art. 6
(Titoli di accesso)
1.
Il punto 13) del 2° comma dell'art. 78 della legge
regionale 28 luglio 1956, n. 3, e successive modificazioni ed
integrazioni, è modificato come segue:
"13) diploma di laurea in lettere o in filosofia o in materie
letterarie o in pedagogia o in lingue e letterature straniere
moderne o in giurisprudenza o in scienze politiche o in
sociologia:
Direttore dell'Archivio storico regionale - Bibliotecario
Capo Servizio - Bibliotecario direttore - Archivista paleografo
ricercatore - Capo dell'Ufficio regionale per l'etnologia e la
linguistica".
2.
"Al
punto 8) del 9° comma dell'art. 78 della
legge regionale 28 luglio 1956, n. 3 e successive modificazioni ed
integrazioni, la qualifica di "Archivista paleografo" è sostituita
con quella di "Archivista paleografo ricercatore" ed è aggiunta la
qualifica di "Direttore dell'Archivio storico regionale".
3.
Al punto 9) del 9° comma dell'art. 78 della legge
regionale 28 luglio 1956, n. 3, e successive modificazioni ed
integrazioni, la qualifica di "Archivista ricercatore" è sostituita
con quella di "Archivista".
4.
Per la nomina al posto di "Archivista" (7° livello
- ruolo del personale d'archivio e di biblioteca) è richiesto,
oltre ai requisiti di cui al punto 9 del 9° comma dell'art. 78
della legge regionale 28 luglio 1956, n.
3,
il titolo di
studio di scuola media secondatia di
2°
grado.
PRESIDENTE:
Pongo in votazione l'art. 6 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 7:
Art. 7
(Collaborazione e consulenze)
1. L'archivio storico regionale può avvalersi della
collaborazione di associazioni culturali e di ricerca, nonché di
consulenze con terzi estranei all'Amministrazione. Dette
collaborazioni e consulenze sono regolate da apposite
convenzioni.
PRESIDENTE:
Pongo in votazione l'art. 7 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Do lettura dell'art. 8:
Art. 8
(Incarichi a tempo determinato)
1.
Per l'espletamento dei compiti di cui alle lettere
a) e e) del precedente articolo 1, su richiesta dell'Archivio
storico regionale, l'Amministrazione regionale può provvedere
mediante assunzione di personale con rapporto di lavoro a tempo
determinato.
2.
Per le assunzioni di cui al comma precedente
l'Amministrazione regionale, utilizza proprie graduatorie fatte,
per prove e/o titoli, o provvede mediante graduatorie degli Uffici
di collocamento.
3.
Al personale assunto ai sensi del presente articolo
si applica il trattamento economico iniziale del personale di ruolo
di corrispondente profilo professionale.
4.
Allo stesso personale compete l'indennità
integrativa speciale, il rateo di 13^ mensilità, l'aggiunta di
famiglia, se dovuta, e alla fine del rapporto, la liquidazione
calcolata in dodicesimi.
PRESIDENTE:
Pongo in votazione l'art. 8 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva
PRESIDENTE:
Do lettura dell'art. 9:
Art. 9
(Norme finanziarie)
1.
L'onere derivante dall'applicazione della presente
legge, valutato in annue lorde Lire 105 milioni a decorrere dal
1988, graverà sui capitoli dei futuri bilanci corrispondenti ai
seguenti capitoli del bilancio di previsione della Regione per
l'esercizio finanziario 1987:
Cap. 20900 "Spese per il personale addetto ai servizi della
Regione - Stipendi e altri assegni fissi" per annue £.
76.000.000.
Cap. 20910 "Spese per il personale addetto ai servizi della
Regione - Contributi diversi a carico dell'Ente su stipendi e altri
assegni fissi" per annue £. 24.000.000.
Cap. 47165 "Spese per documentazioni, studi e consulenze nel
settembre della valorizzazione dei beni culturali" per annue £.
5.000.000.
2.
Alla copertura dell'onere di cui al comma
precedente si provvede per gli anni 1988 e 1989 mediante utilizzo
per £. 210.000.000 delle risorse disponibili già iscritte al
programma 3.2. "altri oneri non ripartibili" del bilancio
pluriennale 1987/1989.
3.
A decorrere dal 1989 gli oneri necessari saranno
iscritti con la legge di approvazione dei relativi bilanci.
PRESIDENTE:
All'art. 9 vi è l'emendamento proposto dal
Presidente della Giunta, sostitutivo dell'intero articolo di cui do
lettura:
EMENDAMENTO
Art. 9
(Norme finanziarie)
1.
L'onere derivante dall'applicazione della presente
legge, valutato in annue lorde Lire 105 milioni a decorrere dal
1988, graverà sui seguenti capitoli del bilancio di previsione
della Regione per l'esercizio finanziario 1988 e sui corrispondenti
capitoli dei futuri bilanci:
Cap. 20900 "Spese per il personale addetto ai servizi della
Regione - Stipendi e altri assegni fissi"
£. 76.000.000
Cap. 20910 "Spese per il personale addetto ai servizi della
Regione - Contributi diversi a carico dell'Ente su stipendi e altri
assegni fissi"
£. 24.000.000
Cap. 47165 "Spese per documentazioni, Studi e consulenze nel
settore della valorizzazione dei beni culturali"
£. 5.000.000
2.
Alla copertura dell'onere di cui al comma
precedente si provvede:
- per l'anno 1988 mediante riduzione per Lire 105 milioni
dallo stanziamento iscritto al capitolo 50000 "fondo globale per il
finanziamento di spese per l'adempimento di funzioni normali (Spese
correnti)" del bilancio di previsione della Regione per l'esercizio
finanziario 1988 a valere sull'accantonamento iscritto all'allegato
n. 8 al bilancio stesso concernente "Istituzione di un ruolo per
l'inquadramento dei Vigili del Fuoco". Su detto intervento risulta
quindi disponibile la minor somma di Lire 3.520.000.000;
- per gli anni 1989 e 1990 mediante utilizzo, per Lire
210.000.000 delle disponibilità relative al programma 1.2.
personale regionale del bilancio pluriennale 1988/1990.
3. A decorrere dal 1989 gli oneri necessari saranno iscritti
con la legge di approvazione dei relativi bilanci.
PRESIDENTE:
Pongo in votazione l'art. 9 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Viene inserito l'art. 10 di cui do
lettura:
Art. 10
(Variazioni di bilancio)
Alla Parte spesa del bilancio di previsione della Regione per
l'esercizio finanziario 1988 sono approvate le seguenti
variazioni:
In diminuzione:
Cap. 50000 "Fondo globale per il finanziamento di spese per
l'adempimento di funzioni normali (Spese correnti)"
£. 105.000.000
In aumento:
Cap. 20900 "Spese per il personale addetto ai servizi della
Regione - Stipendi e altri assegni fissi"
£. 76.000.000
Cap. 20910 "Spese per il personale addetto ai servizi della
Regione - Contributi diversi a carico dell'Ente su stipendi e altri
assegni fissi"
£. 24.000.000
Cap. 47165 "Spese per documentazioni, studi e consulenze nel
settore della valorizzazione dei beni culturali"
£. 5.000.000
Totale in aumento £. 105.000.000
PRESIDENTE:
Pongo in votazione l'art. 10 testè letto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva.
PRESIDENTE:
Pongo in votazione la tabella A:
(...omissis...)
ESITO DELLA VOTAZIONE
Presenti: 26;
Votanti: 25;
Favorevoli: 25;
Astenuti: 1 (Sandri).
Il Consiglio approva
PRESIDENTE:
Pongo in votazione la tabella B:
(...omissis...)
ESITO DELLA VOTAZIONE
Presenti: 26;
Votanti: 25;
Favorevoli: 25;
Astenuti: 1 (Sandri).
Il Consiglio approva
PRESIDENTE:
Pongo in votazione la tabella C:
(...omissis...)
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri).
Il Consiglio approva
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Il Gruppo di Nuova Sinistra si asterrà
dal votare questo provvedimento di legge, cosi come è stato dato un
voto negativo in Commissione, perché non si recepisce in questo
periodo da parte della Giunta la volontà di affrontare il problema
dell'amministrazione regionale e del suo apparato. In particolare,
c'è un certo ostracismo rispetto ad una serie di osservazioni fatte
dalla Conferenza dei dirigenti attraverso la relazione generale
sull'andamento dei servizi regionali e sui risultati dell'azione
amministrativa nell'anno 1986, documento che ha ricevuto l'assenso
di 26 dirigenti di questa Amministrazione su 30.
Per quanto riguarda il personale, la conferenza dei dirigenti
ritiene opportuno che nel breve periodo non abbiano corso modifiche
di qualsiasi tipo alle strutture esistenti. Credo che questa
affermazione così perentoria, che è documentata da una profonda
analisi della situazione di questa Amministrazione, meritasse più
attenzione da parte di questa Giunta che invece ha fatto arrivare
proprio in questo periodo tre modificazioni: una l'abbiamo
approvata nello scorso Consiglio e altre due saranno approvate in
questa adunanza.
Ritengo che, proprio perché questo provvedimento interessa
l'Amministrazione regionale nel momento in cui c'è uno stato di
agitazione da parte dei dirigenti, si poteva fare una maggiore
attenzione; pertanto Nuova Sinistra si asterrà dal votare questo
provvedimento.
PRESIDENTE:
Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti: 28
Votanti: 27
Favorevoli: 25
Contrari: 2
Astenuti: 1 (Sandri).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK