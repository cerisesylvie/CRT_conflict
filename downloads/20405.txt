Consiglio Regionale della Valle d'Aosta - Oggetto del Consiglio n. 415 del 25 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 415 del 25 febbraio 2004 - Resoconto
OBJET N° 415/XII - Communications du Président du Conseil
régional. Constitution du groupe "Fédération
Autonomiste-Federazione Autonomista".
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projets de loi présentés:
Proposition de loi n° 16, présentée par les Conseillers Frassy,
Lattanzi et Tibaldi, le 17 février 2004: "Interventi per la
sicurezza del territorio e provvidenze a favore dei cittadini e
delle attività produttive per la prevenzione o l'indennizzo di
azioni criminali";
Proposition de loi n° 17, présentée par les Conseillers
Stacchetti, Comé, Lanièce, La Torre, Lavoyer, Salzone et Viérin
Marco, le 20 février 2004: "Modificazioni della legge regionale 5
febbraio 2004, n. 1 (Disposizioni in materia di riqualificazione
urbanistica, ambientale e paesaggistica e di definizione degli
illeciti edilizi nel territorio della Valle d'Aosta)".
Réunions:
Bureau de Présidence: 1
Chefs de Groupe: 1
I
ère
Commission: 1
II
e
Commission: 1
III
e
Commission: 1
V
e
Commission: 1
IV
e
et V
e
Commission: 1
Le 13 février dernier j'ai rencontré à Trente les Présidents des
Conseils des Régions à autonomie spéciale de l'arc alpin. Au cours
de la réunion, différents thèmes ont été affrontés et, notamment,
celui de la situation actuelle des autonomies spéciales et de la
place du particularisme de frontière, surtout pour ce qui concerne
la rédaction des nouveaux statuts.
Le débat s'est orienté sur les difficultés actuelles de procéder
aux réformes statutaires et institutionnelles, compte tenu des
incertitudes liées au processus des réformes constitutionnelles en
cours. Nous avons donc discuté des interventions pouvant être mises
en place pour faire face à ce moment particulier des autonomies
spéciale.
Le thème du particularisme des autonomies de montagne a
également été affronté notamment en ce qui concerne les problèmes
communs que les régions de l'arc alpin connaissent et qui peuvent
être affrontés selon une logique commune et peuvent donner lieu à
une série d'opportunités dérivant de leur position géographique et
sociale particulière. Ces opportunités concernent certains domaines
sur lesquels les assemblées peuvent exprimer leur position comme,
par exemple, la dimension de la tutelle des minorités linguistiques
et les rapports internationaux et transfrontaliers
En ce qui concerne la rédaction des statuts, nous avons souligné
l'importance des contenus et de la capacité de valoriser les
propres particularités et originalités par rapport à l'organisation
des Régions à statut ordinaire.
Par lettre de ce matin, 25 février 2004, Réf. n. 1763, les
Conseillers régionaux Francesco Salzone, Leonardo La Torre et
Claudio Lavoyer ont annoncé, aux termes des articles 15 et 16 du
Règlement intérieur du Conseil régional, de constituer, à partir du
25 février 2004, le groupe "Fédération Autonomiste-Federazione
Autonomista".
Francesco Salzone a été désigné comme Chef de groupe et Claudio
Lavoyer comme Vice Chef de groupe.
La parole au Conseiller La Torre.
La Torre (FA) - La politica ha il pregio di regalare grandi
soddisfazioni, ma molte volte ti mette anche di fronte momenti
delicati e difficili. Non vi nego che questo è uno di quelli, ma
credo che, per fare politica seriamente, si debba affrontare anche
momenti delicati e difficili ed è necessario farlo con correttezza,
con trasparenza e rispetto degli elettori. Ecco perché per fare
politica è necessario dire delle cose ed agire ed io voglio subito
dirvi che per noi si avvia alla fine un progetto politico, il
progetto politico "Stella Alpina", e, quando dico "per noi",
intendo: per me, Leonardo La Torre, i Consiglieri Francesco Salzone
e Claudio Lavoyer, ma anche per molti altri amministratori,
simpatizzanti, Valdostani, che si identificavano e oggi di nuovo
tornano ad identificarsi nel movimento "Fédération Autonomiste",
che oggi si costituisce in Consiglio regionale.
Il nostro primo messaggio come "Fédération Autonomiste" è un
messaggio semplice e chiaro: vogliamo fare politica e buona
amministrazione al servizio della Valle d'Aosta, vogliamo
condividere scelte e responsabilità, come sempre abbiamo fatto nel
nostro passato, e lo vogliamo fare senza animosità, nel dialogo
anche con gli amici che hanno condiviso con noi il progetto "Stella
Alpina"; non vi è quindi alcuna tensione nelle mie parole; senza i
personalismi, che, purtroppo, hanno animato molto questi ultimi
periodi all'interno del progetto "Stella Alpina"; senza influenze o
regie esterne, né oggi, né per il dopo, e anche senza trionfalismi
- non credo vi siano gli spazi in momenti delicati come questo per
i trionfalismi -, ma anche senza sotterfugi. Su questo voglio
sgombrare il campo su quelle che possono essere state le notizie
scandalistiche, di stampa, in merito a scambi, a richieste di
modifiche di leggi - fra l'altro, che noi giudichiamo anche poco
costituzionali -, ma che comunque noi oggi diciamo con chiarezza
che non chiediamo, che non ci interessano e che non sarebbe neanche
opportuno trattare.
Colleghi, sarebbe facile e anche semplicistico pensare che
questa è una diatriba interna alla "Stella Alpina", non è così. Il
progetto "Stella Alpina" si avvia a finire, perché ha perso la sua
principale ragione di essere, cioè la condivisione degli obiettivi
politici. Nell'interesse della Valle d'Aosta va detto quindi che,
venendo meno tale condivisione, viene meno l'originalità del
pensiero della "Stella Alpina" e la sua ragione di essere. Nasce
anche dalla diversa interpretazione dei modi di fare politica, gli
atteggiamenti… troppe le differenze di
stile e comportamentali, troppe le differenze culturali e
politiche, che animano e sono da oggi e da ieri la ricchezza della
"Fédération Autonomiste", "ADP", Repubblicani, Democristiani,
Socialisti, Liberali, rispetto a quello che evidentemente non
conciliava più all'interno del progetto "Stella Alpina". In questi
momenti… all'avanzare di una
monocultura emergente, quindi di una possibile futura "Stella
Alpina" e quindi di un impossibile congresso; quella di "Fédération
Autonomiste" è una diversità che non può trovare risposta in un
congresso delle tessere o del vecchio modo di fare politica o di
persone, pur nel rispetto del grande lavoro che hanno fatto per la
nostra Regione, come Borbey e Milanesio - lo dico anche per me -,
che non possono essere considerati protagonisti del cambiamento. Un
congresso della negazione delle identità e delle diversità, che
invece noi consideriamo ricchezza; noi crediamo in un progetto per
la Valle d'Aosta rispettoso della nostra Valle e dei Valdostani,
dei nostri amministratori sul territorio, che sono tanti e che
devono essere supportati da credibilità politica e comportamentale,
ridando forza e credibilità al loro impegno amministrativo, alla
loro continuità politica, perché andremo ad affrontare il prossimo
anno le elezioni comunali sul territorio della Valle d'Aosta.
È troppo semplificativo quindi definire
diatriba… noi abbiamo creduto
fortemente nel progetto "Stella Alpina" e credo che in qualche modo
- amici "dell'Union Valdôtaine" e dei "Democratici di Sinistra" -
si sia persa anche un'occasione, perché era una grande occasione
autonomista-regionalista di rafforzare quell'area; una stagione che
ha dato anche dei buoni frutti, che noi riconosciamo: l'elezione
del nostro Deputato e del nostro Senatore, un fatto sicuramente
positivo e un fatto a cui non possiamo non continuare a fare
riferimento con chiarezza. Fare politica seriamente oggi impone di
preferire le scelte ai compromessi e nella chiarezza scegliamo di
ripartire da "Fédération Autonomiste"; nasce quindi nella
chiarezza, perché vogliamo essere interlocutori politici,
ripartendo da "Fédération Autonomiste", da dove il percorso di
condivisione politica ed amministrativa è stato interrotto, con la
storia, con i modi, con la chiarezza e con la dignità della
"Fédération Autonomiste".
Signor Presidente della Regione, colleghi della maggioranza, al
momento del suo insediamento, Signor Presidente, lei ha presentato
un programma in cui ha parlato di valori e di continuità che durano
da 10 anni; ha parlato di "Union Valdôtaine" e di "Democratici di
Sinistra" e io le sottolineo "Fédération Autonomiste", con cui
tutti i valori regionalisti ed autonomisti sono stati condivisi in
quei 10 anni vissuti insieme, fino ai tragici momenti
dell'alluvione quando si accorpò il movimento "Autonomiste". Oggi,
colleghi della maggioranza, il vostro programma trae forza da
quella condivisione e da quella continuità a cui abbiamo dato un
forte contributo come "Fédération", continuità - amici "Democratici
di Sinistra" - che oggi può consolidarsi nel riprendere un percorso
comune che riporta la storia comune dove è stata interrotta, però
con un occhio al futuro, che guarda già ai prossimi impegni
politici ed amministrativi. Ripeto: confronto, parlare di politica
nell'interesse della Valle non è diatriba, è ridare fiato alla
politica con serietà e chiarezza.
Signor Presidente, noi le abbiamo creduto al momento del suo
insediamento e le crediamo oggi, condividiamo il suo programma e
avremo modo di parlarne, condividiamo il suo modo di agire perché
la conosciamo. Ci sentiamo perciò di dirle, come gruppo costituito
della "Fédération Autonomiste", che oggi possiamo sostenerla; con
serietà e con dignità possiamo dirle che questa fiducia che diamo a
lei potrà trasformarsi anche in un atto politico di sostegno e di
appoggio esterno alla maggioranza, che potrà venire se vi sarà il
reciproco rispetto, se vi sarà la reciproca dignità, in un
confronto necessario con il movimento "dell'Union Valdôtaine" e con
quello dei "Democratici di Sinistra", confronto che avremo da oggi,
in quanto da oggi interlocutori politici all'interno di questo
Consiglio, in quanto da oggi gruppo della "Fédération Autonomiste"
all'interno di questa Assemblea.
Président - On a dérogé un peu aux temps, je pense qu'il y avait
la possibilité de le faire, c'est un des rares moments de débat
politique de ce Conseil.
La parole au Conseiller Viérin Marco.
Viérin M. (SA) - Mi viene difficile parlare dopo un oratore come
il Consigliere La Torre, che tutte le volte dice cose diverse dal
passato intervento. Potremmo prendere i suoi interventi degli
ultimi 3 anni, non ve n'è uno uguale! Dico solo queste cose, perché
mi sembra che il Consiglio non possa essere preso in giro.
La "Stella Alpina" è un movimento politico-autonomista e il
congresso del 13-14 marzo dimostrerà che è formata da numerose
persone provenienti da diverse forze, che hanno dato vita alla
"Stella Alpina" e che ancora oggi credono nel progetto istitutivo
del movimento. Noi vogliamo parlare di politica e non di questioni
che sono lontane dalla politica. Siamo molto sereni perché la
"Stella Alpina" non ha mai fatto certe dichiarazioni, noi non
abbiamo fatto dichiarazioni contrarie a collaborazioni con i
"Democratici di Sinistra", l'unica dichiarazione in tal senso -
estemporanea perché non concordata, né condivisa dall'allora gruppo
consiliare - fu dell'allora Capogruppo Leonardo La Torre, che
abbiamo appena sentito. Mi è sufficiente riprendere un piccolo
passaggio di poco tempo fa, perché era sul bilancio 2003:
"chiarezza politica e
credibilità…"
- le parole che ha
utilizzato oggi -
"… è proprio nei
momenti difficili che si impara ad ascoltare e si impara a farsi
capire, si creano le basi solide di dignità e di democrazia che
sono quelle che, secondo me, sono fondamentali per il nostro
futuro; ma vi dico anche come forza regionalista che non abbiamo e
non dobbiamo cadere nel gioco di passare come una regione di
Sinistra, perché questa non è una regione di Sinistra, questa è una
regione regionalista e d'altronde neanche questa Sinistra, e forse
meno che mai i "Democratici di Sinistra", in questo caso hanno
difeso questa Regione".
Queste le parole di non più di un anno
fa di chi mi ha preceduto, ma quell'intervento era logico per una
persona come il Consigliere La Torre, in quanto fondatore del
circolo di "Forza Italia" in Valle d'Aosta; al contrario, la
"Stella Alpina" condivide con soddisfazione le responsabilità di
governo con "Union" e "Democratici di Sinistra" al Comune di Aosta
e in tanti altri comuni. Abbiamo sentito un intervento che richiama
la politica seria, la trasparenza, il rispetto degli elettori e
quindi fa un elenco di cose da fare…
messaggi semplici e chiari, fare politica seria e buona
amministrazione, come abbiamo fatto in passato.
Vorrei solo ricordare all'Assemblea, anche se poi è un discorso
più di dibattito interno al congresso di qui a 15 giorni, che
all'epoca la "Stella Alpina" - parlo della scelta di "Stella
Alpina" di andare in minoranza - ha dibattuto a lungo e
democraticamente della situazione politica, caro Presidente, e,
tranne 3 astenuti, perché qui non bisogna seminare quello che non
si è seminato… e ripeto tranquillamente
che gli astenuti furono: il nostro Sindaco Patrocle, nonché
l'Assessore Torri e l'Amministratore Veggetti di Châtillon e
chiaramente il Consigliere Lavoyer, perché in quel momento assente
perché impedito, sono stati gli unici ad astenersi su quella
scelta, che era stata dibattuta e concordata, di richiedere
"all'Union Valdôtaine" e ai "Democratici di Sinistra" un parziale
rinnovo dell'Esecutivo, la richiesta non fu accolta e ci collocò in
minoranza. Questa fu una scelta condivisa da tutti, tutti ci
prendiamo le nostre responsabilità, magari anche in senso negativo,
non siamo qui a dire che è stata una scelta felice, però "non si
può gettare il sasso e nascondere la mano".
Dispiace che, alla vigilia di un congresso, qualcuno scelga il
non confronto democratico quando si parla di regole e di
democrazia, ma decida di intraprendere un'altra strada, una strada
certamente oggi più comoda, perché quella della "Stella Alpina" è
servita solo per farsi eleggere in questa assise, per tornare in
questo Consiglio. Le prime avvisaglie non sono giunte solo oggi, ma
dopo i primi giorni delle elezioni, a novembre quando spuntò come
un fulmine a ciel sereno - qui richiamo la trasparenza, la
credibilità e il coinvolgimento degli elettori - un documento
definito "Milanesio-La Torre", che probabilmente tanti colleghi non
hanno avuto, non hanno letto, ma che essenzialmente dice questo:
"Per realizzare tale ambizioso obiettivo, dichiariamo aperta una
fase costituente da noi costitutori fortemente
motivata… e consapevoli dell'importanza
di definire con onestà intellettuale e al fine di elaborare un vero
progetto politico, al fine di definire le regole dello stare
insieme"
.
Non ho preparato un intervento come il Consigliere La Torre
scritto in tutti i passaggi; ho cercato di scrivere mentre il
collega faceva il suo intervento alcune cose precise e ben chiare
anche per la stampa. Questo non è un fatto che emerge oggi, ma è un
fatto che è stato meditato dal giorno dopo le elezioni e vi sono
tre, quattro passaggi che lo confermano e vi sono anche passaggi
che dicono il contrario di tutto di quello che è stato esternato
oggi dal nuovo gruppo costituito. Questo è il vero problema, quindi
faccio un appello al Consiglio di riflettere su quello che sta
succedendo e poi ognuno farà le proprie considerazioni. La "Stella
Alpina" sarà al congresso, la "Stella Alpina" continua a vivere, è
rappresentata anche da tantissime persone che hanno creato lo
stesso movimento e quindi persone provenienti da più parti.
Président - La parole au Conseiller Salzone.
Salzone (FA) - Per riportare un argomento, che mi pare di
fondamentale importanza a livello politico, ritengo
opportuno… constatare che, quando in un
movimento non ce n'è più, non ce n'è
più… quindi è bene riportare gli
argomenti sul vero percorso della politica. Abbiamo elaborato un
documento dal quale vogliamo ripartire, in cui abbiamo fatto un
preambolo e anche dato delle indicazioni sul percorso che vogliamo
seguire.
La "Stella Alpina" nasce come aggregazione di due movimenti
politici autonomisti: la "Fédération Autonomiste", già in
maggioranza con "Union Valdôtaine" e "Democratici di Sinistra", e
gli "Autonomisti" collocati all'opposizione sino all'autunno del
2000. Il contenitore politico della "Stella Alpina" è quindi una
grande federazione formata principalmente da due aggregazioni,
aperte ad altri contributi della società civile, per raggiungere
alcuni obiettivi fra cui: semplificare il quadro politico
valdostano superando le differenze storico-culturali delle due
componenti maggiormente rappresentative: "Fédération" e
"Autonomisti" appunto; far crescere l'area autonomista
complementare a quella più tradizionale rappresentata "dall'Union
Valdôtaine", creando il polo delle forze autonomiste come punto di
partenza per il governo della nostra Valle; collocarsi al centro
della politica valdostana, superando le contrapposizioni, le
etichette di Destra e Sinistra che caratterizzano lo scontro
politico a livello nazionale. Dopo 2 anni dalla costituzione di
tale aggregazione, questi obiettivi non solo non si sono
concretizzati, ma si allontanano sempre più in quanto, a parte il
risultato della semplificazione del quadro politico, la differenza
fra "Fédération Autonomiste", anziché diminuire, tende ad aumentare
di pari passo con le tensioni che di politico non hanno nulla,
perché generate da una latente volontà della componente degli
"Autonomisti" di prevaricare gli altri soggetti per impossessarsi
con metodi vecchi della guida del movimento, escludendo alcune
componenti storiche.
Il polo delle forze autonomiste, come centralità del Governo
regionale, è nei fatti fallito in quanto "l'Union Valdôtaine"
governa con i "Democratici di Sinistra" e la "Stella Alpina" è
collocata all'opposizione. Questa diversa visione del ruolo delle
forze autonomiste rispetto alla posizione storica di governo della
"Fédération Autonomiste" accentua le diversità all'interno della
"Stella Alpina". Ora, sul solo risultato di semplificare il quadro
politico valdostano si possono scarificare o modificare posizioni
politiche non sostanziali, ma non si può rinnegare, per quanto
riguarda la "Fédération Autonomiste", un percorso, nato nel 1992,
di collaborazione con "l'Union Valdôtaine" e i "Democratici di
Sinistra", bruscamente interrotto nel 2002. I sottoscritti
firmatari quindi ritengono che vi siano posizioni poco conciliabili
in atteggiamenti che vedono il desiderio di una componente di
prevaricare le diversità esistenti nella "Stella Alpina", che ne
fanno forza e ricchezza, per omogeneizzare tutto con formule
vecchie e datate di partito, ormai superate anche a livello
nazionale, vedi il rispetto delle varie componenti all'interno
della "Casa delle Libertà" o "nell'Ulivo". La non chiarezza di
linea politica che ondeggia in modo ambiguo in un limbo che non è
né opposizione, che sta nei fatti; né maggioranza, che si auspica
solo a parole; anche questo è sintomo di culture diametralmente
opposte, che da una parte spingono allo scontro frontale per
cercare di scardinare l'attuale maggioranza, con la finalità -
politicamente incomprensibile - di sostituire i "Democratici di
Sinistra" al Governo regionale, e coloro che con i firmatari di
questo documento sostengono che il futuro della politica valdostana
non possa prescindere dalla collaborazione delle forze autonomiste
alleate con la parte moderata della Sinistra. Per le Europee,
infatti, queste forze hanno proposto un disegno di legge che
prevede la rappresentanza diretta di un parlamentare valdostano;
queste forze si candideranno nel 2005 per guidare ancora insieme il
Comune di Aosta. Questa alleanza ha caratterizzato gli ultimi 10
anni di Governo regionale sino al dicembre 2002 con la "Fédération
Autonomiste" sempre in maggioranza. Non pensiamo che giochi di
potere fine a sé stessi, tendenti a prevaricare alcune componenti
all'interno della "Stella Alpina", possano contribuire a riportare
la stessa nell'alveo politico auspicato, che ha peraltro sempre
caratterizzato la posizione storica della "Fédération Autonomiste",
rappresentata dall'alleanza fra le forze autenticamente
autonomiste.
Fatte queste premesse, i sottoscrittori del presente documento
vogliono spostare l'attenzione e gli sforzi dei soggetti che
compongono la "Stella Alpina", più che alle scorribande interne,
all'analisi di problemi della Valle d'Aosta da risolvere. Stiamo
infatti vivendo un momento storico fuori dall'ordinario in quanto
tutti gli schemi ideologici tradizionali sono saltati; il processo
di cambiamento e di evoluzione in atto, maturato e sviluppato
soprattutto nell'ultimo decennio, ci trova impreparati. La Valle
d'Aosta non solo non sfugge a questo clima di malessere generale,
ma anche all'interno del quadro europeo nazionale si trova in una
posizione di estrema fragilità; fragilità che emerge ogni giorno
sviluppando la reale debolezza del "sistema Valle d'Aosta", al di
là dei tanto decantati punti di forza, quali lo Statuto di
autonomia e la discreta disponibilità finanziaria ora messa in
discussione. In questa realtà di schemi saltati e nel malessere
generale, si intravedono grandi pericoli e grandi opportunità. Come
sempre nella vita e nella storia di ciascuno di noi e a noi insieme
spetta il compito di scegliere come vivere il nostro futuro di
cittadini e di comunità, scegliendo fra esasperare le tensioni
interne con atteggiamenti miopi: lottare come i capponi mentre
finiscono in padella, oppure assumere responsabilmente il ruolo che
ci compete, per contribuire alla costruzione di programmi
economici, culturali per la nostra Valle, nel "grande respiro",
facendo crescere in tutti noi la cultura del diritto insieme a
quella del dovere verso questa realtà, che si è caratterizzata per
la sua specificità a livello nazionale e che adesso deve affrontare
scenari ancora più stimolanti, ma anche minacciosi a livello
europeo.
La riforma dello Stato in senso federale deve essere rispettosa
delle specificità delle Regioni a statuto speciale, che soprattutto
in Valle d'Aosta hanno radici antiche ed è in questa direzione che
si deve sviluppare la nostra cultura dell'autonomia, come abbiamo
sempre sostenuto. La vera cultura dell'autonomia non separa, ma
distingue, non si rinserra in sé stessa, ma si apre all'esterno, al
confronto e alla collaborazione di tutti; d'altro canto, non
bisogna dimenticare che si può nascere autonomisti, ma lo si può
anche diventare. In questo senso la "Fédération Autonomiste" è
sempre stata il risultato di mediazione fra esperienze politiche
del passato, fra culture diverse, oggettivamente presenti nella
nostra Regione e la necessità di aggregare energie antiche e nuove
intorno a progetti ampiamente condivisibili.
La sensazione diffusa all'interno della "Stella Alpina" è che
questi principi, questi cardini nello stare insieme, questo "pilier
d'angle" non esistano più, ma vi sia una lotta intestina con metodi
politici partitici vecchi e superati non tendenti a far crescere le
idee, ma a far crescere i muscoli e soffocare le diversità. Per
questo motivo i sottoscrittori di questo documento vogliono
rilanciare le idee portanti della "Fédération Autonomiste", che
stanno alla base dell'azione politica di tanti amici che hanno
aderito alla "Stella Alpina", con la speranza che tali idee non
solo potevano sopravvivere, ma addirittura crescere, attualmente
ciò non pare più possibile; per questo motivo tali sottoscrittori
opereranno fin da subito per rilanciare questi concetti, che
caratterizzano la formula politica delle idee e dei progetti, in
contrasto con la formula tradizionale e superata del partito delle
tessere, che tende ad imbrigliare coloro che non la pensano allo
stesso modo. L'obiettivo è quello di far crescere la Valle d'Aosta
sotto il profilo economico, culturale, operando per allargare
l'area autonomista al governo della nostra Regione che collabora
con i "Democratici di Sinistra"; creare un accordo forte con
"l'Union Valdôtaine" e i firmatari della proposta di legge
regionale per l'elezione al Parlamento europeo, al fine di
affrontare tutti insieme ed uniti questa importante competizione
elettorale; rafforzare il sostegno alla "Giunta Grimod" al Comune
di Aosta, preparando, insieme "all'Union Valdôtaine" e ai
"Democratici di Sinistra", un programma comune aperto ad altri
contributi per le elezioni comunali del 2005; rilanciare
l'autonomia, il federalismo, il regionalismo nella nostra Valle
d'Aosta stando più attenti ai nemici esterni, piuttosto che
sprecare energie a vuoto per lotte intestine, che portano il nulla
assoluto anche ai virtuali vincitori.
Président - La parole au Conseiller Comé.
Comé (SA) - Oggi non volevo intervenire però, dopo il documento
congressuale letto dal Consigliere Salzone, ritengo di dover fare
due piccole considerazioni, perché noi avremmo voluto discutere
questo documento congressuale, confrontarci, anche perché mi pare
che, da parte del gruppo della "Fédération", si sia annunciato un
numero elevato di firme di tantissimi amministratori, quindi non
riusciamo a cogliere qual è la preoccupazione. Perché questa fuga
dal movimento, quando uno ha aderenti, amministratori sul
territorio, grandi progetti politici; non si presenta per
confrontarsi, scappa? È questo che lascia perplessi, perché uno,
quando è sicuro di avere una certa forza all'interno del movimento,
lo dimostra, si presenta, fa prevalere la sua politica, invece mi
fa strano questo atteggiamento di subito scappare.
Ho sentito il Consigliere La Torre dire: "la "Stella Alpina" è
finita, viene meno l'originalità; la "Stella Alpina" è nata perché
vi era un'aggregazione di due forze", ma questa c'è e il congresso
che faremo dimostrerà e lo ha dimostrato, visto che abbiamo delle
firme all'interno anche nel nostro
documento… quindi questa è solo una
parte della "Fédération", perché noi abbiamo una buona parte di
Repubblicani che sono all'interno del nostro progetto. La "Stella
Alpina", quindi, sicuramente non finisce qui, anzi continuerà e
dimostrerà come mantiene ancora viva quella originalità che era
nata allora. La "Stella Alpina" non finisce sicuramente con la fuga
di una parte della "Fédération".
Président - La parole au Conseiller Frassy.
Frassy (CdL) - Non vorrei dare la sensazione di chi interviene
in un dibattito para-congressuale di un movimento che è arrivato a
trarre conclusioni prima del congresso, però penso che alcune
riflessioni vadano fatte, perché questa è la sede politica in cui
maturano le decisioni che condizionano nel bene e nel male la vita
pubblica, ma anche la vita privata dei vari soggetti che vivono in
questa Regione.
Visto che le decisioni abbiamo il compito di trarle noi, 35
consiglieri, penso che le parole e le riflessioni che sono state
oggetto degli interventi dei Consiglieri della "Stella Alpina" non
possano essere completamente ignorate, in forza di quel ruolo
diretto che anche questi consiglieri hanno nella vita di questa
Regione. La nostra parte politica perciò vuole fare alcune
riflessioni, anche perché le riflessioni che ha fatto il collega
Marco Viérin, per una certa parte, possono essere condivisibili,
nel senso che noi fin da maggio avevamo messo in guardia i
Valdostani su questa aggregazione, che parlava "dell'altra Valle
d'Aosta", perché ritenevamo che in questa aggregazione mancasse la
coesione del progetto politico. Ritenevamo che non vi fossero dei
programmi e delle idee originali, che potessero andare al di là di
quello slogan "L'altra Valle d'Aosta"
,
e avevamo cercato di
mettere in guardia l'elettorato da quella che poteva essere una
suggestione, che poi ha dato in termini elettorali alla "Stella
Alpina" un risultato ed è il risultato di aver comunque aggregato
un'area che in quel momento politico riteneva di dover cercare
un'alternativa rispetto alla gestione ultradecennale
"Union"-"Democratici di Sinistra".
La prima riflessione perciò è che a noi dispiace che, al di là
delle vicende interne di un partito, migliaia e migliaia di
Valdostani siano stati traditi da un programma che non si è
realizzato e da un progetto che forse non è mai decollato. Dobbiamo
anche dire che siamo perplessi della fiducia che il collega La
Torre pone a questo Esecutivo, o in maniera personalistica a questo
Presidente, che noi valutiamo in una luce politica, Presidente
Perrin, perché, se dovessimo valutarlo in termini personali,
probabilmente verremmo meno alla nostra funzione politica. È
veramente incredibile fare un atto di fiducia a fronte di una Valle
d'Aosta che è in profonda crisi, una crisi che ogni giorno possiamo
constatare non dal dibattito politico, ma girando per le strade,
sfogliando i giornali: la crisi dell'industria - la "Feletti", la
"Zincocelere" sulle pagine dei giornali di questa mattina, la
"Cogne", la "Tecdis" e l'elenco delle industrie in crisi potrebbe
continuare fino ad indicare tutte le realtà presenti in questa
Regione -; la crisi del Casinò, collega La Torre, settore che lei
ben conosce anche da un punto di vista imprenditoriale. È veramente
paradossale allora che, anziché portare al dibattito politico idee
e suggestioni nuove, voi facciate un atto di fiducia in una
situazione di crisi profonda e riconosciuta anche all'interno della
maggioranza "Union" e "Democratici di Sinistra", tanto che il
dibattito che sta nascendo all'interno "dell'Union" è un dibattito
che, al di là di questioni post-congressuali, è fondato anche su
questioni pratiche di tipo amministrativo. Nel prendere atto - a
distanza di poco più di 6 mesi - che la nostra previsione politica
in primavera era fondata, nel senso che voi non avevate un progetto
politico da presentare ai Valdostani e sul quale avviare "un'altra
Valle d'Aosta", come recitava il vostro slogan, vogliamo
evidenziare questo.
L'intervento del rinato gruppo della "Fédération" ha fatto
appello alla fiducia al Presidente, ha confermato il dialogo con
"l'Union" e con i "Democratici di Sinistra" e ha dato
un'indicazione quanto meno politica, se non programmatica; gli
"Autonomisti" non hanno rinnegato il fatto di governare al Comune
di Aosta insieme "all'Union" e ai "Democratici di Sinistra" e hanno
anche detto, per bocca del collega Marco Viérin, che loro non hanno
avuto "pruriti" di sorta con "l'Union" e i "Democratici di
Sinistra". Vedete, la differenza fra noi e la vostra "altra Valle
d'Aosta", che peraltro non si è concretizzata, è proprio questa: al
centro della linea politica di "Forza Italia", al centro della
linea politica di quella aggregazione che si chiama "Casa delle
Libertà", dove "Forza Italia" è motivo traente, noi poniamo la
Valle d'Aosta, i problemi concreti di questa Regione; al centro
della vostra linea politica - ammesso che di linea politica si
possa parlare - ponete "l'Union Valdôtaine". Penso che, fintanto
che le forze politiche di questa Regione non prenderanno atto e
coscienza che la Valle d'Aosta è una cosa e "l'Union Valdôtaine" è
un'altra - ma un'altra cosa come lo sono "Forza Italia",
"l'Arcobaleno", i "Democratici di Sinistra" -, la politica di
questa Regione non riuscirà a concretizzare quei risultati concreti
che i Valdostani si aspettano. "L'Union Valdôtaine" è un movimento
importante, ma non è la Valle d'Aosta! Penso che questa, colleghi
Consiglieri della "Stella Alpina" e della "Fédération", dovrebbe
essere una riflessione da fare anche in quella che sarà la
prospettiva del vostro percorso politico, che - l'ho detto
all'inizio e lo dico in chiusura del mio intervento - non può
essere completamente indifferente a questo consesso, perché questa
è la sede in cui si devono confrontare le idee, i programmi e non
quella in cui si devono fare atti di fiducia incondizionati pur di
garantire o di riconquistare posti di potere o poltrone.
Président - La parole au Président de la Région, Perrin.
Perrin (UV) - Nous avons appris ce matin de la constitution du
nouveau groupe, ce qui signifie qu'il y a eu une fracture dans le
groupe de "Stella Alpina". Il y a toujours un drame derrière les
divisions, donc je ne voudrais pas entrer dans le mérite, ni dans
le détail de cette question. C'est une question qui a été débattue
à l'intérieur du groupe et les décisions qui ont été prises sont,
du point de vue politique, respectables de côté et d'autre, donc je
ne ferai pas absolument de commentaire au rôle du mouvement de
"Stella Alpina" et je ne voudrais même pas faire de commentaire sur
ce qui a été le projet de "Stella Alpina". Nous prenons acte de la
constitution du nouveau groupe, qui s'appelle "Fédération
Autonomiste", avec laquelle cette majorité a collaboré dans le
passé, ce sont des données de fait.
J'ai écouté les déclarations de MM. La Torre et Salzone, qui
sont des déclarations positives face au programme de cette
majorité. M. Frassy, je crois que, même dans le moment où nous
avons présenté ce programme, nous avons dit que nous étions
disponibles à en discuter, de ce programme, avec toutes les forces
politiques, aussi sur la base des sensibilités différentes
présentes dans ce Conseil, donc un programme qui peut être partagé
totalement, qui peut être partagé en partie; un programme qui est
en train, à travers l'action de cette majorité, à se développer,
donc nous prenons acte avec une certaine satisfaction qu'il y ait
des appréciations.
Pour ce qui est des appréciations à niveau de la Présidence de
la Région, il y a un niveau personnel auquel je ne me suis jamais
soustrait et je retiens que, même en politique, les rapports
personnels sont importants, mais je crois que les appréciations
faites vont dans la direction d'un partage d'un programme, qui est
garanti par la majorité et en première personne donc par le
Président de la Région.
Il y a une réflexion politique à faire; il y a quand même une
modification du cadre politique dans cette Assemblée, donc un débat
politique suivra autour d'autres tables, parce que je ne crois pas
qu'aujourd'hui dans cette salle l'on puisse aller modifier des
majorités ou trouver des composantes nouvelles dans cette majorité.
Il y a heureusement les partis, les mouvements, M. Frassy, "l'Union
Valdôtaine" existe bel et bien et je crois qu'elle n'a jamais nié à
personne, je ni à quelconque groupe de ce Conseil librement élu, la
confrontation, donc je crois qu'en ce moment et à ce sujet, dans
une phase politique délicate, nous sommes conscients des
difficultés que cette Vallée d'Aoste est en train de vivre pour
certains aspects, il est important qu'on puisse se confronter à
niveau politique sur les tables opportunes. Le rôle des partis est
un rôle fondamental et on l'a souligné aussi dans ces derniers
jours et je crois que ce débat doit être fait surtout pour avoir
une clarté des rôles. Nous avons toujours signifié dans cette salle
la nécessité d'avoir une clarté de rôles et donc qui est à
l'opposition et qui est à la majorité, qui partage ou qui ne
partage pas et cela peut être objet de discussion. C'est dans ce
sens que j'ai apprécié le débat serein, je comprends les amertumes
des uns et des autres dans cette phase politique, je ne veux
absolument pas profiter de ces amertumes et de ces difficultés,
mais je dis que nous sommes disponibles à la confrontation.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK