Consiglio Regionale della Valle d'Aosta - Oggetto del Consiglio n. 1084 del 25 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1084 del 25 marzo 2015 - Resoconto
OGGETTO N. 1084/XIV - Interrogazione: "Individuazione di
misure per prevenire casi di meningite in età scolare".
Presidente
- La parola all'Assessore Fosson.
Fosson (UV)
- Sì, grazie, e buongiorno a tutti.
È un caso che ci ha fatto stare tutti in apprensione. Con
soddisfazione dico che la bambina di 6 anni affetta da meningite B
è stata dimessa dall'ospedale in data 23, e direi che è
completamente guarita; il test audiologico fatto alla dimissione -
perché qualche volta la meningite dà sordità - è completamente
negativo, e così anche la TAC. Posso quindi ringraziare il pediatra
che si è occupato di questo caso in modo così efficiente, che ha
fatto una diagnosi precoce ed ha subito ritenuto necessario il
ricovero in ospedale, diagnosi che nel caso di meningite, prevede
un prelievo di liquido midollare che il nostro laboratorio ha
analizzato confermando la diagnosi finale. La procedura seguita dal
Dipartimento di Prevenzione è stata corretta ed è stata attivata in
24 ore: il giorno dopo già i responsabili sanitari hanno incontrato
il personale scolastico, i genitori, i compagni della bambina,
proprio per non creare allarmismo.
In merito alla malattia, la meningite è molto difficile da
eliminare completamente, nel senso che ha un'eziologia molto
diversa: può avere una causa batterica, come questa che era una
meningite dovuta ad un ceppo B; può essere sempre batterica, ma
dovuta ad altri ceppi, tipo il meningococco C, tipo
l'
haemophilus
; poi ci sono delle meningiti da streptococco,
delle meningiti virali e, infine, delle meningiti da miceti ossia
da funghi. È quindi una malattia che ha un'eziologia molto vasta.
Sono stati 30 i casi di meningite negli ultimi 10 anni; negli
ultimi 6 anni solo un caso da meningite B, come questa bambina.
Chiaramente, come per tutte le malattie infettive da batteri, non
da virus, la terapia adeguata è quella dei vaccini. Devo dire che
già da diversi anni, in Valle d'Aosta, si vaccina gratuitamente, a
chiamata, come dappertutto, contro lo pneumococco e il meningococco
C. Il vaccino contro il meningococco B è stato messo a punto da
pochi mesi e non è ancora in nessun piano vaccinale italiano. Prima
di questa patologia, il 25 febbraio si è riunito il gruppo che si
occupa di questo e ha deciso di inserire anche la vaccinazione da
meningococco B nel piano vaccinale dell'anno prossimo. Questo tipo
di vaccinazione prevede il primo trattamento a partire dai sei mesi
a un anno; quindi si portano i piccoli bambini a vaccinare;
pertanto dall'anno prossimo abbiamo una copertura, anche se come
dicevo, non esiste una copertura completa contro tutti i ceppi di
meningite. Uno dei grandi problemi è di tipo culturale, nel senso
che, come abbiamo visto recentemente per l'influenza e per altre
vaccinazioni, la risposta della popolazione si è abbassata di
molto. Abbiamo dei picchi di discesa impressionanti non solo per
l'influenza - si è visto il 30 percento in meno quest'anno, anche
per la campagna mediatica con il ritiro del vaccino antinfluenzale
oltre ad esserci stata anche una diminuzione significativa per la
vaccinazione sul morbillo. Il morbillo è anch'esso una malattia
che, se ci si ammala nei primi anni di vita, può dare delle
complicanze. Per quello che le ho detto sulla meningite C e sul
pneumococco (già vaccinazioni gratuite) quest'anno la percentuale
arriva all'83-85 percento, quindi una percentuale molto bassa,
nonostante l'operatore telefoni e dica: "porti il bambino". Ci sono
anche degli operatori sanitari che lavorano contro una possibile
vaccinazione. Questo direi che è il grande problema su cui bisogna
lavorare tutti insieme, perché culturalmente è difficile
reimpostare il discorso che le vaccinazioni, che hanno delle
complicanze, perché non si può dire che le vaccinazioni non abbiano
delle complicanze, hanno comunque molti, molti più vantaggi. E noi
le offriamo anche per il meningococco B, però speriamo che la
risposta sia positiva. Risposta che poi invece in certi
screening
è molto alta in Valle d'Aosta, più che in altre
regioni, invece sulle vaccinazioni soffriamo. Penso che occorra
anche introdurre un codice etico per gli operatori sanitari, perché
un conto è l'opinione personale di un pediatra, e un conto è invece
la strategia di tutta un'azienda. Comunque penso di averle
risposto, con la felicità comunque che questo caso si è risolto,
molto bene. Grazie.
Presidente
- Grazie Assessore. La parola alla collega
Fontana.
Fontana (PD-SIN.VDA)
- Grazie Presidente.
Ringrazio l'Assessore veramente per questo chiarimento che le
mamme e tutti i genitori si aspettavano, perché effettivamente c'è
stata una grande paura. Il fatto di essersi così immediatamente
attivati l'ho apprezzato, visto anche la conferenza stampa che ha
fatto il dottor Sudano, che ha spiegato molto bene che c'è il
vaccino, come si manifesta, perché purtroppo a volte ci troviamo di
fronte a casi sui quali magari non siamo nemmeno abbastanza
preparati. Sono molto soddisfatta che si sia risolto molto bene.
Leggendo su questa malattia...si diceva che nei ragazzi e negli
adulti si manifesta con febbre molto alta e mal di testa terribili,
ma la mia preoccupazione è per i bambini piccoli, perché alle volte
si manifesta anche senza febbre. Quello sul quale dobbiamo
veramente stare attenti, quando ci sono dei bambini piccoli, è uno
sforzo in più dei pediatri (ma penso che non manchi, perché hanno
dimostrato di aver fatto un ottimo lavoro), è di prestare maggiore
attenzione ai piccoli proprio perché non riescono a spiegarsi. La
ringrazio molto. Speriamo davvero che non succeda più, però almeno
sappiamo che ci sono delle terapie e ognuno sa regolarsi su cosa
deve fare. Grazie Assessore.
Presidente
- Grazie collega. Punto 6 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK