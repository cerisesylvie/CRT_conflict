Consiglio Regionale della Valle d'Aosta - Oggetto del Consiglio n. 2269 del 26 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2269 del 26 giugno 1991 - Resoconto
OGGETTO N. 2269/IX Comunicazioni del Presidente del
Consiglio.
Errore. L'origine riferimento non è stata trovata.
Dolchi (Presidente)
Le comunicazioni del Presidente
concernono l'attività della Presidenza del Consiglio e degli organi
consiliari dal 4 giugno in poi.
Disegni di legge presentati:
Disegno di legge n. 302 presentato dalla Giunta regionale in
data 12 giugno 1991: "Sottoscrizione di capitale azionario della
società per azioni Raccordi Autostradali Valle d'Aosta" (II
Commissione).
Disegno di legge n. 303, presentato dalla Giunta regionale in
data 13 giugno 1991: "Finanziamento dell'intervento di
potenziamento ed ampliamento della rete regionale di
radiocomunicazioni per il servizio di protezione civile, istituito
con legge regionale 24 agosto 1982 n. 42, nonché delle spese di
organizzazione e manutenzione della rete medesima" (II e III
Commissione).
Disegno di legge n. 304, presentato dalla Giunta regionale in
data 14 giugno 1991: "Rifinanziamento della legge regionale 9
luglio 1990, n. 44 (Interventi regionali di cooperazione e di
solidarietà con i paesi in via di sviluppo)" (I e II
Commissione).
Disegno di legge n. 305, presentato dalla Giunta regionale in
data 17 giugno 1991: "Finanziamento per lavori di ammodernamento e
sistemazione della strada dell'envers" (III e II Commissione).
Disegno di legge n. 306, presentato dalla Giunta regionale in
data 19 giugno 1991: "Autorizzazione alla Giunta regionale a
contrarre mutui per i progetti regionali finanziati con i
contributi di cui al decreto legge 4 novembre 1988, n. 465,
convertito, con modificazioni, in legge 30 dicembre 1988, n. 556,
concernente misure per la realizzazione di strutture turistiche
ricettive" (IV e II Commissione).
Disegni di legge vistati:
Disegno di legge n. 263: "Ulteriori provvedimenti intesi a
favorire la più ampia informazione sull'attività della
Regione".
Disegno di legge n. 269: "Integrazione della legge regionale 21
dicembre 1990, n. 85, recante interventi straordinari nel settore
dell'agricoltura per il risarcimento dei danni causati dalla
siccità".
Disegno di legge n. 261: "Modifiche della legge regionale 6
luglio 1984, n. 30 recante interventi regionali in materia di
agricoltura, già modificata dalla legge regionale 12 dicembre 1986,
n. 62".
Deliberazioni vistate: n. 15
Riunioni:
I Commissione: 2
II Commissione: 2
III Commissione: 2
IV Commissione: 2
V Commissione: 2
Commissione per le nomine: 1
Ufficio di Presidenza: 3
I e II Commissione in riunione congiunta: 1
I - II - III Commissione in riunione congiunta: 1
III e V Commissione in riunione congiunta: 1
IV e V Commissione in riunione congiunta: 2
Ricordo ai Consiglieri che non l'avessero ancora fatto di
presentare all'Ufficio Economato la denuncia dei redditi.
Informo, per dovere regolamentare, che monsieur Parfait Jans a
envoyé à la Présidence du Conseil un document pour la défense de
l'autonomie en Vallée d'Aoste, signé par une centaine de valdôtains
vivant en France.
Une copie du document a été déposé au secrétariat du Conseil et
pourra être consumté par toutes les personnes intéressées.
Il Presidente dell'Associazione Nazionale degli eletti della
montagna, creata a Strasburgo l'11 marzo 1991, ha trasmesso a
questa Presidenza lo Statuto e altri documenti relativi
all'organismo.
Chi fosse interessato alla documentazione, può trovarne una
copia all'archivio della Presidenza del Consiglio.
In data 14 giugno 1991 è pervenuto a questa Presidenza un
documento di protesta con il quale i proprietari dei terreni e
delle abitazioni del villaggio Lassy, in Val Veny nel Comune di
Courmayeur, chiedono che la parte di linea aerea dell'elettrodotto
della Val Veny venga interrata.
Copia del documento risulta già essere stata trasmessa ai
Capigruppo consiliari e al Presidente della III Commissione
consiliare permanente.
In relazione alla definizione degli ambiti territoriali relativi
alle istituente Aziende di Promozione turistica, è pervenuta in
data 14 giugno 1991 a questa Presidenza una richiesta di audizione,
sottoscritta da alcuni albergatori e commercianti della Val d'Ayas,
per illustrare alla IV Commissione consiliare permanente il loro
parere su questo importante problema.
Io ne do notizia al Consiglio, affinché eventualmente
nell'ambito della Commissione si decida in merito.
La Presidenza della Consulta regionale per la condizione
femminile ha inviato a questa Presidenza copia dei progetti
presentati nella serata del 7 giugno 1991 per promuovere
l'occupazione e la formazione professionale femminile in Valle
d'Aosta.
Copia dei progetti è depositata in archivio a disposizione dei
Consiglieri regionali.
Il Presidente della Giunta regionale ha trasmesso a questa
Presidenza copia della dichiarazione d'intenti da sottoscrivere fra
Ilva e Regione autonoma Valle d'Aosta, approvata dalla Giunta
regionale nell'adunanza del 14 u.s.
Copia del documento è stata trasmessa, per opportuna conoscenza,
al Presidente della IV Commissione consiliare permanente.
Queste sono le notizie relative all'attività della Presidenza e
del Consiglio.
Signori Consiglieri, un altro lutto ha colpito la famiglia dei
Consiglieri regionali. Il 13 giugno è deceduto a Torino l'ex
Consigliere Osvaldo Ciamporcero.
Nato a Carema nel 1912, Osvaldo Ciamporcero era stato
Consigliere regionale, eletto come indipendente nella lista della
Democrazia Cristiana nella prima legislatura, cioè dal 24 aprile
1949 al novembre 1954.
Era stato anche Sindaco del Comune di Pont-Saint-Martin, su
nomina del Comitato di Liberazione Nazionale, dal 15 luglio 1945 al
17 aprile 1946, ed anche consigliere comunale a
Pont-Saint-Martin.
Lo ricordiamo come attivo ed equilibrato amministratore, sia
nella sua attività di Consigliere comunale, sia in quella di
Consigliere regionale.
Abbiamo esternato alla famiglia i sensi del cordoglio del
Consiglio regionale ed oggi li rinnovo a nome di tutti voi, nel
momento in cui Osvaldo Ciamporcero viene ricordato in questo
Consiglio regionale.
Grazie.
Colleghi Consiglieri, terminano qui le comunicazioni del
Presidente del Consiglio.
Se nessuno chiede la parola, passiamo all'oggetto iscritto al
punto 2 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK