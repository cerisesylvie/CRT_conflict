Consiglio Regionale della Valle d'Aosta - Oggetto del Consiglio n. 93 del 17 aprile 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 93 del 17 aprile 1972 - Resoconto
OGGETTO N. 93/72 - Centro regionale per la diagnosi precoce
dei tumori ginecologici. (Interpellanza)
Mappelli (D.C.)
- Signor Presidente, Signori Consiglieri,
come ormai tutti sappiamo, il cancro dell'utero è una pesante
minaccia che grava sulla vita di ogni donna, specialmente se ha
superato i 30 anni di età, e pertanto si tratta quindi per lo più
di donne che nella fase più attiva della loro esistenza, spesso
giovani madri sottratte precocemente all'affetto della famiglia e
dei figli, e pertanto sappiamo che in Italia ogni anno muoiono
circa 5000 donne per carcinoma uterino.
Eppure è dal '43 che esiste la possibilità di cancellare il
cancro ginecologico dalle cause di morte grazie alla sua diagnosi e
quindi alla terapia tempestiva.
I centri per la profilassi dei tumori ginecologici hanno proprio
lo scopo di rendere operante su larga scala questa opera di
dépistage che mira da una parte alla scoperta delle forme iniziali
di tumore e dall'altra l'invio tempestivo della giovane ammalata
verso la terapia più idonea.
La guarigione sarà garantita solo in quei casi che sono stati
scoperti quando il tumore non è ancora avanzato e quindi è ancora
possibile curarlo in modo efficace.
Purtroppo, molto spesso, quando la paziente accusa dei disturbi
- e qui ci sono vari medici e potrebbero insegnarcelo - e si
consulta il ginecologo - è già troppo tardi per guarire perché il
male è ormai avanzato.
Per questo la lotta al cancro dell'utero che ha inizio subdolo è
uno dei temi più importanti e urgenti della medicina
preventiva.
Chiarito lo scopo che si prefiggono i centri per la profilassi
del tumore ginecologico, vediamo ora in che cosa consiste l'esame
in cui ogni donna, che ha superato i 30 anni, dovrebbe
sottoporsi.
Si prelevano le secrezioni e in esse si cercano le cellule
cancerose che sono la spia sicura e precoce del tumore.
Come sappiamo tutti, questo è un intervento assolutamente
indolore, rapido e innocuo.
Io mi ricordo che in seguito a varie pressioni giustamente da
parte e della popolazione valdostana e anche in questa sede, nel
gennaio del 1970 e precisamente il 22 gennaio 1970 ebbi a proporre
a questo Consiglio - che all'unanimità ha varato la legge per la
costituzione di questo centro allora si era deciso presso
l'Istituto regionale di Assistenza materna ed infantile di Aosta la
creazione di questo centro per il dépistage ginecologico per le
donne.
So che in conseguenza a questa legge, a suo tempo, erano state
anche acquistate delle apparecchiature sanitarie, però purtroppo, a
distanza di due anni da questa legge che era stata approvata dal
Consiglio - come precedentemente ho sottolineato - purtroppo ancora
oggi questo dépistage non ha avuto inizio.
Pertanto queste sono le ragioni per cui noi abbiamo presentato
l'interpellanza per chiarire i motivi per cui non si è ancora
proceduto all'attuazione di questa legge.
Benzo (D.P.)
- Nel 1970, come giustamente ha ricordato
lei Consigliere Mappelli - e diamo atto anche dell'intervento, come
lei ha detto, in questa sede, in particolare della Dott.ssa Siggia
che chiedeva questo provvedimento, si è provveduto - come lei sa -
prima di tutto all'istituzione dell'Ente Ospedaliero regionale e si
è effettuato lo scorporo dell'Istituto regionale materno ed
infantile salvo i locali adibiti al centro trasfusionale e al
centro tumori ginecologici femminili.
Il personale sanitario che opera nell'ex Istituto infantile,
oggi Maternità regionale, nel corso del 1971, in seguito agli
accordi AMPO-ANAO, è stato inquadrato nell'organico dell'Ente
ospedaliero ed ha perso la sua qualifica di dipendente
regionale.
È venuto così a mancare di fatto la possibilità di disporre per
il funzionamento del Centro del personale di cui all'art. 4 della
legge istitutiva.
L'Amministrazione regionale ha però provveduto ugualmente - in
considerazione della natura sociale del servizio prevenzione e
diagnosi precoce dei tumori - ad acquistare tutta l'attrezzatura
necessaria al centro stesso.
Tale attrezzatura è stata consegnata e sistemata nei locali del
Centro il 24 dicembre 1971.
Ai primi di febbraio del '72 ho inviato al presidente dell'Ente
la lettera di cui dò lettura.
"Al Presidente dell'Ente Ospedaliero regionale.
Oggetto: Centro diagnosi tumori precoci ginecologici
Con legge regionale 22/1/70 n.5 è stata approvata, ai sensi e
per gli effetti degli artt.5 e seguenti del Decreto del Presidente
della Repubblica 11.2.61 n.249 l'Istituzione presso l'ex Istituto
regionale di Assistenza Materna ed Infantile di Aosta di un centro
regionale per la diagnosi precoce dei tumori ginecologici.
Questa Amministrazione, dopo aver preso opportuni contatti
con la Direzione sanitaria dell'Ospedale Materno suddetto, ha
provveduto nel frattempo, all'acquisto di tutta l'attrezzatura
sanitaria occorrente per l'allestimento del centro stesso.
Perché l'Ospedale di cui sopra, unitamente all'ex Ospedale
Mauriziano, costituiti ai sensi della legge 12.2.68 n.132 in Enti
Ospedalieri sono stati successivamente fusi formando l'Ente
Ospedaliero regionale, si rende necessario rivedere la legge
istitutiva del Centro per quanto si riferisce alla gestione e al
funzionamento.
In relazione a quanto sopra, gradirei pertanto avere un
incontro con la S.V. e con gli esperti di codesto Ente per la
definizione del problema del trasferimento del Centro a codesto
Ente.".
Dopo vari solleciti, il Presidente dell'Ente, in data 12 aprile,
mi ha dato questa risposta:
"In risposta a sua lettera del 10/2 relativa all'oggetto le
comunico che questa Amministrazione ha incaricato una Commissione
di tecnici per lo studio del problema.
Non appena l'apposita Commissione avrà ultimato i suoi
lavori, sarà mia premura comunicarle le conclusioni."
Per quanto ci riguarda, quindi, non è nelle possibilità di
questa Amministrazione regionale, oggi, far funzionare il Centro,
atteso che, ripeto, il personale medico che in esso dovrà operare è
strettamente vincolato dal rapporto di impiego con l'Ente
Ospedaliero.
Restiamo pertanto in attesa delle determinazioni dell'Ente.
Mappelli (D.C.)
- Io non vorrei che qualcuno prenda poi
nota se le vibrazioni del mio timbro di voce sono tante o poche,
comunque, cercherò di essere gentile, di dire comunque quello che
penso.
Benzo, mi dai del lei e mi fai ridere... mi fai, non dico pena,
mi fai ridere.
Il problema è un altro: quando Benzo viene qui di fronte al
Consiglio regionale, ufficialmente, a far certe dichiarazioni, mi
consenta - è una manchevolezza gravissima in base alle sue
dichiarazioni - e lo dimostrerò subito.
Quando l'amico Benzo - ecco, questo è il termine di discorso -
viene in questa sede a parlare dell'istituzione dell'Ente
Ospedaliero, orbene io tengo a sottolineare che l'Ente Ospedaliero
fu creato prima ancora che Benzo sedesse lì - l'Ente Ospedaliero
-.
In un secondo tempo venne poi creato quello dell'Istituto
Materno.
Comunque questo non ha nessuna importanza. Il grave fatto morale
è questo: che, anziché preparare il personale sanitario - perché
questo è il discorso serio, caro Benzo, è quello di preparare il
personale sanitario! Perché occorre far fare dei corsi, occorre che
queste persone siano preparate - e il tutto sarebbero eventualmente
1-2 assistenti sociali con un medico e una segretaria. No, lui,
dopo un anno parte e va ad acquistare l'attrezzatura che poi
trasmette all'Ente.
Signori, qui abbiamo voglia di scherzare mentre la gente sta
morendo. È un problema molto grave!
Quando oggi, giustamente, Benzo viene a dire che non è possibile
che questa Amministrazione metta in funzione questo Centro oggi, lo
dice lui, chiaro. Ma in tutto l'anno 1970 l'Istituto Materno rimase
sotto l'Amministrazione regionale, chiaro?
E in un anno, se vi era la volontà, - dirò di più, e qui mi
riferisco a lui personalmente, la sensibilità sociale, quella
parola che viene troppo spesso nelle varie occasioni, - ma io dirò
di più, il senso di responsabilità e di serietà nel condurre
l'assessorato della Sanità - orbene in un anno io ritengo che, dato
che i locali c'erano, e l'ha detto lui che vi erano, il personale
c'era - ed è lì - si trattava di mettere, ad un certo momento, in
funzione un Centro, cosa che non è avvenuto.
E oggi si fa come Ponzio e Pilato - e allora mi consentano, non
voglio offendere, ma questo è il sistema di Benzo-Pilato, e allora
ad un certo momento è chiaro che bisognerà, ha scaricato sull'Ente
Ospedaliero che, quando hanno chiesto milioni non gli avete dato
una lira e adesso dire: questa è l'attrezzatura, tiratevi da
fare!
Ma questa non è responsabilità!
Benzo (D.P.)
- Quando fanno i discorsi della domenica
certi cittadini, uscendo da certi luoghi, dicono "da che
pulpito".
Quindi, siccome non penso assolutamente d'aver bisogno di
prendere lezioni né di sensibilità sociale né di responsabilità dal
Consigliere Mappelli il quale, ogni tanto, per parafrasare Goldoni,
ha delle "non spiritose invenzioni", rispondo solo in merito alla
questione che riguarda la preparazione del personale sanitario.
Vuol dirmi, lei, Consigliere Mappelli, come, ad un certo
momento, - sono corsi di due o tre mesi - quando noi avessimo anche
avuto, e poteva anche essere fatto, due citologhe - di cui lei vedo
che ha preparato un intervento, appunto, una lezione di citologia e
di oncologia notevole, vero...
(interruzione di Mappelli)
...Se non conosce l'oncologia non se la prenda! Guardi che non è un
titolo l'oncologia, per lei...
(Montesano
: Consigliere
Mappelli, calma, calma) ...Non è un titolo, quindi, ad un certo
momento, ripeto, anche due o tre mesi, non avrebbero potuto
operare, proprio, ripeto, per le ragioni che ho espressamente dette
in questo Consiglio poc'anzi e che non sto a ripetere perché lei
"repetita non iuvant"...
(interruzione di Mappelli)
Montesano (P.S.D.I.)
- Consigliere Mappelli, se lei non è
soddisfatto, può trasformare in mozione l'interpellanza e così
tutti discutono.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK