Consiglio Regionale della Valle d'Aosta - Oggetto del Consiglio n. 2091 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Enti e Società sportive
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2091 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2091/X Concessione, ai sensi della legge regionale
31/1992, di un contributo di lire 80.000.000 alla Società
ciclistica valdostana nelle spese previste per l'organizzazione
della 33° edizione del Giro ciclistico internazionale a tappe Valle
d'Aosta - Haute Savoie-Mont Blanc in programma dal 2 all'8
settembre 1996. Approvazione ed impegno di spesa.
Deliberazione Il Consiglio
Premesso che:
La Società Ciclistica Valdostana, con sede in Pont-Saint-Martin,
ha presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento della 33° edizione del Giro
ciclistico internazionale a tappe "Valle d'Aosta - Haute
Savoie-Mont Blanc", riservato ad atleti dilettanti, in programma
dal 2 all'8 settembre 1996;
La competizione, alla quale è prevista la partecipazione di
oltre 150 atleti in rappresentanza di numerose nazioni interessa,
come per le ultime edizioni, anche la confinante regione francese
dell'Alta Savoia;
Alla richiesta sopra specificata è stato allegato il preventivo
di spesa che ammonta a complessive Lire 220.000.000, così
dettagliate:
- Tributi governativi, tasse e assic. gare Lire 14.100.000
(assistenza tecnica e assicurazioni, tasse UCI, diritti
di segreteria, ritenute d'acconto sui premi in denaro)
- Tasse per controllo doping Lire 3.500.000
- Acquisti attrezzature e materiali d'organizzazione Lire
9.000.000
(maglie, numeri dorsali, adesivi, cartelli e materiali
vari per servizi di arrivo e segnaletica varia)
- Spese tipografiche Lire 15.000.000
(stampati e depliant)
- Premi atleti e società Lire 43.590.000
(di classifica giornaliera di tappa e finale,
cronometro individuali e classifica generale
finale, dotazione giornaliera maglie e gran premi,
coppe, trofei e medaglie per premiazione)
- Argent de poche per concorrenti stranieri Lire 945.000
- Servizi tecnici Lire 20.000.000
(presidente Giuria, direzione corsa, cronometristi,
servizi fotografici e fotofinish e polizia stradale)
- Spese di amministrazione Lire 20.000.000
(consulenza contabile, tasse e imposte varie,
postali, telefoniche)
- Spese alberghiere Lire 92.400.000
(a concorrenti, seguito e personale d'organizzazione)
- Spese varie Lire 1.465.000
-----------------------
Totale Lire 220.000.000
Si dà atto che l'Ufficio regionale per il turismo ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta della Società
Ciclistica Valdostana mediante la concessione di un contributo
massimo di Lire 80.000.000, pari al 37 percento circa delle spese
preventivate per l'organizzazione e lo svolgimento dell'iniziativa
in questione;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto dagli articoli 13 - comma 1 - lett. e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
80.000.000 (ottantamilioni) a favore della Società Ciclistica
Valdostana, con sede in Pont-Saint-Martin, P.I. 00507100071, e
comunque in percentuale non superiore al 37 percento circa delle
spese effettivamente sostenute e regolarmente giustificate per
l'organizzazione e lo svolgimento della 33° Edizione del Giro
ciclistico internazionale a tappe "Valle d'Aosta - Haute Savoie -
Mont Blanc", riservato ad atleti dilettanti, in programma dal 2
all'8 settembre 1996;
2) di approvare e di impegnare la spesa di Lire 80.000.000
(ottantamilioni), con imputazione sul cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), riferimento dettaglio 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, anche ratealmente, salvo conguaglio da effettuarsi a
manifestazione conclusa, previa presentazione del consuntivo
corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Président On peut passer à la votation de l'objet n° 31:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK