Consiglio Regionale della Valle d'Aosta - Oggetto del Consiglio n. 890 del 30 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 890 del 30 novembre 1989 - Resoconto
OGGETTO N. 890/IX - Disegno di legge: "Concessione di
contributi per la realizzazione di impianti di risalita e di
strutture ad essi funzionalmente connesse".
Presidente - Ha chiesto di parlare l'Assessore al Turismo,
Urbanistica e Beni Culturali Faval, ne ha facoltà.
Faval (UV)
- L'illustration du projet de loi que nous
allons discuter a déjà été faite ce matin.
Je voudrais uniquement formaliser la proposition de modifier
l'art. 3, dans le sens que j'avais dit ce matin. Je vais relire
l'emendement:
Il secondo comma dell'art. 3 è sostituito dal
seguente:
"2. Rientrano nella spesa ammessa i costi relativi alla
progettazione e all'eventuale acquisto di aree necessarie alla
costruzione dell'impianto".
Cela parce que la deuxième partie de ce même article fait
référence à l'art.6 de façon erronée.
Presidente
- E' aperta la discussione generale sul
disegno di legge.
Ha chiesto di parlare il Consigliere Riccarand, ne ha
facoltà.
Riccarand (NS)
- E' la terza volta che il Consiglio
affronta l'esame di questo disegno di legge: la prima volta era
stato approvato a maggioranza e poi non era stato vistato dal
Presidente della Commissione di Coordinamento; la seconda volta è
stato nuovamente approvato a maggioranza e poi è stato impugnato
dal Governo di fronte alla Corte Costituzionale; adesso viene
riproposto con alcune modifiche che però non superano tutti i
rilievi di incostituzionalità che erano stati avanzati, in
particolare rimane quella norma che prevede la retroattività a
partire dal 1985 dei finanziamenti a fondo perduto, previsti da
questo disegno di legge, che è uno degli argomenti che ha
determinato il ricorso del Governo davanti alla Corte
Costituzionale. Credo quindi che anche sotto l'aspetto della
validità giuridica di questo provvedimento ci siano diversi punti
interrogativi.
Al di là comunque della validità costituzionale di questo
disegno di legge, rimangono tutte le osservazioni che già avevamo
fatto in precedenti occasioni. Senza stare a ripetere tutto il
discorso, ribadisco il nostro giudizio negativo sul merito di
questo provvedimento, che è un'ulteriore legge che va ad
aggiungersi ad una serie ormai troppo lunga di leggi regionali di
finanziamento per impianti di risalita, mentre siamo ancora oggi
privi di una disciplina organica della materia.
Ricordo qui che l'Assessore al Turismo, in Commissione, il 29
giugno 1989, ci aveva detto che era allo studio una legge di
disciplina generale; questa legge, però, a distanza di diversi
mesi, non si è ancora vista. E allora si continua a procedere come
prima.
Il piano paesistico, al cui interno dovremmo collocare le scelte
sugli interventi a fune, non va avanti, è sempre fermo, da anni lo
aspettiamo, e noi andiamo a fare un provvedimento che finanzia a
fondo perduto dei grossi impianti fino al 75% della spesa prevista,
e che va ad aggiungersi alle leggi di finanziamento che già ci sono
per impianti di risalita con mutuo, per l'innevamento artificiale,
per la manutenzione delle piste, per la partecipazione azionaria,
per la sistemazione idrogeologica dei comprensori che sono stati
danneggiati, ecc.. Cioè, una massa grande di denaro che potrebbe
essere molto meglio utilizzata, non è collocata all'interno di una
visione complessiva dell'intervento.
In particolare di questo disegno di legge rimangono a nostro
avviso inaccettabili alcuni punti: in primo luogo il finanziamento
a fondo perduto per il 75% della spesa prevista, che è una somma
molto alta non solo per i piccoli impianti, che potrebbe avere una
giustificazione, ma anche per impianti di grosse società; in
secondo luogo contestiamo la retroattività del provvedimento a
partire dal 1985, rispetto alla quale rimangono vizi di
incostituzionalità e che comunque non depone a favore della
chiarezza e del significato della legge, che dovrebbe sempre
guardare al futuro e non invece andare a finanziare adesso in modo
diverso interventi che hanno usufruito di agevolazioni regionali
attraverso mutui ecc.
Terzo elemento negativo è la documentazione totalmente
inadeguata che viene richiesta. E' ben diverso il caso del mutuo
dal finanziamento a fondo perduto e invece qui viene chiesta la
stessa documentazione, mentre l'analisi della congruità delle stime
e dei prezzi che vengono presentati richiederebbe una
documentazione molto più significativa di quella che è prevista dal
disegno di legge.
E infine l'ultimo elemento, su cui già avevamo espresso delle
critiche e le ribadiamo, è quello della composizione della
Commissione tecnica e consultiva. Non riusciamo a capire perchè in
questa Commissione, che praticamente si prende tale e quale da
un'altra legge regionale che finanzia i mutui per gli impianti di
risalita, viene inserita la figura dell'Assessore, la figura del
Presidente della Giunta e non invece altre figure tecniche che
sarebbe opportuno inserire. Quindi, si modifica quella che era una
Commissione consultiva tecnica in una Commissione mista tecnica e
politica, che costituisce poi un doppione rispetto alle scelte che
deve fare la Giunta.
Pertanto rispetto a questi elementi presentiamo una serie di
emendamenti.
Proponiamo di sopprimere l'articolo 4, che è quello che prevede
che i finanziamenti vadano non solo alle aziende piccole, medie,
grandi e super, come era previsto nell'articolo 3 secondo un
ammontare che è decrescente, ma prevede anche per le aziende super
un finanziamento fino al 75% a fondo perduto, cosa che ci sembra in
contrasto con quello che si afferma all'articolo 3.
Proponiamo inoltre un emendamento al primo comma dell'articolo
5, in modo da dettagliare meglio e precisare qual è la
documentazione che deve essere presentata.
Inoltre proponiamo di sopprimere alcune parole nel secondo comma
dell'articolo 5, là dove si dice che i Consigli comunali devono
esprimere entro 60 giorni dalla data di presentazione della sopra
descritta documentazione il loro parere e che, superato tale
termine, si dà per espresso un parere favorevole, cosa fra l'altro
che è in contrasto con l'emendamento proposto anche dalla
Commissione, che inserisce il parere del Comune fra gli elementi
che devono essere valutati. Quindi, perchè dobbiamo dire che si dà
per forza parere favorevole? Fissiamo i 60 giorni, ma non per
questo se non viene espresso un parere, deve essere considerato
favorevole: manca e si va avanti. Un parere che non viene dato può
indicare una difficoltà che c'è e che va valutata.
Infine proponiamo di modificare il primo comma dell'articolo 6
sulla composizione della Commissione tecnica consultiva, in modo da
non prevedere la presenza, accanto alle figure già previste dalla
legge 46/1985, anche del Presidente della Giunta e dell'Assessore,
ma di prevedere altre due figure tecniche, cioè la figura del
geologo della Regione e la figura di un rappresentante delle
associazioni ambientalistiche.
Proponiamo infine di sopprimere l'articolo 8 che è quella norma
transitoria che stabilisce la retroattività della legge a partire
dal 1985.
Questi emendamenti li presento congiuntamente al Consigliere
Tonino.
Presidente
- Dichiaro chiusa la discussione generale.
Ha chiesto di parlare l'Assessore al Turismo, Urbanistica e Beni
Culturali Faval, ne ha facoltà.
Faval (UV)
- Simplement pour tranquilliser le Conseil par
rapport aux remarques de M.Riccarand à l'article 8, c'est-à-dire la
partie concernant la rétroactivité.
A ce propos je répète ce que j'ai dit ce matin, c'est-à-dire que
le texte de ce projet de loi a été concordé directement avec le
bureau de la Présidence du Conseil des Ministres, donc je crois que
les soucis manifestés par M.Riccarand ne devraient plus
subsister.
Je ne reprends pas les arguments que M.Riccarand a exprimés en
fonction des modifications qu'il a proposées, ce genre de
discussion on l'a déjà faite pendant deux fois au Conseil régional.
Je prends acte que M.Riccarand insiste sur sa position, je demande
de ne pas voter ses amendements puisque le projet de loi d'après
nous a une fonction très importante, qui est celle de permettre à
la Vallée d'Aoste dans le domaine des structures de remontée
mécanique d'aller de l'avant, en améliorant sa situation. Nous
pensons que ce soit la qualité qui permet en ce moment et qui
permettra encore en Val d'Aoste de pouvoir contrecarrer la
concurrence qui de plus en plus augmente et devient difficile.
Presidente
- Ha chiesto di parlare il Consigliere Tonino,
per dichiarazione di voto, ne ha facoltà.
Tonino (PCI)
- Dichiaro il voto contrario del nostro
Gruppo, e, seguendo l'invito dell'Assessore, anch'io non ripeto le
valutazioni che abbiamo fatto già in precedenti occasioni.
Mi preme solo sottolineare che è preoccupazione anche nostra
quella di favorire un processo di innovazione tecnologica degli
impianti di risalita nella nostra Regione ed è quindi necessaria
una politica coraggiosa della Regione in tal senso. Quello che
contestiamo è il metodo che è contenuto in questo provvedimento di
legge, che abbiamo definito per un verso troppo generico, e per
altro verso - in questo senso ho nuovamente sottoscritto con il
Consigliere Riccarand gli emendamenti che riguardano la
documentazione - privo della necessaria attenzione al problema del
rapporto fra questi investimenti e gli equilibri ambientali.
Si tratta di un no che riguarda il metodo e i contenuti della
legge, che riguarda il rifiuto della logica e della programmazione
in un settore che ha un così grande rilievo e un così grosso
impatto sull'ambiente.
Presidente
- Si passa all'esame dell'articolato. Do
lettura dell'articolo 1:
Articolo 1
(Finalità)
1. La Regione Valle d'Aosta, allo scopo di favorire una
razionale programmazione degli investimenti, concede a società
funiviarie contributi finalizzati alla realizzazione di impianti a
fune, nonchè di strutture ad essi funzionalmente connesse.
2. Sono strutture funzionalmente connesse quelle di cui
all'articolo1, quarto comma, della legge regionale 15 luglio 1985,
n.46, concernente " Concessione di incentivi per la realizzazione
di impianti di risalita e di connesse strutture di servizio",
nonchè gli impianti necessari a favorire il distacco controllato di
valanghe.
Presidente
- Pongo in votazione l'articolo 1:
Esito della votazione:
Presenti: 28
Votanti: 28
Favorevoli: 24
Contrari: 4
Il Consiglio approva
Presidente
- Do lettura dell'articolo 2:
Articolo 2
(Classificazione delle aziende)
1. Per le finalità di cui alla presente legge, le aziende sono
così classificate:
a) piccole: ricettività giornaliera da 101 a 600 sciatori;
b) medie: ricettività giornaliera da 601 a 4000 sciatori;
c) grandi: ricettività giornaliera da 4.001 a 10.000
sciatori;
d) super: ricettività giornaliera oltre 10.000 sciatori.
2. La ricettività giornaliera di un comprensorio è calcolata
moltiplicando per due la sommatoria delle potenze degli impianti a
fune installati nel comprensorio stesso, intendendosi per potenza
di un impianto il prodotto della sua portata oraria massima
autorizzata per il suo dislivello, espresso in chilometri.
Presidente
- Pongo in votazione l'articolo 2:
Esito della votazione:
Presenti: 28
Votanti: 28
Favorevoli: 24
Contrari: 4
Il Consiglio approva
Presidente
- Do lettura dell'articolo 3:
Articolo 3
(Modalità di intervento)
1. Società ed enti proprietari di impianti di risalita possono
ottenere contributi a fondo perduto a fronte delle spese derivanti
dagli investimenti di cui all'art.1, entro i seguenti limiti:
a) fino ad un massimo del 70% della spesa ammessa per le aziende
classificate "piccole";
b) fino ad un massimo del 60% della spesa ammessa per le aziende
classificate "medie";
c) fino ad un massimo del 10% della spesa ammessa per le aziende
classificate "grandi";
d) fino ad un massimo del 2% della spesa ammessa per le aziende
classificate "super".
2. Rientrano nella spesa ammessa i costi relativi alla
progettazione e all'eventuale acquisto di aree necessarie alla
costruzione dell'impianto, la cui realizzazione sia stata
concordata ai sensi dell'articolo 6 della presente legge.
Presidente
- All'articolo 3 vi è l'emendamento della
Commissione, che è stato riproposto dall'Assessore Faval, di cui do
lettura:
Il secondo comma dell'art.icolo3 è sostituito dal
seguente:
"2. Rientrano nella spesa ammessa i costi relativi alla
progettazione e all'eventuale acquisto di aree necessarie alla
costruzione dell'impianto".
Lo pongo in votazione:
Esito della votazione:
Presenti: 28
Votanti: 28
Favorevoli: 24
Contrari: 4
Il Consiglio approva
Presidente
- Do lettura dell'articolo 3 nel testo così
emendato:
Articolo 3
(Modalità di intervento)
1. Società ed enti proprietari di impianti di risalita possono
ottenere contributi a fondo perduto a fronte delle spese derivanti
dagli investimenti di cui all'art.1, entro i seguenti limiti:
a) fino ad un massimo del 70% della spesa ammessa per le aziende
classi ficate "piccole";
b) fino ad un massimo del 60% della spesa ammessa per le aziende
classificate "medie";
c) fino ad un massimo del 10% della spesa ammessa per le aziende
classificate "grandi";
d) fino ad un massimo del 2% della spesa ammessa per le aziende
classificate "super".
2. Rientrano nella spesa ammessa i costi relativi alla
progettazione e all'eventuale acquisto di aree necessarie alla
costruzione dell'impianto.
Esito della votazione:
Presenti: 28
Votanti: 28
Favorevoli: 24
Contrari: 4
Il Consiglio approva
Presidente
- Do lettura dell'articolo 4:
Articolo 4
(Interventi per impianti di particolare
importanza sciistica)
1. Nel caso di impianti di particolare importanza sciistica i
contributi di cui alla presente legge possono essere concessi sino
ad un ammontare massimo del 75% della spesa ammessa qualunque sia
la ricettività giornaliera di cui aIl'art. 2.
2. Sono considerati di particolare importanza sciistica, per le
finalità di cui alla presente legge:
a) gli impianti, anche posti in successione che costituiscono la
principale linea di accesso e di alimentazione di un comprensorio
sciistico,
b) gli impianti, anche posti in successione, che realizzano il
collegamento sciistico tra due o più comprensori.
3. Per comprensorio sciistico si intende un complesso organico
di impianti di risalita e piste di sci gestito in forma
unitaria.
4. Gli interventi regionali sono concessi sia per la costruzione
di impianti nuovi, sia per la sostituzione di impianti
esistenti.
5. I finanziamenti di cui al presente articolo sono concedibili
solo per la costruzione di impianti i cui veicoli siano, almeno
parzialmente, chiusi.
Presidente
- All'articolo 4 vi è un emendamento
soppressivo proposto dal Consigliere Riccarand, che pongo in
votazione:
Esito della votazione:
Presenti: 27
Votanti: 3
Favorevoli: 3
Astenuti: 24 (Aloisi, Agnesod, Andrione, Beneforti, Faval,
Fosson, Gremmo, Lanièce, Lanivi, Limonet, Louvin, Marcoz, Martin,
Milanesio, Mostacchi, Pascale, Perrin, Rollandin, Rusci, Trione,
Vallet, Vesan, Vierin e Voyat)
Il Consiglio non approva
Presidente
- Pongo in votazione l'articolo 4 nel testo
originario:
Esito della votazione:
Presenti: 28
Votanti: 28
Favorevoli: 24
Contrari: 4
Il Consiglio approva
Presidente
- Do lettura dell'articolo 5:
Articolo 5
(Presentazione delle domande)
1. Le domande per l'ottenimento dei contributi sono presentate
all'Assessorato regionale competente in materia di turismo e
contestualmente ai Comuni interessati, corredate di progetto,
preventivo di spesa, relazione tecnica, piano finanziario e copia
dei bilanci relativi agli ultimi tre esercizi.
2. I consigli comunali devono esprimersi entro 60 giorni dalla
data di presentazione della sopra descritta documentazione da parte
del richiedente; superato tale termine si dà per espresso un parere
favorevole.
Presidente
- All'articolo 5 vi è l'emendamento proposto
dal Consigliere Riccarand che prevede la sostituzione del primo
comma con il seguente:
1. Le domande per l'ottenimento dei contributi sono
presentate dalle Società funiviarie all'Assessorato regionale
competente in materia di turismo e, contestualmente, ai Comuni
territorialmente interessati. Le domande devono essere corredate
dalla seguente documentazione:
a) progetto esecutivo o di massima dell'impianto da
realizzare;
b) documentazione tecnica relativa alle infrastrutture
accessorie (parcheggi, ricoveri di mezzi battipista, depositi,
strade di accesso, strutture funzionali all'esercizio e alla
manutenzione degli impianti, impianti di trasformazione e trasporto
dell'energia elettrica e simili);
c) una relazione illustrativa delle finalità dell'impianto, da
cui in ogni caso risultino le interrelazioni con le piste da sci
eventualmente gii esistenti e con quelle di cui si intende
promuovere la realizzazione, allegando per queste ultime il
progetto di massima con la specificazione dello sviluppo, delle
larghezze e delle pendenze;
d) una relazione sulla situazione ricettiva della zona;
e) preventivi di spesa per l'impianto, le strutture
funzionalmente connesse, le piste da sci e gli eventuali parcheggi
o altre opere;
f) piano finanziario;
g) copia dei bilanci relativi agli ultimi tre esercizi;
h) documentazione comprovante la disponibilità dei terreni
interessati dall'impianto o dalle infrastrutture accessorie con
eventuali indicazioni delle servita che si intendono imporre.
Ha chiesto di parlare il Consigliere Riccarand, ne ha
facoltà.
Riccarand (NS)
- Con l'emendamento al primo comma
dell'articolo 5 non si tratta di stravolgere l'impostazione
dell'articolo, si tratta solo di precisare meglio la documentazione
che deve essere presentata.
Credo che sia un emendamento utile per chi dovrà esaminare le
domande, perchè, ripeto, non si tratta dello stesso meccanismo e
della stessa documentazione che può riguardare un mutuo, che
comunque deve essere rimborsato, ma si tratta di un finanziamento a
fondo perduto, quindi il fatto di avere una documentazione più
accurata sarebbe estremamente utile. Insisto pertanto perchè
l'emendamento sia accettato.
Presidente
- Pongo in votazione l'emendamento proposto
dal Consigliere Riccarand al primo comma dell'articolo 5:
Esito della votazione:
Presenti: 27
Votanti: 5
Favorevoli: 5
Astenuti: 22 (Aloisi, Agnesod, Andrione, Beneforti, Faval,
Fosson, Lanièce, Lanivi, Limonet, Louvin, Marcoz, Martin,
Milanesio, Mostacchi, Perrin, Rollandin, Rusci, Trione, Vallet,
Vesan, Vierin e Voyat)
Il Consiglio non approva
Presidente
- All'articolo 5 vi è l'emendamento proposto
dalla Commissione, di cui do lettura:
Nel primo comma dell'articolo 5 le parole "all'Assessorato
regionale competente in materia di turismo" sono sostituite dalle
parole "all'Assessorato regionale del Turismo, Urbanistica e Beni
Culturali".
Lo pongo in votazione:
Esito della votazione:
Presenti: 27
Votanti: 27
Favorevoli: 23
Contrari: 4
Il Consiglio approva
Presidente
- Vi è ancora un emendamento al secondo comma
dell'articolo 5, proposto dal Consigliere Riccarand, che
recita:
All'articolo 5, secondo comma, sopprimere le seguenti
parole:
"superato tale termine si dà per espresso un parere
favorevole".
Ha chiesto di parlare il Consigliere Riccarand, ne ha
facoltà.
Riccarand (NS)
- C'è all'articolo 6 un emendamento della
Commissione che riformula il quinto comma in questo modo:
"Le
domande esaminate dalla Commissione vengono sottoposte, unitamente
al parere della stessa espresso ed al parere del Comune di cui al
secondo comma dell'articolo 5, all'esame della Giunta regionale che
decide ecc.".
Credo che, anche in considerazione di questo emendamento della
Commissione, sia tanto più opportuno eliminare questo
silenzio/assenso che viene previsto all'articolo 5. Non possiamo
dire che, se il Comune si esprime, deve essere un parere
favorevole; diciamo che ci sono quei 60 giorni di tempo, dopo di
che si va avanti, ma non necessariamente che decorso questo periodo
il parere va considerato favorevole.
Presidente
- Pongo in votazione l'emendamento al secondo
comma dell'articolo 5 proposto dal Consigliere Riccarand:
Esito della votazione:
Presenti: 27
Votanti: 4
Favorevoli: 4
Astenuti: 23 (Aloisi, Agnesod, Andrione, Beneforti, Faval,
Fosson, Gremmo, Lanièce, Lanivi, Limonet, Louvin, Marcoz, Martin,
Milanesio, Mostacchi, Perrin, Rollandin, Rusci, Trione, Vallet,
Vesan, Vierin e Voyat)
Il Consiglio non approva
Presidente
- Pongo in votazione l'articolo 5 nel testo
così emendato:
Articolo 5
(Presentazione delle domande)
1. Le domande per l'ottenimento dei contributi sono presentate
all'Assessorato regionale del Turismo, Urbanistica e Beni Culturali
e contestualmente ai Comuni interessati, corredate di progetto,
preventivo di spesa, relazione tecnica, piano finanziario e copia
dei bilanci relativi agli ultimi tre esercizi.
2. I consigli comunali devono esprimersi entro 60 giorni dalla
data di presentazione della sopra descritta documentazione da parte
del richiedente; superato tale termine si dà per espresso un parere
favorevole.
Esito della votazione:
Presenti: 27
Votanti: 27
Favorevoli: 23
Contrari: 4
Il Consiglio approva
Presidente
- Do lettura dell'articolo 6:
Articolo 6
(Istruttoria e concessione dei contributi)
1. L'Assessorato regionale competente in materia di turismo
verifica l'ammissibilità formale delle domande, per il tramite
della Commissione di cui all'articolo3 della legge regionale 15
luglio 1985, n.36, cosi integrata:
a) dal Presidente della Giunta regionale o da un suo
delegato;
b) dall'Assessore regionale del Turismo, Urbanistica e Beni
Culturali o da un suo delegato.
2. La Commissione è validamente riunita con la presenza della
maggioranza dei componenti ed esprime parere con il voto favorevole
di almeno cinque commissari.
3. Qualora un commissario svolga qualsiasi funzione o incarico
mell'ambito di una società, ente o privato proprietario di impianti
di risalita richiedente l'adozione dei benefici della presente
legge, non partecipa all'esame della relativa domanda.
4. Il parere della Commissione deve concernere sia le soluzioni
tecniche proposte, sia gli aspetti economici e gestionali
dell'iniziativa considerata.
5. Le domande esaminate dalla Commissione vengono quindi
sottoposte, unitamente al parere dalla stessa espresso, all'esame
della Giunta regionale che decide, motivando, in merito alla
concessione del contributo.
6. Nel caso di impianti situati al di fuori di comprensori già
esistenti ed operativi alla data di entrata in vigore della
presente legge, l'ammissibilità ai benefici di cui agli articoli 3
e 4 è subordinata all'inserimento degli impianti stessi nell'ambito
di un programma di interventi predisposto dalla Giunta regionale,
sottoposto all'esame della competente Commissione consiliare ed
approvato dal Consiglio regionale.
Presidente
- All'articolo 6 vi è un emendamento proposto
dal Consigliere Riccarand, che prevede la sostituzione del primo
comma con il seguente:
1) L'Assessorato regionale del Turismo Urbanistica e Beni
Culturali verifica l'ammissibilità formale delle domande e le
sottopone quindi all'esame di merito della Commissione
tecnico-consultiva di cui all'art. 3 della legge regionale 15
luglio 1985, n. 46, così integrata:
a) dal geologo del Servizio sistemazioni idrauliche e di difesa
del suolo dell'Assessorato dell'Agricoltura, Foreste e Ambiente
Naturale;
b) un rappresentate designato dalle associazioni ambientaliste
operanti in Valle d'Aosta e ufficialmente riconosciute con Decreto
del Ministero dell'Ambiente, ai sensi della legge 8 luglio 1986, n.
349.
Presidente
- Ha chiesto di parlare il Consigliere
Riccarand, ne ha facoltà.
Riccarand (NS)
- Chiedo al Consiglio di esaminare con una
certa attenzione questo emendamento, perchè qui sono due gli
aspetti che dovete prendere in considerazione.
Intanto c'è una formulazione di questa istruttoria che a mio
avviso è del tutto inaccettabile, perchè quando si dice che
"l'Assessorato regionale competente in materia di turismo
verifica l'ammissibilità formale delle domande, per il tramite
della Commissione di cui all'art. 3 della LR 15 luglio 1985, n. 46,
così integrata, ecc."
, non capisco che significato abbia. La
Commissione non deve fare una verifica sull'ammissibilità formale
delle domande, che è compito degli uffici, la Commissione deve fare
un esame nel merito; per cui la mia proposta di emendamento è che
l'Assessorato regionale del Turismo, Urbanistica e Beni Culturali
verifichi l'ammissibilità formale delle domande (e questo è compito
dell'Assessorato e degli Uffici), ma poi sottoponga queste domande
all'esame di merito della Commissione tecnico-consultiva,
altrimenti non ha nessun significato.
Non capisco che significato abbia dire che l'Assessorato
verifica l'ammissibilità formale per il tramite della Commissione.
E' una cosa che non ha nessun significato e che priva questa
Commissione di qualsiasi funzione.
L'altra questione è la composizione di questa Commissione. Ho
già detto che questa è una Commissione che definiamo consultiva,
però non si capisce che significato ha inserirci non solo
l'Assessore, che potrebbe avere qualche giustificazione in quanto è
il settore di sua competenza, ma anche il Presidente della Giunta,
in una Commissione che dovrebbe verificare l'ammissibilità formale
delle domande.
Credo che questo sia un modo di procedere che non sta in piedi
assolutamente.
Chiedo di modificare questo primo comma, tornando ad una
Commissione tecnico-consultiva, per cui l'emendamento è molto
chiaro:
"L'Assessorato regionale del Turismo Urbanistica e Beni
Culturali verifica l'ammissibilità formale delle domande e le
sottopone quindi all'esame di merito della Commissione
tecnico-consultiva di cui all'art. 3 della legge regionale 15
luglio 1985, no 46, così integrata:...".
.
La proposta è quella di integrarla con la figura del geologo e
con la figura di un rappresentate delle associazioni ambientaliste,
come abbiamo fatto in altre Commissioni consultive che già
esistono.
Dopo di che, i commi successivi dicono che le domande esaminate
dalla Commissione vanno all'esame della Giunta, che decide. Questo
è il compito della Giunta, dell'Assessore, del Presidente, ma non
certo della Commissione tecnico-consultiva, altrimenti andiamo a
confondere completamente i livelli.
Chiedo, anche a nome dei Consiglieri Mafrica, Tonino, Chenuil,
Bajocco, Aloisi e Gremmo, che su questo emendamento, che non va a
snaturare la legge ma va a precisarla ed a correggerla, si proceda
a votazione segreta.
Presidente
- Ha chiesto di parlare l'Assessore al
Turismo, Urbanistica e Beni Culturali Faval, ne ha facoltà.
Faval (UV)
- Je crois que tout le monde connaît qu'il
s'agit d'une praxis normale que les bureaux aient d'un côté la
fonction et le rôle de vérifier toute la documentation et de porter
ensuite en Commission l'examen de cette documentation, parce que ce
soit la Commission elle-même qui puisse décider si un certaine
demande peut être admise ou pas. Ainsi comme dans les concours: les
bureaux font une analyse qu'ils doivent soumettre ensuite à la
Commission, le dernier mot en tout cas est toujours celui de la
Commission. Dans ce sens je ne crois pas qu'il y ait quelque chose
qui puisse justifier cette requête de modification. C'est la praxis
normale.
On ne peut pas demander que ce soient les bureaux à établir ce
qui peut être examiné par la Commission ou pas, parce qu'alors nous
allons supposer qu'il y ait des demandes que, tout en étant
présentées à l'attention de la Commission, ne sont pas examinées
par la Commission elle-même. Je crois que nous ne voulons pas une
chose de ce genre, parce que le dernier mot doit appartenir à la
Commission.
Sur la présence des deux administrateurs en Commission on a déjà
discuté dans les autres occasions; je veux seulement ajouter qu'il
s'agit là de permettre aux représentants de la partie politique et
administrative d'avoir un contact directe avec la partie que l'on
prétend tecnique, de façon à éviter d'un côté de recevoir
uniquement un avis plus ou moins tecnique sans avoir eu la
possibilité de le discuter, et non pour ne pas tenir compte de ce
qui vient soutenu dans l'avis tecnique. C'est pour permettre une
confrontation, parce que parfois il se vérifie, quand il y a les
Commissions où à l'intérieur il n'y a que la partie tecnique, que
la Junte après doit demander des explications tout au moins pour
mieux connaître, quand il y a une décision parfois il n'y a pas de
motivations et ainsi de suite.
Nous croyons de cette façon de faciliter le travail des uns, la
Commission, et des autres, la Junte régionale.
Presidente
- Ha chiesto di parlare il Consigliere
Mafrica, ne ha facoltà.
Mafrica
(PCI)
- A sostegno dell'emendamento
presentato dai Consiglieri Riccarand e Tonino, il testo di legge
che oggi andiamo a votare parla solo di esame formale; la legge che
aveva votato il Consiglio nel 1985 riprende esattamente la
formulazione che viene proposta nell'emendamento, perchè tale legge
all'art. 3, quarto comma, dice:
"L'Assessorato regionale
competente in materia di turismo verifica l'ammissibilità formale
delle domande e le sottopone quindi all'esame di merito di una
Commissione tecnico-consultiva così composta:..."
Allora, quando si faceva un esame di merito in una Commissione,
non c'era la presenza dell'Assessore e del Presidente della Giunta;
adesso introduciamo nella Commissione la presenza dell'Assessore e
del Presidente della Giunta per verificare se le domande hanno la
marca da bollo, perchè esame formale vuol dire questo.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- Je voudrais tout de même donner un
éclaircissement sur ce point. Le problème, qu'a déjà dit
l'Assesseur, est lié à un aspect, c'est-à-dire très souvent,
d'après les premières analyses de la Commission tecnique, on avait
plutôt la tendance à accepter les différentes propositions. On a
mis la présence du Président de la Junte non pas pour le fait que
moi je sois présent à cette Commission, mais pour le fait que selon
les cas on va déléguer les différents Assesseurs concernés, par
exemple aux transports ou à l'agriculture.
Voilà le sens de cette Commission, qui est un apport aussi
politique pour examiner même de ce point de vue, avant d'arriver à
la décision finale de la Junte, les propositions qui ont été
faites.
C'est dans ce sens qui va lu le fait qu'il y ait les
représentants de l'Administration à l'intérieur de cette
Commission, qui sans doute a la tàche d'examiner les propositions,
mais vu qu'il y a la tendance à accepter d'une façon plus large les
propositions, au contraire la présence des Administrateurs
donnerait la possibilité de voir dès le début l'analyse et comment
doit être faite.
Presidente
- Ha chiesto di parlare il Consigliere
Riccarand, ne ha facoltà.
Riccarand (NS)
- Il significato lo abbiamo capito, però
rimane il fatto che ci troviamo di fronte ad un articolato che non
sta in piedi e che deve essere corretto, perchè, come giustamente
diceva il Consigliere Mafrica, il testo della legge '85, che dava
dei contributi sotto forma di mutuo, prevedeva un esame di merito;
adesso la Commissione fa soltanto più un esame formale e ci
inseriamo il Presidente e l'Assessore. Qui si tratta di una
Commissione tecnica, per cui dovete spiegare perchè avete eliminato
il riferimento all'esame nel merito ed avete lasciato solo
l'aspetto formale.
Credo che sia una svista colossale che avete fatto, perchè non
si spiega diversamente; non si può creare una
Commissione consultiva e dire che esamina solo l'aspetto
formale.
Qui bisogna dare una valutazione sul merito, per cui insisto
perchè sia accettato questo emendamento, che ritengo sia pienamente
giustificato.
Presidente
- Pongo in votazione l'emendamento all'art. 6
, primo comma, presentato dal Consigliere Riccarand, per scrutinio
segreto, in quanto richiesto - come previsto dal Regolamento - da
sette Consiglieri:
Votazione a scrutinio segreto:
Esito della votazione:
Presenti: 26
Votanti: 26
Favorevoli: 11
Contrari: 15
Il Consiglio non approva
Presidente
- All'articolo 6 vi sono due emendamenti
proposti dalla Commissione, di cui do lettura:
Nel primo comma dell'articolo 6 le parole "L'Assessorato
regionale competente in materia di turismo" sono sostituite dalle
parole "L'Assessorato regionale del Turismo, Urbanistica e Beni
Culturali".
Il quinto comma dell'articolo 6 è sostituito dal seguente:
"5. Le domande esaminate dalla Commissione vengono quindi
sottoposte, unitamente al parere della stessa espresso ed al parere
del Comune di cui al secondo comma dell'articolo 5, all'esame della
Giunta regionale che decide, motivando, in merito alla concessione
del contributo."
Li pongo in votazione:
Esito della votazione:
Presenti, votanti e favorevoli: 27
Il Consiglio approva all'unanimità
Presidente
- Pongo in votazione l'articolo 6 nel testo
così emendato:
Articolo 6
(Istruttoria e concessione dei contributi)
1. L'Assessorato regionale del Turismo, Urbanistica e Beni
Culturali verifica l'ammissibilità formale delle domande, per il
tramite della Commissione di cui all'art.3 della legge regionale 15
luglio 1985, n.36, cosi integrata:
a) dal Presidente della Giunta regionale o da un suo
delegato;
b) dall'Assessore regionale del Turismo, Urbanistica e Beni
Culturali o da un suo delegato.
2. La Commissione è validamente riunita con la presenza della
maggioranza dei componenti ed esprime parere con il voto favorevole
di almeno cinque commissari.
3. Qualora un commissario svolga qualsiasi funzione o incarico
nell'ambito di una società, ente o privato proprietario di impianti
di risalita richiedente l'adozione dei benefici della presente
legge, non partecipa all'esame della relativa domanda.
4. Il parere della Commissione deve concernere sia le soluzioni
tecniche proposte, sia gli aspetti economici e gestionali
dell'iniziativa considerata.
5. Le domande esaminate dalla Commissione vengono quindi
sottoposte, unitamente al parere della stessa espresso ed al parere
del Comune di cui al secondo comma dell'articolo 5, all'esame della
Giunta regionale che decide, motivando, in merito alla concessione
del contributo.
6. Nel caso di impianti situati al di fuori di comprensori già
esistenti ed operativi alla data di entrata in vigore della
presente legge, l'ammissibilità ai benefici di cui agli articoli 3
e 4 è subordinata all'inserimento degli impianti stessi nell'ambito
di un programma di interventi predisposto dalla Giunta regionale,
sottoposto all'esame della competente Commissione consiliare ed
approvato dal Consiglio regionale.
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi)
Il Consiglio approva
Presidente
- Do lettura dell'articolo 7:
Articolo 7
(Controlli)
1. L'Assessorato regionale competente in materia di turismo
provvede alla verifica della regolare esecuzione delle opere e
della conformità dei relativi documenti di spesa, liberando quote
del contributo deliberato proporzionali ai lavori eseguiti.
2. In caso di accertate irregolarità la Giunta regionale
sospende l'erogazione delle somme e procede, qualora ne ricorrano i
presupposti, alle azioni necessarie al recupero di quelle già
versate.
Presidente
- All'articolo 7 vi è un emendamento proposto
dalla Commissione, di cui do lettura:
Nel primo comma dell'articolo 7 le parole "L'Assessorato
regionale competente in materia di turismo" sono sostituite dalle
parole "L'Assessorato regionale del Turismo, Urbanistica e Beni
Culturali".
Lo pongo in votazione:
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Pongo in votazione l'articolo 7 nel testo
così emendato:
Articolo 7
(Controlli)
1. L'Assessorato regionale del Turismo, Urbanistica e Beni
Culturali provvede alla verifica della regolare esecuzione delle
opere e della conformità dei relativi documenti di spesa, liberando
quote del contributo deliberato proporzionali ai lavori
eseguiti.
2. In caso di accertate irregolarità la Giunta regionale
sospende l'erogazione delle somme e procede, qualora ne ricorrano i
presupposti, alle azioni necessarie al recupero di quelle già
versate.
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Do lettura dell'articolo 8:
Articolo 8
(Norma transitoria)
1. In fase di prima applicazione della presente legge sono
ammissibili anche domande relative a impianti entrati in esercizio
a decorrere dal 1985.
Presidente
- All'articolo 8 vi è l'emendamento
soppressivo dell'intero articolo presentato dal Consigliere
Riccarand.
Lo pongo in votazione:
Esito della votazione:
Presenti: 26
Votanti: 5
Favorevoli: 5
Astenuti: 21 (Agnesod, Beneforti, Faval, Fosson, Gremmo,
Lanièce, Lanivi, Lavoyer, Limonet, Marcoz, Martin, Milanesio,
Mostacchi, Perrin, Rollandin, Rusci, Trione, Vallet, Vesan, Vierin
e Voyat)
Il Consiglio non approva
Presidente
- Pongo in votazione l'articolo 8 nel testo
originario:
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Do lettura dell'articolo 9
Articolo 9
(Norma finanziaria)
1. Per l'applicazione della presente legge è autorizzata, nel
triennio 1989/1991, la spesa complessiva di lire 54.000.000.000
ripartita in annue Lire 18.000.000.000 per ciascuno degli esercizi
considerati.
2. L'onere derivante dall'applicazione della presente legge
graverà sull'istituendo capitolo n. 37535 del bilancio di
previsione della Regione per l'esercizio finanziario 1989 e sui
corrispondenti capitoli dei futuri bilanci.
3. Alla copertura dell'onere si provvede per l'anno 1989
mediante riduzione di lire 18.000.000.000 dallo stanziamento
iscritto al capitolo 50150 "Fondo globale per il finanziamento di
spese per ulteriori programmi di sviluppo" utilizzando i seguenti
accantonamenti previsti all'allegato n. 8 al bilancio per
l'esercizio in corso:
"Finanziamenti speciali per la sostituzione della telecabina
Orsia-Gabiet, in Comune di Gressoney-La-Trinité" per Lire
8.000.000.000, "Interventi per la realizzazione di nuovi impianti
funiviari a Breuil-Cervinia" per Lire 10.000.000.000;
b) per gli anni 1990/1991 mediante utilizzo per lire
36.000.000.000 delle risorse disponibili già iscritte al programma
3-2" altri oneri non ripartibili del bilancio pluriennale
1989/1991".
Presidente
- All'articolo 9 vi è un emendamento proposto
dalla Commissione, di cui do lettura:
Il terzo comma dell'articolo 9 è sostituito dal
seguente:
"3. Alla copertura dell'onere si provvede:
a) per l'anno 1989 mediante riduzione di lire 18.000.000.000
dallo stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo"
utilizzando i seguenti accantonamenti previsti all'allegato n. 8 al
bilancio
per l'esercizio in corso:
"Finanziamenti speciali per la sostituzione della telecabina
Orsia-Gabiet, in Comune di Gressoney-La-Trinité" per lire
8.000.000.000;
"Interventi per la realizzazione di nuovi impianti funiviari a
Breuil-Cervinia" per lire 10.000.000.000;
b) per gli anni 1990/1991 mediante utilizzo per lire
36.000.000.000 delle risorse disponibili già iscritte al programma
3-2" altri oneri non ripartibili del bilancio pluriennale
1989/1991".
Lo pongo in votazione:
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Pongo in votazione l'articolo 9 nel testo
così emendato:
Articolo 9
(Norma finanziaria)
1. Per l'applicazione della presente legge è autorizzata, nel
triennio 1989/1991, la spesa complessiva di lire 54.000.000.000
ripartita in annue Lire 18.000.000.000 per ciascuno degli esercizi
considerati.
2. L'onere derivante dall'applicazione della presente legge
graverà sull'istituendo capitolo n. 37535 del bilancio di
previsione della Regione per l'esercizio finanziario 1989 e sui
corrispondenti capitoli dei futuri bilanci.
3. Alla copertura dell'onere si provvede:
a) per l'anno 1989 mediante riduzione di lire 18.000.000.000
dallo stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo"
utilizzando i seguenti accantonamenti previsti all'allegato n. 8 al
bilancio
per l'esercizio in corso:
"Finanziamenti speciali per la sostituzione della telecabina
Orsia-Gabiet, in Comune di Gressoney-La-Trinité" per lire
8.000.000.000;
"Interventi per la realizzazione di nuovi impianti funiviari a
Breuil-Cervinia" per lire 10.000.000.000;
b) per gli anni 1990/1991 mediante utilizzo per lire
36.000.000.000 delle risorse disponibili già iscritte al programma
3-2" altri oneri non ripartibili del bilancio pluriennale
1989/1991.
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Do lettura dell'articolo 10
Articolo 10
(Variazioni di bilancio)
1. Alla parte spesa del bilancio di previsione della Regione per
l'esercizio finanziario 1989 sono apportate le seguenti
variazioni:
in diminuzione
Cap. 50150 "Fondo globale per il finanziamento di spese per
ulteriori programmi di sviluppo. (Spese di investimento) Lire
18.000.000.000
in aumento
Cap. 37535 (di nuova istituzione) programma regionale 2.2.2.12 -
interventi promozionali per il turismo codificazione:
2.1.2.4.3.3.10.24.09 "Contributi a Società funiviarie per la
realizzazione di impianti di risalita e di strutture ad essi
funzionalmente connesse"
L.R. n. Lire 18.000.000.000
Presidente
- Pongo in votazione l'articolo 10:
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Do lettura dell'articolo 11:
Articolo 11
(Urgenza)
La presente legge è dichiarata urgente ai sensi del terzo comma
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente - Pongo in votazione l'articolo 11:
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
Presidente
- Pongo in votazione la legge nel suo
complesso:
Esito della votazione:
Presenti: 26
Votanti: 25
Favorevoli: 21
Contrari: 4
Astenuti: 1 (Aloisi).
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK