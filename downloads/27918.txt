Consiglio Regionale della Valle d'Aosta - Oggetto del Consiglio n. 314 del 14 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 314 del 14 dicembre 1970 - Resoconto
OGGETTO N. 314/70 - Situazione della Società Sirca-Davit di
Arnaz. (Interrogazione)
Fosson (U.V.)
- Allora risponde al Consigliere Pedrini il
Presidente della Giunta.
Dujany (D.P.)
- La Compagnia Generale Dolciaria, con sede
in Arnaz, ha avviato la sua attività nel 1962, produce cioccolato e
dolciumi e occupa circa 170 persone. La Società di cui trattasi è
controllata dal Gruppo Ital-Cementi e non pare abbia molta
possibilità di sopravvivenza. Poiché si erano diffuse voci di una
imminente chiusura dello stabilimento, venerdì 27 scorso, ha avuto
luogo un incontro fra il Cavaliere del Lavoro Ing. Pesenti e i
Dirigenti della Società e il Presidente della Giunta col Direttore
dell'Ufficio del Lavoro locale allo scopo di poter conoscere le
intenzioni del Gruppo che controlla la Società circa la sua
sopravvivenza.
I responsabili dell'azienda hanno indicato l'esistenza di gravi
difficoltà operative esistenti nel settore dolciario; unica
possibilità di sopravvivenza, secondo gli stessi responsabili
dell'azienda, può essere intravista in una immissione del piccolo
complesso industriale di Arnaz nella catena della Società del
settore alimentare posto in essere recentemente dall'IRI. Catena in
cui, peraltro, hanno trovato collocamento e sistemazione anche le
grosse società quali Motta, Alemagna e Tobler; altri tentativi
hanno difficoltà di soluzione concreta. Pertanto, il 3 dicembre, in
occasione di un sopralluogo a Roma, consegnavo al Ministro del
Lavoro una lettera in cui si chiedeva il suo interessamento per
questo problema; il contenuto della lettera dice, grosso modo,
questo: "Sig. Ministro del Lavoro, l'Azienda asserisce di aver
cumulato nello spazio di sette anni una perdita superiore ai 3
miliardi di Lire; la Società di cui trattasi è controllata dal
Gruppo Ital-Cementi, - alludevo e lo mettevo al corrente
dell'incontro avuto con l'Ing. Pesenti, gli facevo presente quale
era l'unica possibilità di rimediare al problema mediante
l'inserimento di questa Azienda nel Gruppo IRI. L'Ing. Pesenti ha
reso noto di aver impostato la richiesta con tale finalità e
auspica che, anche gli organi regionali della Valle segnalino, per
un favorevole esame, il problema agli organi governativi -
chiedesi, quindi, il suo autorevole interessamento".
Questa è la situazione della Sirca-Davit che, in questo momento,
continua a lavorare, mi pare così, a ritmo ridotto in quanto sta
assolvendo ad una certa quantità di commesse per conto della
Talmone in approssimarsi del lavoro per le feste pasquali, sta
preparando il lavoro delle uova per le feste pasquali e,
successivamente, non so quale potrà essere il proseguo della
situazione, il susseguirsi dei fatti, se non avremo questa
possibilità di inserimento nell'IRI.
Pedrini (P.L.I.)
- Io ringrazio il Presidente della
Giunta. Questo, naturalmente, è un argomento che ci preoccupa tutti
e sono lieto che il Presidente ne abbia parlato col Ministro del
Lavoro e gli abbia consegnato quella lettera di cui gentilmente,
credo che non abbia niente in contrario, chiedo di darmene una
copia. Prego soltanto il Presidente della Giunta, nel ringraziarlo
di questa sua attività, di seguire da vicino questa situazione e di
fare tutte le pressioni, tanto ormai il carrozzone è quello che è,
qua ci avviamo ai grandissimi carrozzoni statali che tutti noi
paghiamo. Uno più uno meno, - ne hanno fatti tanti in tutta Italia
- ne facciano uno anche per la povera Valle d'Aosta che sarà
piccolino e modestissimo. Io credo che, quindi, possano farlo,
tranquillamente, senza con questo dissanguare le casse dello Stato
od altro. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK