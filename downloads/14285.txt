Consiglio Regionale della Valle d'Aosta - Oggetto del Consiglio n. 808 del 7 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 808 del 7 luglio 1994 - Resoconto
OGGETTO N. 808/X - Proposta di regolamento: "Prime norme
regolamentari per l'applicazione del disegno di legge n. 40
(Deleghe ai comuni della Valle d'Aosta di funzioni amministrative
in materia di tutela del paesaggio)".
CAPO I - Tipologie, limiti dimensionali e criteri cui devono
uniformarsi gli interventi di cui all'articolo 3 della legge
regionale 27 maggio 1994, n. 18, ai fini dell'autorizzazione, del
nullaosta o del parere di cui all'articolo 2, comma 2, della legge
medesima
Articolo 1 - (Generalità)
1. Le disposizioni di cui al presente Capo costituiscono i
limiti qualitativi e quantitativi nel rispetto dei quali, ai fini
della tutela del paesaggio, i progetti relativi agli interventi di
cui all'articolo 3 della legge regionale 27 maggio 1994, n. 18
(Deleghe ai comuni della Valle d'Aosta in materia di tutela del
paesaggio) sono autorizzati dal Sindaco ai sensi dell'articolo 8,
comma 2, della legge medesima.
2. I progetti relativi agli interventi di cui all'articolo 3
della legge regionale. 18/1994 che non rispettino i limiti
richiamati nel comma 1, nonché ogni altro intervento che riguardi
beni richiamati nell'articolo 6 della legge medesima sono
sottoposti all'autorizzazione della Soprintendenza regionale per i
beni culturali e ambientali.
Articolo 2 - (Recinzioni, ex articolo 3, comma 1, lett. a),
della legge regionale. 18/1994)
1. Le recinzioni che presentino pregio storico o risultino
databili in relazione alle loro caratteristiche tipologiche o a
quelle delle costruzioni cui, eventualmente, attengono sono
soggette, se deteriorate, a interventi di ripristino con la
conservazione di testimonianze degli elementi originari più
significativi.
2. Le recinzioni che non rientrino nelle categorie indicate al
comma 1 sono sostituite, se deteriorate, con altre che presentino
le tipologie di cui al comma 3, lett. a), b), c), in relazione alla
zona omogenea in cui sono situate.
3. É ammessa la costruzione di nuove recinzioni di aree private
conformate a tipologie tradizionali locali o, in subordine, alle
seguenti:
a) nelle zone omogenee A e negli intorni rispettivi, le
recinzioni devono presentare soluzioni analoghe a quelle
tradizionalmente utilizzate per la protezione di terreni coltivati
a orto e, pertanto, devono essere costituite da esili elementi
verticali in legno, con sezione rettangolare o circolare, appuntiti
o arrotondati alla sommità, uniti da coerenti elementi orizzontali
in legno. Sono ammessi cordoli in muratura di 20 cm. di
altezza;
b) nelle zone omogenee E, le recinzioni devono essere costituite
da montanti verticali, adeguatamente distanziati, e traverse
orizzontali in legno. Non sono ammessi cordoli in muratura;
c) nelle altre zone omogenee, le tipologie delle recinzioni sono
definite dal regolamento edilizio comunale. É possibile l'impiego
di siepi di essenze arbustive locali, eventualmente integrate con
rete metallica disposta sul lato interno.
Articolo 3 - (Manti di copertura dei tetti delle costruzioni, ex
articolo 3, comma 1, lett. b), della legge regionale. 18/1994)
1. Gli interventi di ripristino e di sostituzione dei manti di
copertura dei tetti delle costruzioni, di cui all'articolo 3, comma
1, lett. b), della legge regionale. 18/1994, attengono al rinnovo
delle sole componenti sovrastrutturali dei tetti medesimi, atteso
che il rinnovo delle relative strutture portanti rientra tra gli
interventi di cui all'articolo 4.
2. Gli interventi di cui al comma 1 non possono comportare
variazioni alle misure degli aggetti delle falde dei tetti né alle
relative quote di imposta né a quelle del colmo.
3. Per i casi di costruzioni dotate di cornicione o le cui
murature perimetrali presentino finiture sommitali con lastre di
pietra aggettanti, le falde dei tetti devono mantenere il tipico
raccordo curvilineo tra il piano inclinato delle loro strutture
portanti e il piano dell'estradosso del cornicione o della parte
sommitale delle murature perimetrali. Tali disposizioni si
applicano indipendentemente dal materiale impiegato per la
realizzazione del manto di copertura.
4. Per i casi di manti di copertura che, ai sensi della
normativa regionale in materia di tutela del paesaggio o per
iniziativa degli interessati, siano rinnovati con l'impiego di lose
di pietra naturale, i colmi dei tetti devono essere realizzati con
tecnica tradizionale, evitando, pertanto, l'impiego di manufatti
prefabbricati.
Articolo 4 - (Manutenzione straordinaria, consolidamento
statico, restauro e risanamento conservativi, ristrutturazione, ex
articolo 3, comma 1, lett. c), della legge regionale. 18/1994)
1. Gli interventi di manutenzione straordinaria, consolidamento
statico, restauro e risanamento conservativi, di cui all'articolo
3, comma 1, lett. c), prima parte, della l.r. 18/1994, possono
riguardare, tenuto conto delle esclusioni prescritte dalla norma di
legge stessa, l'esecuzione di opere dirette all'integrazione o al
rinnovo di elementi architettonici, che siano privi di pregio
intrinseco, ma risultino coerenti con le caratteristiche
tipologiche delle costruzioni in cui sono inseriti, con
l'eliminazione degli elementi architettonici che, invece, risultino
in contrasto con le caratteristiche tipologiche delle costruzioni
stesse. L'integrazione o la sostituzione dei detti elementi
architettonici deve essere attuata con materiale, forma e
dimensioni analoghi a quelli preesistenti. Sono consentibili la
demolizione e costruzione di tramezzature in laterizi o materiali
leggeri, di impianti e finiture. Sono comunque escluse le modifiche
strutturali e le modificazioni agli spazi esterni che comportino
l'esecuzione di opere in muratura o la pavimentazione in superfici
superiori a 50 metri quadrati.
2. Gli interventi di ristrutturazione, di cui all'articolo 3,
comma 1, lett. c), seconda parte, della legge regionale. 18/1994,
sono autorizzabili solo ove siano ammessi dal piano regolatore
generale comunale vigente, vale a dire approvato dalla Giunta
regionale, o dai relativi piani esecutivi. I piani esecutivi sono
costituiti: dai piani regolatori particolareggiati di cui
all'articolo 13 della legge 17 agosto 1942, n. 1150 (Legge
urbanistica), e successive modificazioni; dai piani di recupero di
cui all'articolo 28 della legge 6 agosto 1978, n. 457 (Norme per
l'edilizia residenziale), e successive modificazioni; dai piani
urbanistici di dettaglio di cui all'articolo 4 della legge
regionale 2 marzo 1979, n. 11 (Disciplina concernente
l'edificabilità dei suoli in Valle d'Aosta e ulteriori norme in
materia urbanistica), nonché dalla normativa di attuazione di cui
all'articolo 14, comma 3, della legge regionale 15 giugno 1978, n.
14 (Norme in materia urbanistica e di pianificazione territoriale),
e successive modificazioni.
3. Ai fini e per gli effetti di cui al comma 2 i piani
regolatori generali comunali e i relativi piani esecutivi devono
essere stati formalmente concordati con la Soprintendenza regionale
per i beni culturali e ambientali.
4. Ai fini di cui al comma 1:
a) sono da considerare di "pregio intrinseco" gli elementi
architettonici di una costruzione che siano datati o, comunque,
stilisticamente databili, nonché gli altri elementi le cui
particolarità tecnologiche o strutturali possano essere fonte di
datazione della costruzione stessa o di sue parti, quali: le
carpenterie in legno; le strutture portanti e divisorie a telaio;
gli archi e le volte in pietra e in laterizio; le aperture esterne
contornate da elementi lapidei o in legno; i soffitti in legno
intagliato o decorato e gli altri elementi comunque decorati; gli
intonaci esterni, eccetera ;
b) sono da considerare in "contrasto con le caratteristiche
tipologiche di una costruzione" gli elementi volumetrici e di
finitura che costituiscano alterazioni dell'organismo edilizio
medesimo, sviluppatosi con coerenza storica e formale fino al
momento del loro inserimento, o che siano riferibili a usi della
costruzione stessa non facilmente riconoscibili o non qualificati
o, comunque, non riconducibili a interventi unitari di
ristrutturazione effettuati nel passato. Sono esemplificativamente
da considerare tali: i volumi aggiunti a uso di servizi igienici
disposti casualmente all'esterno del perimetro di una costruzione;
i tamponamenti di aperture, archi e loggiati; le ante esterne
cieche, le ringhiere di scale e balconi realizzate in ferro legno e
le strutture aggettanti in calcestruzzo armato, quali balconi e
pensiline, inserite in edifici anteriori al XX secolo, eccetera
Articolo 5 - (Cimiteri aventi interesse storico-culturale, ex
articolo 3, comma 1, lett. d), della legge regionale. 18/1994)
1. Sono da considerare di interesse storico-culturale i cimiteri
che, in relazione alla loro ubicazione in siti di interesse
archeologico o in adiacenza a edifici o resti di edifici soggetti
alle norme di tutela di cui alla legge 1° giugno 1939, n. 1089
(Tutela delle cose di interesse artistico e storico) o alla
presenza in essi di diffuse testimonianze di manufatti tombali di
pregio culturale o di valore storico, costituiscono componenti
significative degli insediamenti storici del territorio
comunale.
2. L'elenco dei cimiteri di interesse storico-culturale è
esposto nell'allegato A.
3. Nei cimiteri storici sono ammesse le ordinarie attività di
tumulazione e manutenzione, mentre per attività di costruzione o
modifica, inclusa la rimozione di manufatti tombali aventi più di
ottanta anni, è richiesta l'autorizzazione dell'Assessore
competente.
4. Ai fini di cui al comma 2, i cimiteri sono elencati
nell'allegato A; tale allegato può essere via via modificato e
integrato con le deliberazioni della Giunta regionale.
Articolo 6 - (Potenziamento e nuova costruzione di condutture
interrate, ex articolo 3, comma 1, lett. e), della legge regionale.
18/1994)
1. Gli interventi per il potenziamento e la nuova costruzione di
condutture interrate e delle relative componenti fuori terra, di
cui all'articolo 3, comma 1, lett. e), della legge regionale.
18/1994, attengono all'esecuzione di opere interrate, comprendendo
le opere provvisionali, purché non riguardino aree archeologiche,
così come prescrive la norma di legge sopracitata ata Può essere
consentita l'esecuzione di volumi tecnici fuori terra purché non
eccedenti i centocinquanta metri cubi. Tali volumi dovranno essere
opportunamente inseriti nell'ambiente circostante mediante un
attento uso dei materiali e di mascherature vegetali. É esclusa la
canalizzazione di torrenti.
2. I provvedimenti autorizzativi degli interventi di cui al
comma 1 devono prescrivere:
a) per tutti gli interventi, il ripristino tempestivo ed
esauriente delle pavimentazioni, dei suoli e relativi soprassuoli
che risultino manomessi dagli scavi e dalle eventuali piste
provvisionali di servizio al cantiere, e, comunque, i termini entro
i quali le opere di ripristino devono essere completate;
b) per gli interventi da eseguire nelle zone omogenee A o,
comunque, nelle aree contermini a costruzioni anteriori al XX
secolo, oltre alle opere e ai termini di cui alla lett. a),
l'impiego di macchine operatrici aventi piccole dimensioni e
limitata potenza, nonché, nelle aree urbane aventi
particolarerilevanza culturale o ambientale, specifiche e
appropriate modalità per l'esecuzione degli scavi.
3. Ai fini di cui al comma 1, le aree archeologiche sono
elencate e delimitate nell'allegato B; tale allegato può essere via
via modificato e integrato con le deliberazioni della Giunta
regionale concernenti gli elenchi comunali delle aree di interesse
archeologico, ai sensi dell'articolo 5, comma 1, della legge
regionale 10 giugno 1983, n. 56 (Misure urgenti per la tutela dei
beni culturali), e successive modificazioni.
Articolo 7 - (Installazione di bomboloni per il gas liquido, ex
articolo 3, comma 1, lett. f), della legge regionale. 18/1994)
1. Per l'installazione di bomboloni per il gas liquido, che ai
sensi dell'articolo 3, comma 1, lett. f), della legge regionale.
18/1994 possono essere ubicati solo in aree esterne al perimetro
delle zone A, deve essere adottata, fermo il rispetto delle
relative norme di sicurezza, una delle soluzioni seguenti:
a) siano addossati a murature di sostegno delle terre o inseriti
in apposite nicchie ricavate nelle murature medesime aventi altezza
libera superiore alla loro, quale risulta ad installazione
avvenuta;
b) siano incassati nel terreno alla profondità utile affinché la
loro sagoma non emerga dal piano naturale del terreno, senza
rimodellazione del suolo.
2. I bomboloni addossati a murature, le nicchie e gli scassi del
terreno entro i quali essi fossero collocati devono essere
schermati con siepi di essenze arbustive locali.
Articolo 8 - (Varianti, ex articolo 3, comma 1, lett. g), h),
o), della legge regionale. 18/1994)
1. Le varianti relative ai progetti di edifici realizzati dopo
il 1945, di cui all'articolo 3, comma 1, lett. g), della legge
regionale. 18/1994, che siano stati autorizzati dalla
Soprintendenza regionale per i beni culturali e ambientali, possono
riguardare, oltre alle opere interne, solo elementi marginali degli
edifici stessi, tenuto conto delle esclusioni prescritte
direttamente dalla norma di legge soprarichiamata. É, altresì,
esclusa ogni modificazione alla struttura e alla geometria dei
tetti e al loro orientamento.
2. Le varianti relative ai progetti di recupero di costruzioni e
manufatti, di cui all'articolo 3, comma 1, lett. h), della legge
regionale. 18/1994, che siano stati autorizzati dalla
Soprintendenza regionale per i beni culturali e ambientali, devono
rispettare i criteri e le definizioni di cui all'articolo 4 del
presente regolamento.
3. Le varianti relative ai progetti degli interventi richiamati
nell'articolo 3, comma 1, lett. o), della legge regionale. 18/1994
devono rispettare le disposizioni dettate, per ciascuno di essi,
nel presente Capo.
Articolo 9 - (Installazione di volumi provvisori, ex articolo 3,
comma 1, lett. i), della legge regionale. 18/1994)
1. L'installazione di volumi provvisori funzionali
all'esecuzione di impianti e opere o all'esercizio di attività
temporanee, di cui all'articolo 3, comma 1, lett. i), della legge
regionale. 18/1994, cosi come l'installazione di apparecchiature
meccaniche per il confezionamento, il sollevamento e la messa in
opera di manufatti o di materiali da costruzione, attengono
all'impianto del cantiere.
2. La validità dell'autorizzazione per l'installazione dei
volumi e delle apparecchiature di cui al comma 1 è stabilita per un
periodo di tempo pari a quello afferente all'esecuzione degli
impianti e opere o all'esercizio delle attività cui essi sono
funzionali, comunque non superiore ad anni cinque. La proroga di
tale termine è di competenza dell'Assessorato al turismo, sport e
beni culturali.
3. I volumi di cui al comma 1 devono essere realizzati in legno
o in lamiera tinteggiata con colori mimetici, tenuto conto del
contesto ambientale in cui sono inseriti, e ubicati opportunamente
affinché risultino poco visibili dai principali percorsi stradali e
non interferiscano con i punti di vista aventi particolare
interesse panoramico. Tali volumi sono posati sul terreno naturale,
adeguatamente sistemato, o su platea in calcestruzzo ove
motivatamente richiesto dall'interessato.
4. Il provvedimento autorizzativo stabilisce che, entro la data
di scadenza del termine di cui al comma 2, i volumi e le
apparecchiature di cui al comma 1 devono essere rimossi e le
relative aree di sedime devono essere ripristinate nello stato in
cui si trovavano prima della loro occupazione con i volumi e le
apparecchiature medesime. Peraltro, tenuto conto delle
trasformazioni ambientali che derivassero dall'esecuzione degli
impianti e opere o dall'esercizio delle attività di cui sopra, con
il provvedimento autorizzativo può essere prescritta una diversa
sistemazione delle aree di sedime anzidette, purché essa sia
finalizzata alla tutela e valorizzazione del paesaggio.
Articolo 10 - (Costruzione di volumi pertinenziali nelle zone
omogenee A, ex articolo 3, comma 1, lett l), della legge regionale.
18/1994)
1. I volumi pertinenziali nelle zone omogenee A, di cui
all'articolo 3, comma 1, lett. l), della legge regionale. 18/1994,
sono autorizzabili purché, ai sensi della norma di legge appena
richiamata, risultino ammessi dai piani regolatori generali
comunali vigenti, vale a dire approvati dalla Giunta regionale, o
previsti dai relativi strumenti attuativi, quali richiamati
nell'articolo 4, comma 2.
2. I volumi di cui al comma 1 possono essere destinati a
legnaia, ricovero per attrezzi da giardino, canile e allevamento di
animali da cortile per il consumo familiare, deposito per
rivenditori di bombole GPL regolarmente autorizzati dai Vigili del
fuoco. Tali voll.mi devono presentare le tipologie costruttive e i
limiti dimensionali seguenti:
a) essere strutturati in legno o in pietra con il manto di
copertura in legno o in lose;
b) presentare dimensioni planimetriche massime pari a metri
quadrati 10 e altezza massima, misurata all'estradosso del colmo
del tetto, pari a metri 2,80.
Articolo 11 - (Strutture sussidiarie alle attività agricole, ex
articolo 3, comma 1, lett. m), della legge regionale. 18/1994)
1. Le strutture sussidiarie alle attività agricole, di cui
all'articolo 3, comma 1, lett. m), della legge regionale. 18/1994,
sono autorizzabili ove ammesse dal piano regolatore generale
comunale vigente, vale a dire approvato dalla Giunta regionale,
così come prescrive la norma di legge soprarichiamata.
2. Le strutture di cui al comma 1 attengono a destinazioni di
uso che integrano quelle degli edifici rustici e delle residenze
agricole, in quanto funzionali, rispettivamente, alla conduzione di
un fondo e alle esigenze abitative del relativo imprenditore
agricolo, quali, ad esempio, tettoie, ricoveri attrezzi, depositi
Tali strutture sono autorizzabili se rispettano le tipologie
costruttive e i limiti dimensionali seguenti:
a) essere realizzate in legno o in pietra con il manto di
copertura in legno o in lose;
b) presentare dimensioni planimetriche massime pari a metri
quadrati 20 e altezza massima, misurata all'estradosso del colmo
del tetto, pari a metri 3,40;
c) essere visivamente collocate in diretto rapporto con gli
edifici dell'azienda di cui costituiscono pertinenza.
Articolo 12 - (Intonacatura e tinteggiatura dei fronti esterni
di edifici, ex articolo 3, comma 1, lett. n), della legge
regionale. 18/1994)
1. Gli interventi di intonacatura e tinteggiatura, di cui
all'articolo 3, comma 1, lett. n), della legge regionale. 18/1994,
riguardano gli edifici costruiti dopo il 1945, nonché quelli che
sono in corso di costruzione e che saranno costruiti nel
futuro.
2. Per gli interventi di cui al comma 1 devono essere impiegati
prodotti a base di calce, che non producano pellicole impermeabili,
e colori che si armonizzino con il cromatismo dominante del
contesto.
CAPO II - Criteri e limiti nel rispetto dei quali non necessita
l'autorizzazione di cui all'articolo 7 della legge 29 giugno 1939,
n. 1497, per l'esecuzione di interventi di bonifica agraria
Articolo 13
Articolo 13 - (Criteri e limiti nel rispetto dei quali non
necessita l'autorizzazione di cui all'articolo 7 della legge 29
giugno 1939, n. 1497, per l'esecuzione di interventi di bonifica
agraria, ex articolo 4, lett. f della legge regionale. 18/1994)
1. L'autorizzazione di cui all'articolo 7 della legge 29 giugno
1939,n. 1497 (Protezione delle bellezze naturali non è richiesta
per l'esecuzione degli interventi di bonifica agraria, che, ai
sensi dell'articolo 4, lett. f) della legge regionale. 18/1994, non
comportino la realizzazione di opere edilizie, ivi comprese quelle
di demolizione, non riguardino appezzamenti di terreno aventi
superficie superiore a un ettaro, non riguardino interventi di
spietramento approfonditi oltre un metro o di rimozione di massi
aventi volume superiore a un metro cubo, non comportino
modificazioni ai segni principali del paesaggio naturale e di
quello agrario tradizionale, con particolare riferimento ai canali
irrigui, ai terrazzamenti, alle meurdzere, ai clapey, alle zone
umide e alla vegetazione riparia dei corsi d'acqua naturali.
CAPO III - Modalità per l'istruttoria delle domande e dei
relativi progetti, per le comunicazioni al Ministero per i beni
culturali e ambientali e all'Assessorato regionale del turismo,
sport e beni culturali
Articolo 14 - (Modalità per l'istruttoria delle domande e dei
relativi progetti)
1. Le domande di autorizzazione, nullaosta o parere, ai sensi
dell'articolo 2, comma 2, della legge regionale. 18/1994, sono
indirizzate al Sindaco competente per territorio e sono corredate
di quattro copie dei relativi elaborati grafici e fotografici; in
difetto le domande sono irricevibili.
2. Sulle domande di cui al comma 1 e su una copia dei relativi
progetti è apposto, a cura del competente ufficio comunale, il
prescritto timbro recante la data di pervenimento e il numero di
protocollo proprio di ciascuno atto.
3. Successivamente alla data di protocollazione di una domanda,
nessun elemento costitutivo del progetto ad essa relativo può
essere sostituito, se non accompagnato da una nuova domanda
integrativa o sostitutiva della precedente.
4. Le domande e i relativi progetti sono istruiti dall'ufficio
tecnico comunale, seguendo l'ordine cronologico di pervenimento, in
tempo utile affinché il Sindaco, previa acquisizione del parere
obbligatorio della commissione edilizia comunale, integrata con
l'esperto in materia di tutela del paesaggio, ai sensi
dell'articolo 7, comma 1, della legge regionale. 18/1994, possa
rilasciare il provvedimento di autorizzazione o di rigetto entro il
termine perentorio di cui all'articolo 8, comma 2, della legge
stessa, vale a dire entro sessanta giorni dalla data di ricezione
delle domande stesse.
5. L'istruttoria delle domande e dei relativi progetti è
effettuata in forma scritta, utilizzando apposito modulo
predisposto da ciascun Comune. Su tale modulo è, altresì, annotato,
a cura del segretario della commissione edilizia comunale, il
parere espresso dalla commissione stessa, con l'evidenziazione di
quello espresso dal commissario esperto in materia di tutela del
paesaggio, che provvede a firmarlo. Attengono alla fase
istruttoria:
a) l'evidenziazione del soggetto richiedente, della data di
pervenimento della richiesta e del numero di protocollo ad essa
attribuito;
b) l'indicazione del tipo di intervento, in riferimento a quelli
di cui all'articolo 3 della legge regionale. 18/1994, della
località e della zona omogenea in cui l'intervento è previsto,
degli estremi catastali degli immobili interessati nonché degli
estremi delle norme di tutela di riferimento;
c) la descrizione sintetica delle caratteristiche dimensionali e
costruttive dell'intervento e delle opere provvisionali
eventualmente occorrenti;
d) la valutazione sintetica in merito all'autorizzabilità o meno
dell'intervento, tenuto conto delle norme della legge e delle
disposizioni del presente regolamento ad esso applicabili.
6. Il modulo contenente l'istruttoria dell'ufficio tecnico e il
parere della commissione edilizia comunale è conservato, in
apposito fascicolo, unitamente alla copia del progetto
contrassegnata con la data di pervenimento e il numero di
protocollo, alla domanda e al provvedimento autorizzativo o di
rigetto relativi.
7. Con il provvedimento autorizzativo è rilasciata al
richiedente una copia dei relativi elaborati grafici e fotografici
contrassegnata con gli estremi del provvedimento medesimo.
Articolo 15 - (Modalità per le comunicazioni all'Assessorato
regionale del turismo, sport e beni culturali)
1. Ai sensi dell'articolo 8, comma 3, prima parte, della legge
regionale. 18/1994, copia del provvedimento autorizzativo, che è
notificato al richiedente, è inviata all'Assessorato regionale del
turismo, sport e beni culturali unitamente a una copia dei relativi
elaborati grafici e fotografici, contrassegnata con gli estremi del
provvedimento stesso, e del modulo, di cui all'articolo 14,
utilizzato per l'istruttoria.
2. L'invio della documentazione di cui al comma 1 è effettuato
contestualmente alla notificazione di cui all'articolo 8, comma 2,
della legge regionale. 18/1994, mediante lettera di accompagnamento
indirizzata alla Soprintendenza per i beni culturali e ambientali
dell'Assessorato regionale del turismo, sport e beni culturali.
Articolo 16 - (Modalità per le comunicazioni al Ministero per i
beni culturali e ambientali)
1. Ai sensi dell'articolo 8, comma 3, seconda parte, della legge
regionale. 18/1994, il Sindaco invia al Ministero per i beni
culturali e ambientali copia dei provvedimenti autorizzativi,
notificati ai richiedenti durante ciascun bimestre, e dei relativi
elaborati grafici e fotografici contrassegnati con gli estremi del
provvedimento stesso.
2. L'invio dei provvedimenti di cui al comma 1 è effettuato
entro i quindici giorni successivi alla scadenza di ciascun
bimestre, con lettera di accompagnamento indirizzata al Ministero
per i beni culturali e ambientali, Ufficio centrale per i beni
ambientali, architettonici, archeologici, artistici e storici,
Divisione II - Tutela e valorizzazione dei beni ambientali, nella
quale sono elencati i provvedimenti medesimi.
3. Ai fini di cui al comma 1, il primo bimestre decorre dal
primo giorno del mese di ottobre 1994.
CAPO IV - Disposizioni finali
Articolo 17 - (Partecipazione del Soprintendente regionale per i
beni culturali e ambientali o di un suo delegato a riunioni della
commissione edilizia comunale)
1. La partecipazione del Soprintendente regionale per i beni
culturali e ambientali a riunioni della commissione edilizia
comunale, ai sensi dell'articolo 9, comma 2, della legge regionale.
18/1994, non comporta integrazione alla composizione della
commissione stessa; i pareri da esso espressi in tale sede sono
consultivi.
2. Ai fini di cui al comma 1, le convocazioni della commissione
edilizia comunale devono pervenire alla Soprintendenza regionale
per i beni culturali e ambientali entro il quinto giorno
antecedente alla data fissata per la riunione. Alle dette
convocazioni deve essere unito, se già definito, il relativo ordine
del giorno.
Articolo 18 - (Rinvenimenti archeologici)
1. Ove durante l'esecuzione di una opera autorizzata ai sensi
dell'articolo 2, comma 2, della legge regionale. 18/1994 fossero
rinvenuti reperti archeologici, il Sindaco, non appena ne sia
venuto a conoscenza, sospende i lavori e ne dà immediata
comunicazione alla Soprintendenza regionale per i beni culturali e
ambientali, che provvede ai sensi della normativa in materia di
tutela delle cose di interesse artistico e storico.
Articolo 19 - (Dichiarazione di urgenza)
1. Il presente regolamento è dichiarato urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente -
Ha chiesto la parola l'Assessore al
turismo, sport e beni culturali Agnesod.
Agnesod (UV) -
Il testo della proposta di
regolamento che stiamo analizzando è stato elaborato dalla III
commissione. É un testo finale che racchiude le osservazioni varie
che si sono espresse in questa fase di analisi che si è avuta, per
attuare e rendere applicabile la legge 18 di delega ai comuni in
materia di paesaggio. La legge è entrata in vigore l'8 giugno,
entro sessanta giorni il Consiglio deve approvare questo strumento
attuativo, siamo nei termini, ma esiste l'esigenza di procedere,
perché dagli uffici verranno immediatamente inviate ai comuni tutte
quelle parti di loro competenza.
L'analisi su questo argomento è stata molto approfondita; sono
convinto che alla base di tutto si sia lavorato bene, c'è e si è
evidenziata la volontà comune delle parti di arrivare allo
snellimento delle procedure, a beneficio principale e unico del
cittadino, tenendo conto allo stesso tempo dell'esigenza di
salvaguardare e di tutelare il nostro patrimonio paesaggistico, che
rappresenta un'importante carta di presentazione turistica e
testimonianza anche delle nostre radici e della nostra cultura.
Devo ringraziare anch'io il presidente e i componenti della III
commissione, ma anche la commissione paritetica, l'associazione dei
sindaci, i funzionari della sovrintendenza per l'impegno e
l'interesse dimostrato per definire nel modo migliore uno strumento
che permetta di giungere ad una fase operativa funzionale, attenta
alle problematiche che riguardano questo settore.
Per entrare nel merito, abbiamo discusso moltissimo di questo
tipo di regolamento.
Credo valga la pena, proprio perché è uno strumento più
operativo che non di indirizzo, discutere punto per punto se
verranno espresse delle volontà di ulteriore approfondimento da
parte dei consiglieri.
Presidente -
É aperta la discussione generale.
Qualcuno intende intervenire? Se nessun collega vuole intervenire,
dichiaro chiusa la discussione generale. Passiamo all'esame
dell'articolato.
Pongo in votazione l'articolo 1:
Presenti, votanti e favorevoli: 26
Presidente -
Pongo in votazione l'articolo 2:
Presenti, votanti e favorevoli: 26
Presidente -
Pongo in votazione l'articolo 3:
Presenti, votanti e favorevoli: 26
Presidente -
Pongo in votazione l'articolo 4:
Presenti, votanti e favorevoli: 26
Presidente -
Pongo in votazione l'articolo 5:
Presenti, votanti e favorevoli: 26
Presidente -
Sull'articolo 6 ha chiesto la parola
il Consigliere Parisi.
Parisi (VAP) -
Volevo chiedere all'assessore la
verifica del punto 1 dell'articolo 6; mi sembrava che nella
richiesta di modifica fosse stata inserita la lettera a)
dell'articolo 3 della legge 40, adesso guardavo il testo del
regolamento ed è stata messa la lettera e): non vorrei che ci fosse
stato un errore nella formulazione del testo definitivo.
Presidente -
Ha chiesto la parola l'Assessore al
turismo, sport e beni culturali Agnesod.
Agnesod (UV) -
L'articolo 3 della legge 40, la
legge 18 dell'ex 40, parla di potenziamento e costruzione delle
condutture interrate e delle relative componenti fuori terra, i cui
tracciati non interessino aree archeologiche, quindi è
riferito....
Presidente -
Ha chiesto la parola il Consigliere
Chiarello.
Chiarello (RC) -
Sempre allo stesso articolo vedo
che è stata inserita quella modifica che era stata oggetto di
divisione in commissione: noi avevamo chiesto di lasciare anche
ruscelli di irrigazione, invece è stato tolto. Per questa ragione
su questo articolo mi astengo, in quanto non sono d'accordo.
Presidente -
Pongo in votazione l'articolo 6:
Presenti: 25
Votanti e favorevoli: 23
Astenuti: 2 (Chiarello e Squarzino)
Presidente -
Pongo in votazione l'articolo 7:
Presenti, votanti e favorevoli: 26
Presidente -
Pongo in votazione l'articolo 8:
Presenti, votanti e favorevoli: 26
Presidente -
Pongo in votazione l'articolo 9:
Presenti, votanti e favorevoli: 26
Presidente -
Pongo in votazione l'articolo 10:
Presenti, votanti e favorevoli: 26
Presidente -
Pongo in votazione l'articolo 11:
Presenti, votanti e favorevoli: 26
Presidente -
Pongo in votazione l'articolo 12:
Presenti, votanti e favorevoli: 26
Presidente -
Pongo in votazione l'articolo 13:
Presenti, votanti e favorevoli: 26
Presidente -
Pongo in votazione l'articolo 14:
Presenti, votanti e favorevoli: 26
Presidente -
Pongo in votazione l'articolo 15:
Presenti, votanti e favorevoli: 26
Presidente -
Pongo in votazione l'articolo 16:
Presenti, votanti e favorevoli: 26
Presidente -
Pongo in votazione l'articolo 17:
Presenti, votanti e favorevoli: 26
Presidente -
Pongo in votazione l'articolo 18:
Presenti, votanti e favorevoli: 26
Presidente -
Pongo in votazione l'articolo 19:
Presenti, votanti e favorevoli: 26
Presidente -
Ha chiesto la parola il Presidente
della Giunta Dino Viérin.
Viérin D. (UV) -
Tout simplement pour souligner le
fait que l'approbation de ce règlement permet de mettre en
application la loi régionale n° 18 et, donc, de mettre à exécution
ce transfert de compétences en matière de fonctions administratives
concernant la protection de l'environnement.
C'est un acte qui permet donc de réaliser cet objectif que le
Conseil s'était posé et je crois qu'il est à souligner, à cet
égard, l'esprit de collaboration positive dont a fait preuve le
Conseil et notamment l'opposition, qui, dépassant des questions qui
avaient été posées sur le plan formel, a démontré de vouloir
affronter le problème sur le plan des contenus. Je crois que sur le
plan politique c'est un élément important et significatif à
souligner et dont nous devons donner acte, à juste titre, à
l'opposition de ce Conseil.
Presidente -
Pongo in votazione il regolamento nel
suo complesso:
Presenti, votanti e favorevoli: 27
Il Consiglio approva all'unanimità
Presidente -
Avendo esaurito gli argomenti
iscritti all'ordine del giorno, si dichiara chiusa la seduta.
La seduta è tolta.
L'adunanza termina alle ore 11,48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK