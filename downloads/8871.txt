Consiglio Regionale della Valle d'Aosta - Oggetto del Consiglio n. 3372 del 23 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3372 del 23 dicembre 1987 - Resoconto
OGGETTO N. 3372/VIII - DISEGNO DI LEGGE CONCERNENTE:
"COMPENSI AI COMPONENTI DELLE COMMISSIONI DEI CONCORSI PER
L'ASSUNZIONE DEL PERSONALE DELL'UNITÀ SANITARIA LOCALE NONCHÈ AI
COMPONENTI DELLE COMMISSIONI D'ESAME DI SCUOLE E CORSI DI
FORMAZIONE PROFESSIONALE DI OPERATORI DEL SERVIZIO SANITARIO
NAZIONALE".
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Il decreto ministeriale del 30 gennaio 1982
dice che per i concorsi inerenti all'USL e sulla base della 761 i
partecipanti alle commissioni devono avere un compenso; lo stesso
decreto prevede che, fintanto che non ci sarà una direttiva in
campo ministeriale valevole per tutte le regioni, ogni regione si
deve dare una normativa. La Regione Valle d'Aosta aveva già fatto
questo nel 1975 e aveva previsto circa 150.000 lire per ogni
componente.
Troviamo delle enormi difficoltà a riunire le commissioni
concorsuali per l'USL, in quanto il compenso è molto basso;
pertanto, avremmo previsto per le commissioni inerenti ai concorsi
per l'USL dei rimborsi più alti a seconda anche dell'importanza:
dove sono previsti primari e professori universitari, un compenso
di 500.000 lire e compensi inferiori dove ci sono concorsi a
livello inferiore. Dobbiamo anche dire che con le 500.000 lire
siamo più o meno nella media, in quanto molte regioni, avendo
attraversato le stesse difficoltà che abbiamo noi, hanno aumentato
questi compensi a circa 900.000 lire.
PRESIDENTE:
Si passa all'esame dell'articolato. Do
lettura dell'articolo 1:
Articolo 1
1. Fino alla emanazione del decreto interministeriale
previsto dall'ultimo comma dell'articolo 6 del decreto ministeriale
30 gennaio 1982, e successive modifiche e integrazioni, ai
componenti e ai segretari delle commissioni e sotto commissioni
esaminatrici in concorsi e in selezioni pubbliche per l'assunzione
del personale dell'Unità sanitaria locale della Valle d'Aosta è
dovuto un compenso lordo da determinarsi entro i limiti massimi
sottoindicati sulla base di criteri oggettivi definiti dalla Giunta
regionale:
- concorsi a posti di posizione funzionale apicale: L.
500.000=
- concorsi a posti di posizione funzionale ai quali si accede
con diploma di laurea, ivi compresi quelli di cui alla tabella H
(ruolo sanitario) dell'allegato 1 al D.P.R. 20 dicembre 1979, n.
761: L. 400.000=.
- concorsi a posti di posizione funzionale ai quali si accede
con diploma di scuola secondaria di secondo grado o con titolo
professionale specifico: L. 350.000=
- concorsi a posti di posizione funzionale ai quali si accede
con diploma di scuola secondaria di primo grado: L. 300.000=.
2. In relazione al numero dei candidati presenti alla prova
preliminare di lingua francese ed alle giornate di effettivo lavoro
delle Commissioni, compensi di cui al precedente comma possono
essere integrati con un assegno non superiore al limite massimo del
compenso.
3. Ai componenti ed ai segretari di altre commissioni,
regolarmente istituite, è dovuto, per ogni giornata di effettiva
partecipazione ai lavori della commissione, un compenso lordo di
lire 30.000=.
PRESIDENTE:
Pongo in votazione l'articolo 1 testè
letto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 2:
Articolo 2
1. A decorrere dall'anno scolastico 1987/1988, ai componenti ed
ai segretari delle commissioni d'esame di ammissione, di promozione
alla classe superiore e di diploma o di abilitazione per le scuole
e corsi di formazione professionale e di riqualificazione del
personale è dovuto un compenso lordo di lire 300.000 per sessione
d'esame.
2. Il compenso, di cui al precedente comma, è integrato nella
misura di lire 2.000 lorde per ogni candidato, oltre i venti,
presenti alla sessione d'esame e comunque fino ad un massimo di
lire 100.000=.
PRESIDENTE:
Pongo in votazione l'articolo 2 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 3
Articolo 3
1. Ai componenti, nonchè ai segretari delle commissioni e
sottocommissioni indicate nella presente legge spetta, altresì, se
e in quanto dovuto, il totale rimborso delle spese di viaggio e di
trasferta, nella misura e con le modalità previste dalle norme
vigenti relative al trattamento economico di missione e di
trasferimento dei dipendenti regionali.
PRESIDENTE:
Pongo in votazione l'articolo 3 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 4
Articolo 4
1. La nomina di funzionari e dipendenti regionali quali
componenti o segretari di commissioni di concorso è disposta dalla
Giunta regionale tenuto conto delle disposizioni concorsuali
vigenti e della posizione funzionale a concorso, nonché assicurando
la rotazione avuto riguardo alle specifiche attribuzioni della
qualifica o del livello rivestiti.
PRESIDENTE:
Pongo in votazione l'articolo 4 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 5
Articolo 5
1. Gli oneri derivanti dall'applicazione della presente
legge, fanno carico alla quota del Fondo sanitario nazionale
prevista nel capitolo 39400 di parte corrente nel bilancio
regionale per l'esercizio 39400 di parte corrente nel bilancio
regionale per l'esercizio 1987 e con gli stanziamenti che verranno
autorizzati sui corrispondenti capitoli di spesa per gli anni
successivi.
PRESIDENTE:
Pongo in votazione l'articolo 5 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 6:
Articolo 6
1. L'articolo 6 della Legge regionale 19 febbraio 1975 n. 2 è
abrogato.
PRESIDENTE:
Pongo in votazione l'articolo 6 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 7:
Articolo 7
1. La presente legge è dichiarata urgente ai sensi del 3°
comma dell'art. 31 dello statuto speciale ed entrerà in vigore il
giorno successivo alla sua pubblicazione nel Bollettino Ufficiale
della Regione Valle d'Aosta.
PRESIDENTE:
Pongo in votazione l'articolo 7 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 23
Votanti 23
Favorevoli 22
Contrari 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK