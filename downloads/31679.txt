Consiglio Regionale della Valle d'Aosta - Oggetto del Consiglio n. 661 del 15 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 661 del 15 luglio 2009 - Resoconto
OGGETTO N. 661/XIII - Interpellanza: "Procedure di
ammissibilità adottate per il finanziamento dei progetti del
settore agricolo".
Interpellanza
Richiamata la precedente interpellanza trattata nel corso
dell'adunanza consiliare del 2 ottobre 2008, concernente "ritardi
nell'adozione di norme di attuazione della legge regionale che
disciplina interventi regionali in materia di agricoltura e
sviluppo rurale";
Considerato che continuano a pervenire segnalazioni,
specialmente da parte di Presidenti di Consorzi di miglioramento
fondiario, circa la mancanza di chiarezza nelle procedure adottate
dall'Assessorato per quanto riguarda ammissibilità a contributo e
tempi di finanziamento dei progetti;
Ricordato che il settore agricolo e le imprese sarebbero
sicuramente rafforzate dall'afflusso delle risorse pubbliche a loro
spettanti ancora ingessate nel bilancio della Regione, visto il
momento particolare che sta attraversando l'economia anche in Valle
d'Aosta;
i sottoscritti Consiglieri regionali
Interpellano
l'Assessore all'Agricoltura e Risorse Naturali affinché
illustri:
1) a cosa sono dovute le difficoltà di accesso agli aiuti
lamentate dai Presidenti dei Consorzi di miglioramento
fondiario;
2) quali modalità di selezione o criteri di priorità sono
stati adottati al fine di garantire trasparenza nelle procedure di
ammissibilità a finanziamento dei progetti presentati dai privati e
dai consorzi di miglioramento fondiario;
3) quali sono i motivi, e gli intendimenti futuri, per cui a
metà anno risulta ancora da impegnare, e quindi da destinare, una
percentuale molto alta delle risorse disponibili per i lavori di
cui in premessa.
F.to: Chatrian - Giuseppe Cerise
Président
- La parole au Vice-président Chatrian.
Chatrian (VdAV-R)
- Merci, M. le Président. Nel settembre
2008 il nostro gruppo aveva presentato un'interpellanza che mirava
a conoscere in particolare i motivi del ritardo dell'adozione delle
delibere di attuazione inerenti il piano di sviluppo rurale
2007-2013, se c'era l'intenzione della Giunta regionale di
stabilire dei criteri di selezione e, poi, la terza domanda era
legata alle risorse iscritte a bilancio nel 2008. Un mese dopo,
novembre 2008, la Giunta regionale ha approvato i criteri e, sempre
in discussione generale all'interno del Consiglio, l'Assessore si
portava avanti e ci diceva che c'era questa fase avanzata di
elaborazione, ma soprattutto c'era la volontà di approvare, di
organizzare un programma lavori che andava in un senso di chiarezza
da una parte, ma soprattutto di metodo e di procedura. Detto
questo, 8-9 mesi sono passati, mi ricordo la discussione in
Consiglio regionale per quanto riguarda il bilancio, grandi risorse
sono state inserite per il mondo agricolo, risorse importanti;
oltretutto avevamo chiesto delle delucidazioni su diversi capitoli
e conoscendo il
milieu
non solo
rural
,
ma
legato all'ambiente, legato al sistema agricolo valdostano, ma
legato ad una crisi occupazionale, che quindi non rientrava nel
pacchetto anticrisi, ma avrebbe potuto dare un po' di linfa al
2009, alla programmazione dei cantieri, alla programmazione dei
lavori. Questa nuova interpellanza, allora, mira a conoscere quali
sono le difficoltà, se ci sono queste difficoltà che a noi sono
state riportate per quanto riguarda consorzi e non solo, se queste
modalità approvate, questi criteri approvati nel novembre hanno
delle difficoltà applicative o sono così complessi da non poter
dare dei risultati attesi o i risultati che magari erano stati
pianificati e soprattutto quali sono gli intendimenti nel futuro
prossimo visto che siamo ormai a metà luglio. Grazie.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. Questa è anche
l'occasione per fare il punto della situazione, quindi va bene
avere anche la possibilità di rispondere a tale interpellanza.
Nelle premesse è stato ricordato che in occasione di una precedente
interpellanza del 2 ottobre 2008 veniva richiesto da parte degli
stessi interpellanti lo stato dell'approvazione dei criteri, delle
delibere applicative della legge n. 32, da non confondere con il
PSR, perché si parla di programmazione, ma non ha a che vedere con
il PSR, perché è la legge che regola gli aiuti di Stato, che sono
gestiti direttamente con la legge n. 32; comunque cambia poco, il
riferimento temporale è lo stesso. Si era detto in quella occasione
che erano in fase di approvazione da parte della Giunta e di
predisposizione da parte degli uffici, erano in itinere in tempi
rapidi la predisposizione dei criteri e anche un primo programma
lavori che è stato in concomitanza approvato, un primo programma
dei lavori che è un allegato B di quella delibera del 7 novembre
2008, n. 3190. In questo piano lavori sono stati inseriti tutti
quegli interventi (proprio per mettere ordine all'arretrato) che -
a volte qualcuno già un po' datato - erano stati autorizzati in
precedenza da parte dell'Assessorato già negli anni precedenti,
perché c'erano ancora delle autorizzazioni che erano più datate,
quindi anche di legislature precedenti, dove per motivi vari, pur
essendo autorizzati degli interventi dei consorzi, questi non erano
ancora arrivati alla fine dell'iter amministrativo in quanto,
trattandosi di interventi che richiedevano valutazioni di impatto
ambientale, modifiche e richieste varie per quel che riguarda i
permessi autorizzativi, avevano richiesto del tempo. L'operazione
che è stata fatta quindi è un'operazione, come dicevamo, di
ripulitura dell'arretrato e questa credo sia stata un'operazione
utile, in quanto ha permesso di uscire da quella situazione in cui
ancora c'erano delle pendenze che dovevano avere un loro
sbocco.
Fatta questa premessa, le risposte puntuali possono essere
quelle che seguono. In riferimento all'oggetto dell'interpellanza,
si comunica quanto segue. Per quanto riguarda il punto primo, le
difficoltà di accesso al regime previsto di contributi sono dovute
principalmente - questo bisogna dirlo - al numero elevato di
domande inoltrate all'Assessorato dell'agricoltura rispetto alle
disponibilità di bilancio, perché un conto sono le autorizzazioni
che erano nel tempo state rilasciate alla progettazione, un conto
sono i pareri favorevoli preliminari, perché ci sono dei consorzi
che hanno presentato molte richieste. Questo comportava in un
calcolo complessivo solo nella passata programmazione una
presentazione di istanze che si attesta attorno a circa 300 milioni
di euro e che singolarmente potevano avere il parere preliminare
favorevole, però non potevano accedere ai finanziamenti per
evidenti ragioni di bilancio, in quanto questa cifra è spropositata
rispetto alla dotazione annuale delle risorse che consiste in circa
19 milioni di euro ed è quella (giustamente è stato ricordato)
importante, che negli anni è stata mantenuta, ma che non permette
di rispondere indistintamente a tutte le istanze che vengono
presentate. Un conto quindi sono i pareri favorevoli preliminari,
un conto sono quelli che negli anni erano stati autorizzati, che
poi devono avere soddisfazione e hanno avuto soddisfazione in
questo programma di lavori allegato a quella delibera che dicevo:
l'allegato B. Ai consorzi rimane tuttavia facoltà nella nuova
programmazione, questo è stato ribadito in maniera importante, nel
rispetto dei massimali stabiliti, che anch'essi sono contenuti e
quindi fanno parte dei criteri per dare equità di attenzione su
tutto il territorio, di inoltrare le domande di contributo sulla
base delle priorità stabilite a livello interno. Questo è un modo
nuovo di ragionare, perché non è più che il consorzio fa una serie
di istanze che a volte possono essere anche dell'ordine delle
decine di istanze e demanda agli uffici l'individuazione delle
priorità; lo stesso consorzio (questo lo dirò dopo, è stato
ricordato in una circolare) deve individuare nel proprio ambito,
deve discuterlo, individuarlo in direttivo e poi in assemblea la
priorità che lo stesso consorzio individua sulla base di criteri
legati alle necessità che quel territorio ha, questo è un maggior
coinvolgimento anche delle strutture dei consorzi.
Punto n. 2. Per effetto della programmazione dei lavori
contenuta nell'allegato B, si garantiscono tempi certi per i
beneficiari dei contributi, con vantaggi per l'organizzazione dei
lavori, per l'esecuzione degli stessi, per la garanzia
dell'erogazione in tempi prestabiliti, tutto questo è contenuto nei
criteri, eccetera. L'allegato B della citata deliberazione di
Giunta, programma lavori e selezione progetti per la programmazione
2007-2013, contiene per l'appunto l'elenco dei lavori da finanziare
al Consorzio miglioramento fondiario, programma stimato in circa 82
milioni di euro. Le pratiche ivi contenute vengono evase secondo il
loro ordine di presentazione, quindi un conto è andare ad impegnare
e permettere la cantierabilità, un conto è avere la presentazione
della documentazione completa, poi vedrete che il problema è anche
questo. Noi attualmente abbiamo dato soddisfazione andando in
delibera, adesso vi dirò che sarà pronta una nuova delibera molto
corposa per coloro che hanno tutta questa fase sviluppata, perché
un conto è presentare una domanda preliminare, un conto è arrivare
al momento in cui il Consorzio ha tutta la documentazione a posto.
L'allegato A, che è quello dei criteri, contiene invece dei nuovi
criteri di accesso ai contributi, in particolare dei massimali
(questo è molto importante e invito tutti ad andarli a vedere), i
quali tengono conto sia delle opere in corso già finanziate nella
passata programmazione, sia dell'ampiezza di ogni consorzio, in
quanto abbiamo situazioni differenziate sul territorio e la legge
n. 3/2001 prevedeva che vi fosse una razionalizzazione dei
consorzi. Non sarebbe pertanto da penalizzare un comune, che magari
ha solo un consorzio, rispetto ad uno che ne ha 7-8; quindi dove ci
sono 7-8 consorzi nello stesso comune che non hanno ancora
ottemperato alla riunificazione, al passaggio graduale per arrivare
ad una diminuzione del numero di consorzi, non devono essere
penalizzati in quanto chi ha solo un consorzio ha un massimale più
alto. I criteri di selezione dei progetti sono contenuti
nell'articolo 9 dell'allegato A della deliberazione della Giunta
del 7 novembre 2008: "Approvazione dei criteri applicativi degli
aiuti per il miglioramento fondiario e le infrastrutture rurali, di
cui al titolo III della legge n. 32/2007". Al fine di garantire
trasparenza al citato atto amministrativo che interessa i consorzi
di miglioramento fondiario, i criteri di applicazione della legge
n. 32/2007 sono tuttora in pubblicazione anche sul sito Internet
della Regione, lo teniamo sempre in prima pagina, mentre una
circolare inviata a tutti i consorzi in data 5 maggio 2009 comunica
le novità salienti rispetto al vecchio PSR 2000-2006, quindi sono
stati tenuti informati i consorzi di queste modalità operative.
Tutte queste procedure sono espressamente state predisposte per
garantire maggiore trasparenza e correttezza all'accesso al regime
di contributi a fronte di limitate disponibilità finanziarie
rispetto alle richieste evidentemente. Ricordo solo che, in
parallelo a questo, la novità - che non fa parte dell'oggetto, ma è
importante citarla - è stata una revisione dell'intervento sulle
spese di gestione dei consorzi, per cui tutta una serie di
microinterventi con le nuove modalità di spese di gestione... che
possono essere cofinanziate con una partecipazione dell'ordine del
20 percento da parte delle Amministrazioni comunali che hanno
beneficio degli interventi dei consorzi... hanno una maggiore
possibilità di essere utilizzate per tutti quei microinterventi
come riattamento strade interpoderali, piccole sistemazioni
idrauliche, attraversamenti e quant'altro; questa è stata
un'operazione che va a diminuire tante richieste di piccola entità.
Questo è naturalmente un coinvolgimento dell'Amministrazione
comunale ed è importante, perché i consorzi quasi sempre effettuano
degli interventi che sono a beneficio di tutta la Comunità, non
solo del mondo agricolo, come è stato detto anche nelle premesse;
quindi una compartecipazione dell'Amministrazione comunale nel
riattamento di una strada, che per esempio serve dei
mayen
,
degli alpeggi, ma serve anche degli edifici defunzionalizzati che,
quando chiedono una ristrutturazione, devono pagare degli oneri di
urbanizzazione, perché non hanno più i requisiti di ruralità, è
giusto che anche il Comune compartecipi alla manutenzione degli
accessi per esempio o la fornitura dell'acqua con acquedotti
irrigui.
Punto n. 3: allo stato attuale la Giunta regionale ha erogato
nel settore dei miglioramenti fondiari e a favore dei consorzi per
quel che riguarda questa annualità di bilancio circa 6 milioni di
euro relativi a progetti immediatamente appaltabili. Tale importo è
riferito alla totalità dei progetti presentati e completi di
autorizzazione e nulla osta; questo fino adesso nel corso
dell'anno. È in corso di presentazione, sicuramente lo sarà entro
il mese di luglio, la proposta di una deliberazione della Giunta
regionale di ammissibilità a contributo e conseguente impegno della
relativa spesa inerente i progetti definitivi e/o esecutivi
presentati da altri 27 consorzi di miglioramento fondiario, che
hanno naturalmente completato l'itinere burocratico delle loro
pratiche o sono in procinto di farlo. L'ammontare degli impegni
assunti per questi progetti è complessivamente dell'ordine di 25
milioni di euro per gli esercizi finanziari considerati. Teniamo
conto che interventi di una certa entità vengono distribuiti su più
di quella che è l'annualità, perché quando per esempio si opera in
quota, si opera negli alpeggi, si opera in zone dove non si può
lavorare tutto l'anno, si distribuisce su più esercizi finanziari.
Ai consorzi promotori di questi progetti saranno concessi 60
giorni, questo lo prevediamo in questa delibera, dalla data di
approvazione dell'atto per completare utilmente la documentazione
mancante ai fini dell'approvazione definitiva del contributo da
concedere e del successivo espletamento delle procedure di appalto.
Rimarrebbero sul bilancio circa 2,5 milioni riferiti all'esercizio
finanziario 2009, l'obiettivo è di far fronte all'impegno
finanziario relativo ai progetti cantierabili, che saranno
eventualmente presentati successivamente alla data di stesura della
deliberazione della Giunta in oggetto. Iniziative già inserite
comunque nella programmazione dell'allegato B, nonché per gestire
nel migliore dei modi le urgenze segnalate dai consorzi - qui è un
altro discorso, perché nei criteri tutta la parte riguardante le
urgenze, gli imprevisti, quegli interventi che ad inizio
programmazione non sono prevedibili sono considerabili, perché c'è
una specifica parte dei criteri che permette di dare priorità a
queste tipologie di interventi, perché giustamente ci deve essere
questa opportunità - non necessariamente legate a situazioni di
precipitazioni particolari, ma anche legate al manifestarsi di
situazioni sul territorio che non erano emerse in precedenza (è
importante che vi sia questo), sempre in stretta collaborazione con
le Amministrazioni comunali, perché molto spesso le Amministrazioni
comunali, se collaborano con i consorzi, possono individuare delle
soluzioni per risolvere delle problematiche comuni. Ultima cosa:
nel mese di giugno nel corso di una riunione con la CNA
(Associazione valdostana delle imprese) i rappresentanti del
settore edile che operano nel comparto dei miglioramenti fondiari
hanno manifestato soddisfazione nel constatare che il programma dei
lavori approvato nell'allegato B è stato redatto tenendo conto di
iniziative che potevano essere a breve tempo appaltabili. In
pratica, il fatto di fare programmazione è stato recepito
positivamente, perché prima c'era negli anni una "navigazione più a
vista", che impediva di avere un programma lavori che man mano che
gli interventi sono approvabili e cantierabili possono essere
approvati dalla Giunta e successivamente messi in cantiere.
Président
- La parole au Vice-président Chatrian.
Chatrian (VdAV-R)
- Merci. Grazie delle risposte,
Assessore, ci ha dato delle risposte soprattutto legate al futuro.
Noi avevamo e abbiamo lo stato dell'arte ad oggi, perché documenti
alla mano i dati sono completamente diversi al 15 luglio 2009. Lei,
come sempre, ci dettaglia molto bene le sue risposte, ci fa esempi
concreti legati alla praticità da una parte e alla complessità
dall'altra, ma noi riteniamo che vi sia qualcosa che non funzioni
benissimo, soprattutto legato ad un processo di metodo. Avevamo
chiesto nell'ottobre 2008 i criteri, sono stati approvati dalla
Giunta regionale dei criteri che abbiamo analizzato, dei criteri
importanti, molto dettagliati, con un
modus
di procedura
chiara. Dall'altra parte, conti alla mano, ad oggi, lei oggi ci ha
proiettato nel futuro: nei prossimi sei mesi si penserà di...
quindi al momento di certo non c'è ancora nulla; le ingenti risorse
messe sul tavolo sono, come lei ben sa, vicino ai 30 milioni di
euro annui, i 19 legati ai consorzi di miglioramento fondiario, gli
8 milioni di euro legati ai piani di riordino fondiario. Apro una
parentesi sui riordini fondiari, al momento nessun impegno è stato
assunto, al 15 luglio 2009, lei ci ha parlato di cifre: 27 consorzi
per un ammontare di circa 25 milioni di euro probabilmente non
tutti finanziati sul 2009 e altri proiettati sul domani; ci
preoccupava sicuramente che al momento su 30 milioni di euro
stanziati e i criteri approvati nel novembre 2008 siano stati
impegnati solo 5,5-6 milioni di euro. Questo quindi ci metteva in
dubbio la programmazione a monte, ma soprattutto le non risposte
che non arrivavano e non arrivano ai Presidenti di consorzi e cito
un esempio legato ai riordini fondiari: stanziati 8 milioni di
euro, impegnati 0, disposizioni transitorie articolo 11, proprio
dei criteri approvati dalla Giunta regionale nel novembre, criteri
chiari, semplici, schematici, condivisibili, ma ahimè i riordini
fondiari e i consorzi di conseguenza non hanno risposte per quanto
riguarda questi accorpamenti, questi riordini. Ci chiediamo
allora... da una parte c'è il vecchio piano, "c'è il nuovo piano" è
stato detto dall'Assessore, ma delle risposte "nero su bianco" non
ci sono e ci sono tante incertezze: se saranno finanziati, non
saranno finanziati. Lei oggi ci ha detto: "stiamo aspettando le
istruttorie, c'è tutto un iter molto delineato e soprattutto
chiaro", prendiamo atto in quanto lei ci ha detto che nel prossimo
mese il tutto sarà impegnato e di conseguenza non dico
cantierabile, ma seguirà il suo iter. Seguiremo l'iter di
approvazione e ahimè riporteremo su questo tavolo gli eventuali
ritardi, le perplessità e sicuramente la proiezione o la non
proiezione che si avverrerà. Grazie.
Président
- Je pense que nous pouvons terminer ici les
travaux de la matinée. La séance est suspendue, les travaux
reprendront à 15 heures 30.
La séance est levé.
---
La séance se termine à 12 heures 51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK