Consiglio Regionale della Valle d'Aosta - Oggetto del Consiglio n. 1619 del 9 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1619 del 9 giugno 2022 - Resoconto
OGGETTO N. 1619/XVI - Interpellanza: "Analisi del nuovo
rapporto Censis e riflessione sulle prospettive di sviluppo per una
sanità attiva, di prevenzione e paziente-centrica".
Bertin (Presidente) -
Punto n. 41. Ha chiesto la parola
il consigliere Manfrin per l'illustrazione.
Manfrin (LEGA VDA) -
Il 28 marzo scorso è stato
presentato, in occasione della prima edizione di "Italian Health
Day" il nuovo rapporto Censis che racconta la sanità del futuro per
com'è percepita, ma anche evidentemente auspicata dai cittadini che
la vivono. Da questo rapporto si trae una fotografia che io ritengo
non sia particolarmente positiva della nostra Regione: per esempio,
per quanto riguarda le forme familiari, ovvero la composizione dei
nuclei familiari della nostra Regione, assistiamo a un decollo
delle famiglie unipersonali, quindi quelle composte da una sola
persona: ben uno su tre, cioè il 41,5 percento delle famiglie
valdostane sono composte da una persona e di questi quasi la metà,
il 48,8 percento, è
over
60.
Oltre a questo, è evidente che l'invecchiamento della
popolazione porta a una moltiplicazione di patologie invalidanti e
cronicità che generano degli altri fabbisogni socio-sanitari e di
assistenza, in particolare anche qui il dato che riguarda la Valle
d'Aosta fa squillare un campanello d'allarme perché abbiamo quasi
un terzo degli over 75 che presenta multicronicità e limitazioni
gravi, quindi quasi il 30 percento.
Per far fronte a queste sfide - e questo era quello che emergeva
dal sondaggio che è stato effettuato -, secondo i cittadini, è
necessario passare da una medicina riparativa a una attiva e di
prevenzione. Questo include non solo il recupero delle visite
mancate durante il periodo Covid, come possiamo leggere nel
rapporto, c'è stato il meno 61,8 percento di
screening
di
prevenzione oncologica e il meno 68 percento relativo alle
diagnosi, ma anche una più alta adozione di stili di vita salutari
per innalzare le persone in buona salute che in Valle d'Aosta sono
il 76,4 percento.
La sanità del futuro dovrà farsi trovare pronta non solo a
possibili nuove emergenze ma anche alle implacabili previsioni
socio-demografiche del nostro Paese che rispecchiano quelle
regionali, mi permetto di evidenziare gli allarmi che abbiamo
lanciato più volte in questo Consiglio, ricordo anche gli
interventi dell'assessore Caveri in questo senso e anche quelle che
sono state le proposte d'intervento che sono state presentate
rispetto al sostegno alla natalità in Valle d'Aosta.
Un sistema orientato sempre più alla personalizzazione, questa è
la fotografia che emerge, che beneficia della mobilitazione di
tutti gli attori, tratti indispensabili per rispondere a una
triplice sfida di gestione della malattia acuta cronica delle nuove
emergenze, tenendo ben presente l'aspetto fondamentale della
sostenibilità economica.
Venendo ai dati, i cittadini hanno evidenziato
in primis
il ruolo chiave dell'innovazione, decisiva per migliorare la cura,
i percorsi assistenziali e le difese delle nuove emergenze.
Sono oltre nove su dieci le persone che hanno fiducia nei
ricercatori scientifici e altrettanto coloro i quali ritengono che
la spesa pubblica in ambito salute rappresenti un investimento e
non un costo e sicuramente questo investimento è tale nel momento
in cui va a incidere sulla prevenzione perché evidentemente
previene invece l'insorgere di patologie che a quel punto
richiederebbero una spesa sicuramente maggiore.
Gli innovatori, incluse le imprese, non sono più percepiti come
una componente esterna alla sanità ma attori decisivi che
permettono di ottimizzare l'impatto sulla salute e la qualità della
vita dei pazienti.
Secondo gli Italiani, la sanità del futuro dovrà essere sempre
più paziente-centrica e su misura, il 94,3 percento auspica una
maggiore personalizzazione di cure con il 92,9 percento che si
aspetta che i percorsi di cura dal domicilio al territorio fino
agli Ospedali siano modulati sulle esigenze personali del paziente.
Questo desiderio è accompagnato dalla propensione dei cittadini a
svolgere un ruolo quanto più diretto e attivo nei tanti processi
relativi alla propria salute, a partire dalla relazione con il
medico riconosciuto come la voce più autorevole della sanità che
farà sempre prevalere la tutela della salute di fronte alle
esigenze economiche o di altro tipo.
Ben nove Italiani su dieci hanno fiducia nei medici, il 92,1
percento, e per altrettanti la loro figura dovrebbe essere al
centro della sanità del futuro: il 93,9 percento. Risulta molto
alta anche la percentuale dei cittadini che nutrono fiducia nel
servizio sanitario della propria Regione: il 73,2 percento; su
questo mi permetto di fare un inciso, bisognerebbe chiedere e fare
uno studio specifico sulla soddisfazione dei cittadini valdostani
sulla sanità attuale, probabilmente non so che percentuali
verrebbero fuori ma sarebbe interessante farlo.
Alla luce di questo rapporto che riteniamo sia assolutamente
importante per comprendere le evoluzioni della società e
soprattutto i
desiderata
che i cittadini si pongono quando
gli si parla di sanità, chiediamo con quest'interpellanza se sia a
conoscenza dei dati riportati dal rapporto Censis riguardanti la
nostra Regione e quali azioni intenda mettere in campo
l'Amministrazione regionale per intercettare i problemi rilevati
dall'analisi per arrivare a un tipo di sanità attiva di prevenzione
e paziente-centrica.
Presidente -
Risponde l'assessore Barmasse.
Barmasse (UV) -
In effetti il 25 marzo del 2022, nel
quadro di "Italian Health Day" è stato presentato il nuovo rapporto
Censis che illustra le possibili sfide e l'opportunità per il nuovo
servizio sanitario da cui emerge il desiderio dei cittadini di una
maggiore personalizzazione delle cure e dei percorsi di cura di una
nuova centralità del medico che va liberato dagli eccessivi carichi
burocratico-amministrativi e supportato nel salto del digitale.
Inoltre, nel rapporto viene sottolineato che, per massimizzare il
valore in sanità, decisiva sarà la gestione intelligente dei dati
che i cittadini sono pronti a fare la loro parte.
La prima domanda è: "se sia a conoscenza dei dati riportati dal
rapporto Censis riguardanti la nostra Regione" e la risposta è sì,
si è a conoscenza dei dati riguardanti la Regione riportati dal
rapporto, ma questi dati non sono una novità perché alla stessa
analisi di contesto di profilo di salute della popolazione
valdostana si è giunti per stabilire gli obiettivi e le azioni del
piano regionale della prevenzione 2021-2025 approvato con
deliberazione di Giunta regionale n. 1654 del 6 dicembre 2021 a cui
si rimanda.
"Quali azioni intenda mettere in campo l'Amministrazione
regionale per intercettare i problemi rilevati dall'analisi": le
azioni che si intendono mettere in campo si ritiene che siano già
delineate nel Piano regionale per la salute e il benessere sociale
Valle d'Aosta 2022/2025, recentemente approvato con DGR e con
questa inviato per l'approvazione al Consiglio regionale, infatti
l'obiettivo di tale Piano è evolvere dal concetto di educazione
alla salute a quello di prevenzione attiva fino anche alle modalità
di comunicazione del rischio. La Giunta con questo piano ritiene
che sia necessario un profondo ripensamento culturale che risulta
inutile se non lo si accompagna alla progettazione di un nuovo
modello organizzativo funzionale dei servizi sanitari e di quelli
della prevenzione diverso da quello attuale, ai quali anche il
piano nazionale cronicità ha riconosciuto un ruolo centrale. Tale
modello è rappresentato dalle istituende case della comunità il cui
obiettivo è quello di garantire in modo coordinato l'accesso
all'assistenza sanitaria, socio-sanitaria e socio-assistenziale in
un luogo visibile, facilmente raggiungibile e accessibile da parte
della popolazione di riferimento, la prevenzione e la promozione
della salute in forma soprattutto proattiva, la valutazione del
bisogno della persona e l'accompagnamento alla risposta
maggiormente appropriata, programmabile e non programmabile, la
risposta alla domanda di salute della popolazione e la garanzia
della continuità dell'assistenza anche attraverso il coordinamento
di tutti i servizi sanitari territoriali H12 e H24 di norma a
livello distrettuale attraverso i medici di continuità
assistenziale, la presa in carico della cronicità e della fragilità
secondo il paradigma della medicina di iniziativa, l'attivazione di
percorsi di cura multidisciplinari che prevedono l'integrazione tra
servizi sanitari, ospedalieri e territoriali e tra servizi sanitari
e sociali, la partecipazione della comunità locale,
dell'associazione di cittadini, dei pazienti e dei
caregive
r, la promozione dell'integrazione con l'Ospedale
regionale per acuti con Ospedale di comunità e con le altre
strutture residenziali e territoriali per garantire la continuità e
l'assistenza. Aggiungerei sicuramente il programma di telemedicina
nel quale sono stati fatti investimenti importanti per la nostra
Azienda e che sicuramente è uno dei programmi più all'avanguardia
attualmente presentati in Italia, tant'è vero che siamo stati anche
promoter
di questo tipo di iniziativa.
Per quanto riguarda quello che ha detto prima, su cui concordo,
bisognerebbe fare un sondaggio anche sulla sanità valdostana, anche
perché penso che di solito faccia sempre più rumore chi si lamenta
di chi invece è soddisfatto, quindi forse bisognerebbe farlo perché
dovremmo renderci conto che la nostra sanità, pure in questo
momento di criticità, è comunque all'avanguardia dal punto di vista
dei servizi rispetto a tante altre realtà del nord Italia. Teniamo
presente che noi abbiamo 1.500 interventi in arretrato che stanno
riducendosi, Ivrea ne ha 10.600, tanto per farci un'idea. I Pronto
Soccorso che funzionano in Piemonte sono cinque, gli altri hanno
delle enormi criticità, la metà dei servizi di Pronto Soccorso e
dei punti nascita del Trentino sono stati esternalizzati, questo
per dare solamente alcuni dati. Io penso che i Valdostani siano
sempre molto coscienti della realtà e siano, quindi, anche
coscienti di ciò che serve, di ciò che funziona, che non funziona
compatibilmente con la situazione attuale.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Mi fa piacere che l'Assessore abbia
quest'immensa fiducia nella soddisfazione dei Valdostani e a questo
punto io lo inviterei a fare una prova: provi a passare un weekend
magari al Pronto Soccorso e ad ascoltare quello che dicono i
Valdostani rispetto ai servizi che vengono loro offerti e poi credo
che avrà i risultati del suo sondaggio probabilmente, la invito a
fare un sondaggio di questo tipo o magari provi a chiamare e a
parlare con le mille persone che hanno sottoscritto la petizione
che il collega Ganis ha evidenziato nell'interpellanza poco fa e
chieda loro se sono felici dell'attuale situazione. Se
probabilmente, come lei pensa, saranno soddisfatti, allora questo
discorso è evidente che si chiude qui, se però dovessero
manifestare qualche lieve criticità rispetto alle manchevolezze e
anche qui l'esercizio... lei giustamente dice che chi si lamenta fa
più rumore di chi invece è soddisfatto, immagino anche che però la
tecnica di allargare e guardare le manchevolezze di altre strutture
sanitarie probabilmente non è che sollevi dalle proprie la nostra
Regione.
Io penso che più che a fare polemica e a rivendicare risultati
che probabilmente non troverebbero conferma nella realtà, ma ne
sarei felice, Assessore, se facesse un approfondimento di questo
tipo perché ci permetterebbe di avere una fotografia chiara, non un
sondaggio addomesticato, un sondaggio di quelli che ovviamente
chiedono in maniera neutra e terza alle persone cosa pensano della
sanità, credo che ci potrebbe restituire una fotografia
interessante del pensiero delle persone, anche perché, e parlo come
membro della V Commissione, abbiamo visto sfilare in queste
settimane e in questi mesi numerosi componenti della parte
sanitaria e tutti - credo di poterlo dire anche per i colleghi di
maggioranza - non è che ci abbiano fatto un quadro roseo della
situazione e soprattutto tutti non è che ci abbiano manifestato una
soddisfazione personale del momento, quindi non penso di dire una
corbelleria nel momento in cui dico che se gli stessi sanitari
dicono che la sanità valdostana non è che sia proprio in questo
momento in uno stato di grazia, probabilmente credo che i pazienti
sarebbero di un'idea leggermente simile se non ancora più
pesantemente critica.
Detto questo, però, Assessore, io voglio prendere la parte
positiva, lei giustamente ha parlato del piano socio-sanitario che
lei dice è stato approvato, adesso è in esame e dovrà passare
ovviamente, come lei sa, un lungo esame della V Commissione con le
parti sociali, con le parti sanitarie, con i rappresentanti e i
portatori di interesse e credo che quello sarà il momento vero nel
quale evidenzieremo quali sono le necessità delle persone e quali
rispondenze queste trovino all'interno del piano
socio-sanitario.
Quello che però rimane, secondo me, di fondo sono due
valutazioni: la prima che è quella che ho messo in cima
all'intervento che ho fatto in illustrazione di
quest'interpellanza, è che la prevenzione sicuramente deve occupare
uno spazio preminente perché - e anche qui abbiamo potuto prendere
atto di quello che i rappresentanti delle varie specialità
sanitarie ci hanno rappresentato - forse si lavora sempre in
emergenza ma mai per prevenire dei problemi: penso banalmente ai
fisioterapisti che ci hanno parlato di tutta una serie di
interventi che si possono fare direttamente con i medici di
famiglia che, come il rapporto illustra, hanno la possibilità di
parlare direttamente con le persone e hanno la fiducia dei loro
assistiti riguardo alla prevenzione e alla promozione di stili di
vita sani, che è il secondo punto su cui volevo incentrare
l'attenzione, quindi attività di prevenzione rispetto all'insorgere
di patologie e attività appunto di promozione di stili di vita sani
che possono prevenire patologie e cronicità, soprattutto nelle
persone anziane.
Poi, secondo me, è importante porre - e questo da un punto di
vista sociale - l'accento sulla necessità di fare dei ragionamenti
sul nostro tessuto sociale perché pensare che la composizione delle
famiglie sia così largamente suddivisa, frazionata e pensare che i
nuclei della Valle d'Aosta siano per larga parte formati da una
sola persona, peraltro in larga parte anche qui
over
60,
evidentemente restituisce un segnale che non è assolutamente da
sottovalutare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK