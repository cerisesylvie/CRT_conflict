Consiglio Regionale della Valle d'Aosta - Oggetto del Consiglio n. 1141 del 2 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1141 del 2 dicembre 2019 - Resoconto
OGGETTO N. 1141/XV - Interrogazione a risposta immediata:
"Notizie in merito alla nomina del nuovo direttore
dell'ARPA".
Rini (Presidente) -
Punto 6.02 all'ordine del giorno. Per
l'illustrazione, la parola al collega Mossa.
Mossa (M5S)
- Pensavo che l'Assessore volesse già
rispondere. Pare che in questi giorni sia imminente la nomina del
nuovo direttore dell'Arpa Valle d'Aosta. Veniamo a conoscenza del
fatto che esiste una graduatoria per questa nomina e che il
vincitore, a quanto pare, abbia rinunciato a questo incarico.
Apprendiamo dai media che il primo escluso da questa graduatoria è
il signor Bruno Barbera e che questo signore potrebbe aver
partecipato alla conferenza dei servizi del 14 novembre relativa
all'autorizzazione della discarica di Pompiod come consulente della
società Ulisse 2007, i cui rappresentanti, ricordo, sono
attualmente sotto indagine della Procura con l'ipotesi di gestione
illecita e inquinamento ambientale.
Considerato che Arpa, riguardo alle questioni relative alla
discarica di Pompiod, ha avuto un ruolo tutt'altro che marginale -
secondo diversi aspetti: le analisi dei rifiuti conferiti, i
prelievi del percolato, le indagini sull'impatto ambientale, acqua,
aria e radioattività e in parte anche nella messa a norma del sito
- ci pare che nominare proprio a capo di questa agenzia chi ha
partecipato alla conferenza dei servizi come controparte rispetto
all'amministrazione regionale sia un grave conflitto
d'interessi.
Vorrei evidenziare che il nostro Gruppo non ha nulla nei
confronti della persona del signor Barbera o mette in dubbio la sua
professionalità. Tra l'altro nessuno del nostro Gruppo nemmeno lo
conosce. Quello che invece ci preme sottolineare è il grave
conflitto d'interessi dei ruoli ricoperti in un arco di tempo così
breve e durante le indagini in corso.
Quindi auspichiamo che il Governo regionale stia facendo - e
concludo - le dovute considerazioni del caso prima di optare per
questa scelta.
Presidente -
La parola all'assessore Chatrian.
Chatrian (AV)
- Risponderò nel merito all'interrogazione
del collega e avremo modo, anche questa sera o domani mattina, di
rispondere a un'altra iniziativa per illustrare la procedura messa
in atto dall'Amministrazione regionale per nominare il nuovo
direttore Arpa. In merito alla domanda posta, confermo che
l'ingegner Bruno Barbera ha partecipato alla conferenza dei servizi
relativa alla discarica di Pompiod del 14 novembre 2019 come figura
tecnica di supporto alla società Ulisse 2007. Il professionista in
questione ha ricoperto, oltre alla funzione di direttore del
dipartimento Arpa provinciale di Biella, i ruoli di dirigente in
più settori dell'Arpa Piemonte, tra cui quello di responsabile del
servizio territoriale di vigilanza ambientale dell'Arpa di Biella,
oltre che direttore del dipartimento provinciale e territoriale di
Piemonte Nord-Est; dal 2017 svolge attività libero
professionale.
Preciso inoltre che l'incarico di direttore Arpa è un incarico
che impone l'esclusività di rapporto con la pubblica
amministrazione ed è per legge incompatibile con la sussistenza di
qualsiasi altro rapporto di lavoro dipendente o autonomo. Pertanto,
il candidato che sarà designato dalla Giunta regionale dovrà
cessare all'atto della firma del contratto ogni altro rapporto
professionale in corso.
Président -
Pour la réplique, la parole au collègue
Mossa.
Mossa (M5S)
- Come già citato all'inizio della nostra
iniziativa, nessuno di noi metteva in dubbio le doti e le capacità
del signor Barbera in quanto alla sua professionalità. Quello che
invece ci premeva sottolineare è, appunto, il conflitto
d'interesse. Menomale che non mantiene anche l'incarico di
consulente dell'Ulisse 2007, di questo ne siamo sicuramente
contenti. Ovviamente mi aspettavo anche di essere rassicurato e che
mi dicesse che il signor Barbera non sarà nominato per questo ruolo
ma così al momento non è stato. Spero che questa volta per questa
scelta consideriate il conflitto d'interesse che stiamo cercando di
sottolineare perché è evidente ed è molto grave. Visto che, come
avete dimostrato più volte relativamente a molteplici nomine, pare
che non abbiate proprio la percezione di cosa sia il conflitto
d'interesse nei ruoli ricoperti - e concludo Presidente - ci
riteniamo fortunati che la nomina del comandante della Guardia di
Finanza o del capo della Procura non sia in capo a voi, altrimenti
probabilmente aveste proposto rispettivamente il legale
rappresentante della Ulisse 2007 e la dottoressa Mancuso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK