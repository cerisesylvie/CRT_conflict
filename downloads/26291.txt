Consiglio Regionale della Valle d'Aosta - Oggetto del Consiglio n. 124 del 16 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 124 del 16 marzo 1973 - Resoconto
OGGETTO N. 124/73 - Approvazione di ordine del giorno
concernente provvedimenti per il risanamento conservativo di case
di abitazione situate in zone con interesse
storico-ambientale.
Montesano (P.S.D.I.) -
Io prego il Consiglio di fare...
di voltare pagina, cioè la pagina 3, e di esaminare un argomento
che è stato non dimenticato, ma è stato accantonato per il momento,
che è il 22. Prego il Segretario di leggere...
Andrione (U.V.) -
No, ma prima non c'è l'ordine del
giorno? Beh, comunque...
Montesano (P.S.D.I.) -
È lo stesso, l'ordine del
giorno...
Andrione (U.V.) -
L'ordine del giorno prima, forse...
Montesano (P.S.D.I.) -
Eh? Volete che si metta ai voti
l'ordine del giorno? Ecco, allora io prego il Segretario di leggere
la stesura definitiva dell'ordine del giorno, dopodiché si
passerà...
Andrione (U.V.) -
"
Il Consiglio regionale, dopo le
illustrazioni della proposta di legge regionale concernente:
"Provvedimenti per il risanamento conservativo di case di
abitazione situate in zone con interesse storico-ambientale",
approvando gli obiettivi della proposta stessa che sono:
la valorizzazione e l'utilizzazione di un patrimonio edilizio
esistente nei centri storici dei Comuni della Valle;
la necessità di intervento degli Enti pubblici per il
risanamento conservativo;
l'aumento degli alloggi abitabili negli stessi centri storici
da destinare preferibilmente agli attuali abitanti;
constatato che i centri storici in questo momento sono
oggetto di particolari studi anche nell'ambito della formazione del
Piano regionale, generale regionale;
DELIBERA
di dare mandato alla Giunta di prendere immediatamente
contatto con le Amministrazioni interessate al fine di redigere,
entro il più breve tempo possibile, i piani esecutivi o gli elenchi
delle zone in cui dovrà avvenire l'intervento dell'Amministrazione
regionale e la graduatoria preferenziale delle zone stesse, al fine
di consentire l'elaborazione e la presentazione in Consiglio di un
progetto di legge attinente a provvedimenti per il risanamento
conservativo di case di abitazione situate in zone con interesse
storico-ambientale
".
Montesano (P.S.D.I.) -
Vi sono osservazioni? Nessuna?
Allora si mette ai voti. Chi è favorevole all'ordine del giorno,
alzi la mano. Contrari? Astenuti? Il Consiglio approva
all'unanimità.
E allora esaminiamo l'oggetto n. 22.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK