Consiglio Regionale della Valle d'Aosta - Oggetto del Consiglio n. 3435 del 27 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3435 del 27 gennaio 1988 - Resoconto
OGGETTO N. 3435/VIII - PROPOSTA DI REGOLAMENTO CONCERNENTE:
"MODIFICAZIONI AL REGOLAMENTO REGIONALE RECANTE NORME PER
L'APPLICAZIONE DELLA LEGGE 3 AGOSTO 1949, N. 623 E SUCCESSIVE
MODIFICAZIONI, CONCERNENTE LA IMMISSIONE AL CONSUMO IN VALLE
D'AOSTA DI DETERMINATI CONTINGENTI ANNUI DI GENERI E MERCI IN
ESENZIONE FISCALE.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Si tratta di una modesta modifica al
regolamento per la immissione al consumo di contingenti di generi e
merci in esenzione fiscale. In questo caso l'assegnazione dello
zucchero, che nella proposta attualmente in vigore prevede quali
soggetti aventi diritto all'assegnazione, la popolazione, i turisti
villeggianti e le industrie.
La proposta avanzata e che viene sottoposta all'attenzione di
questo Consiglio contiene, in aggiunta alle imprese industriali,
quelle artigiane che utilizzano lo zucchero nel processo
produttivo. Questa è la variazione proposta; si tratta di una legge
con un articolo unico che la Commissione ha unanimemente
approvato.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Non ho particolari obiezioni sul
provvedimento che voteremo come Gruppo di Nuova Sinistra, però
vorrei far presente all'Assessore un problema di natura
giuridica.
La legge del '49 e tutte le successive modificazioni hanno ben
chiara la dizione che le merci in esenzione vengono concesse alla
popolazione locale per il fabbisogno locale. Così come per esempio
sulla birra, sugli alcolici, su tutta un'altra serie di prodotti
viene immessa da parte delle industrie locali la dicitura "Per il
consumo in Valle d'Aosta", dovrebbe essere fatto un procedimento
similare per i prodotti di tipo dolciario, quantomeno per quelli di
tipo industriale, se non anche per quelli di tipo artigianale, per
evitare di incorrere in possibili inadempienze rispetto alla
legge.
Invito l'Assessore a verificare la possibilità, senza
particolari costi aggiuntivi, di mettere questa dicitura.
Faccio infine la considerazione che spero che il prezzo delle
bignole diminuisca progressivamente sul mercato valdostano.
PRESIDENTE:
Do lettura dell'articolo unico della legge in
oggetto:
ART. 1
1. La lettera c) del n. 1 dell'articolo 15 del regolamento
regionale approvato dal Consiglio regionale nella adunanza del 20
dicembre 1972, recante norme per l'applicazione della legge 3
agosto 1949, n. 623 e successive modificazioni, concernente la
immissione al consumo in Valle d'Aosta di determinati contingenti
annui di generi e di merci in esenzione fiscale, è così sostituita:
"c) alle imprese industriali ed artigiane che utilizzano lo
zucchero nel processo produttivo".
2.
Il presente regolamento sarà pubblicato nel Bollettino
Ufficiale della Regione.
PRESIDENTE:
Pongo in votazione l'articolo testè letto che
viene votato mediante scrutinio segreto trattandosi di un
regolamento con articolo unico:
VOTAZIONE PER SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK