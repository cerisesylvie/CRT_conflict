Consiglio Regionale della Valle d'Aosta - Oggetto del Consiglio n. 2807 del 16 ottobre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula
Oggetto del Consiglio n. 2807 del 16 ottobre 2002 - Resoconto
OGGETTO N. 2807/XI Valutazione dei dati della ricerca sulla
povertà in Valle d'Aosta promossa dalla Caritas diocesana.
(Interpellanza)
Interpellanza Vista la ricerca promossa dalla Caritas diocesana
e pubblicata dall'Osservatorio Permanente delle risorse e delle
Povertà, con il titolo "Lo sguardo della Diocesi sui poveri" e
fatta pervenire durante l'estate a tutti i consiglieri;
Visti i dati interessanti che essa contiene in quanto sono
indicati situazioni problematiche, bisogni e aspettative che
emergono dal mondo della povertà presente in valle e che
sollecitano riflessioni, ulteriori analisi e ricerca di
risposte;
Considerato che alcuni dei bisogni evidenziati sono già presi in
considerazione nella predisposizione di servizi attivati dall'ente
pubblico o dal privato, mentre altri interpellano oltre che la
comunità civile anche l'ente pubblico;
Ritenuto che dall'analisi di tali dati possano emergere
suggerimenti o indicazioni di lavoro nell'ambito delle politiche
sociali dell'assessorato;
i sottoscritti Consiglieri regionali
Interpellano
l'Assessore alla Sanità e Politiche Sociali per sapere:
1) quale valutazione dà dei dati della ricerca;
2) quali, a suo avviso, sono più significativi al fine della
definizione delle politiche sociali;
3) se, e come intenda utilizzarli.
F.to: Squarzino Secondina - Curtaz
Presidente
La parola alla Consigliera Squarzino
Secondina.
Squarzino (PVA-cU)
Durante l'estate è stato fatto
pervenire a tutti i consiglieri un documento, redatto ad opera
della Caritas diocesana, interessante per una serie di dati e di
considerazioni che vi sono contenute. È la prima volta, infatti,
che in Valle è stata fatta una ricerca così ampia, su vasta scala
come quella di cui parliamo proprio sul tema della povertà. E qui
vorrei sottolineare il ruolo importante che il volontariato svolge
nella nostra Valle, non solo a livello di coinvolgimento diretto
nella gestione dei servizi, ma anche come apporto culturale di
studio e di stimolo. Per la seconda volta in pochi anni è la
società civile che raccoglie dati, che esamina il problema, che
porta i risultati all'attenzione del pubblico come stimolo ad agire
e come suggerimenti per ulteriori approfondimenti. È successo la
prima volta con il dossier sulla casa, che tutti abbiamo apprezzato
e che molte volte abbiamo richiamato nei nostri commenti e
discussioni sul tema, ma che purtroppo abbiamo fatto fatica e
fatichiamo ancora a tradurre in azioni concrete.
Questo è un tema su cui le soluzioni individuate non ci sono
ancora e ora siamo chiamati a soffermarci su una serie di
questioni, situazioni, esigenze, bisogni che emergono dal mondo
difficilmente delimitabile e definibile delle "povertà". Proprio
nella speranza che questo dossier non rimanga inutilizzato,
incominciamo a farlo diventare oggetto di riflessione condivisa,
occasione per individuare tracce di lavoro e stimolo alla decisione
politica. Intanto scopriamo che le povertà, le situazioni di
disagio sono diffuse non tanto e non solo fra la fascia degli
extracomunitari, ma soprattutto fra i residenti, fra la nostra
gente. Così servizi pensati sotto la spinta dell'esigenza di dare
un tetto e un pasto per extracomunitari sono diventati un punto di
riferimento essenziale per molti residenti, per persone in
difficoltà, sole, anziane, senza fissa dimora, bisogni che non
erano stati così chiaramente intercettati dai servizi sociali.
Parlo, ad esempio, di due servizi: il primo è quello della
"Tavola amica" in cui solo un quarto dei buoni è utilizzato da
extracomunitari o da non residenti, mentre ben i tre quarti dei
buoni sono usati da residenti; parlo della "Casa per donne" sole in
cui circa la metà delle ospiti non è straniera. Ho richiamato solo
due esempi che sono citati nel documento della Caritas. Sono
servizi concreti che, nati per risolvere problemi essenziali, hanno
fatto emergere l'entità del bisogno, forse perché finalmente c'è
una risposta che gli stessi servizi sociali possono indicare e che
si comincia pian piano a quantificare. Si scopre così che la
povertà è in mezzo a noi, non pensavamo, e non pensiamo, che anche
in una delle regioni più ricche d'Italia - il reddito medio pro
capite è di un terzo superiore a quello nazionale: 10 milioni di
lire, è scritto nel nostro Piano socio-sanitario - potessero
albergare situazioni così diffuse di difficoltà economiche,
sociali, relazionali. Ritroviamo ad esempio alcune forme di povertà
e difficoltà che già conosciamo, ad esempio le difficoltà
familiari.
Sappiamo - perché i dati ISTAT sono lì a ricordarlo e nei
documenti ufficiali della Regione sono ripresi - che nella nostra
Regione è alto il numero delle separazioni familiari, abbiamo il
primato italiano per separazioni e divorzi; sappiamo che più del 30
percento delle famiglie è costituito da un solo membro, sono
famiglie unipersonali, ma - ed è questa un'osservazione che avanzo
proprio come contributo alla riflessione - non sono stati studiati
interventi né messe in atto azioni che aiutino i nuclei familiari,
che facilitino le relazioni fra i coniugi, che sostengano la
famiglia. Anzi i servizi sociali continuano a ricorrere alla
famiglia come risorsa per curare anziani, disabili, quindi ad
affidarle sempre nuovi compiti senza offrirle adeguati supporti. La
stessa legge sulla famiglia, che è stata applicata soprattutto per
la parte relativa all'assegno post-natale, non ha trovato
riscontro, traduzione nelle politiche sociali; eppure, anche
analizzando i dati del Centro di ascolto di Aosta, si può affermare
che - leggo -:
"C'è una povertà ricorrente, che taglia
trasversalmente uomini e donne e caratterizza in particolare le
povertà di casa nostra; sono le situazioni legate a crisi,
disgregazione della famiglia, sia originarie, sia sopravvenute nel
corso dell'esistenza. Si potrebbe dire che questa povertà familiare
è la prima vera emergenza"
.
Chiedo allora se non sarebbe il caso di pensare ad interventi
integrati che traducano le grandi finalità della legge sulla
famiglia che non sono state attuate. Certamente l'Assessore si
rende conto che non basta organizzare annualmente od ogni due anni
una conferenza sulla famiglia per dare una risposta a questi
bisogni. Voglio parlare anche di un'altra forma di povertà perché è
quella che è indicata fra le prime: le povertà legate alla
dipendenza, in primis, dall'alcol. Questa situazione è ampiamente
conosciuta nella nostra Regione, basta scorrere il documento
ufficiale distribuito dall'Assessore regionale durante la "Giornata
della prevenzione" e distribuito anche oggi in Consiglio, in cui si
dice:
"In Valle d'Aosta il 28 percento degli uomini, il 6
percento delle donne eccede nel consumo di alcol, questi valori
sono fra i più elevati d'Italia; tenendo conto dell'età sono valori
superiori del 70 percento rispetto a quelli piemontesi e italiani
per gli uomini e il 10-15 percento per le donne".
Probabilmente la dipendenza da alcol non è da sola causa di
povertà, lo sappiamo benissimo; in genere la dipendenza dall'alcol
diventa la causa scatenante della povertà associandosi ad altre
emergenze: l'emergenza della disoccupazione, l'emergenza abitativa,
la malattia. Ma questa dipendenza, questa causa di povertà avrebbe
bisogno nella nostra Valle di maggiore attenzione nelle politiche
regionali. Non è sufficiente - credo che anche lei condivida,
Assessore - ospitare nel corso della "Giornata del volontariato o
della prevenzione" lo stand degli Alcolisti anonimi, di
associazioni di volontariato. Il volontariato può in questo caso
svolgere un ruolo importante, ma esso interviene quando il problema
è già esploso, toccherebbe invece ai servizi sociali, ai servizi
culturali, ai servizi scolastici, ai servizi sanitari operare in
ambito preventivo con azioni integrate. Lo so, molte volte
l'Assessore dice:
"Noi facciamo… il
Piano socio-sanitario prevede…"
ma,
finché non ci sarà una reale diminuzione del tasso di alcolisti in
Valle, non si potrà dire di avere operato in modo efficace.
Questa ricerca testimonia, al di là dei singoli bisogni - nella
replica eventualmente ne parlerò -, la presenza di un disagio
diffuso che coinvolge molte più persone e molte più famiglie di
quanto il nostro sguardo superficiale possa cogliere. Credo che
questa ricerca solleciti delle risposte da parte dei responsabili
politici - risposte che noi aspettiamo - e vorremmo oggi,
Assessore, una parte di queste risposte.
Président
La parole à l'Assesseur à la santé, au
bien-être et aux politiques sociales, Vicquéry.
Vicquéry (UV)
Le rapport "Lo sguardo della Diocesi sui
poveri", qui a été remis cet été à tous les conseillers régionaux,
illustre les résultats de l'enquête menée de l'été 1999 au
printemps 2000 par l'Observatoire permanent des ressources et de la
pauvreté pour le compte de la Caritas diocésaine. En l'occurrence
toutes les paroisses de notre diocèse ont été invitées à remplir un
formulaire sur les caractéristiques et l'ampleur de la pauvreté,
ainsi que sur les ressources disponibles à niveau local. Comme le
précisent les auteurs du rapport dans leur préambule, cette enquête
n'avait pas la prétention d'élaborer une recherche sociale
rigoureuse et d'ailleurs un certain nombre de critères
scientifiques n'ont pas été suivis.
Il ne s'agissait pas non plus d'établir des statistiques pour
brosser un tableau exhaustif de la pauvreté dans notre Région,
compte tenu également de la nature des paramètres retenus et du
fait que la collecte des données ne s'est pas basée sur des
critères objectifs. Un des buts de cette initiative était de rendre
compte de la situation de la pauvreté et des ressources existantes
dans le contexte particulier des communautés paroissiales afin de
sensibiliser les fidèles à la culture de la solidarité. Par
ailleurs, malgré le fait que 55 paroisses n'aient pas adhéré à
l'enquête - et c'est malheureusement une donnée très négative -, ce
rapport renferme des données intéressantes à mon avis qui
permettent de déceler les situations critiques et d'évaluer les
besoins et les attentes liées au phénomène de la pauvreté en Vallée
d'Aoste. Il nous livre également des informations précieuses sur
l'activité du Centre d'écoute d'Aoste et du service "Tavola Amica",
qui nous donnent les premiers chiffres relatifs au nombre et au
type de personnes ayant recours à ces services.
Ces données sollicitent à mon avis la réflexion, elles exigent
sans doute une analyse plus poussée et des réponses claires, étant
donné que certains des besoins décrits dans le rapport sont déjà
pris en compte par les services publics ou par les particuliers
(privato sociale) ?uvrant dans le domaine social, tandis que
d'autres interpellent à la fois la collectivité et les
institutions. Des indications et des pistes de travail
intéressantes se dégagent de la lecture des conclusions de
l'enquête pour ce qui est des politiques sociales de l'Assessorat
de la santé et je partage en partie ce que Mme Squarzino a dit.
C'est justement dans le but de promouvoir l'étude de la pauvreté
et de l'exclusion sociale, d'analyser les différentes formes
d'assistance mises en place et de mesurer l'impact politique
régional dans ce domaine que la Commission régionale sur la
pauvreté et l'exclusion sociale a été créée par délibération du
Gouvernement régional n° 2318/2002, conformément au Plan
socio-sanitaire régional. Elle est actuellement présidée par Mme
Chiara Saraceno, professeur et expert en matière de politiques de
lutte contre ce phénomène et Président jusqu'au mois de décembre
2001 de la Commission nationale d'enquête sur l'exclusion
sociale.
Les organismes du tiers secteur, les plus actifs dans ce domaine
ont été appelés à participer aux travaux de la commission, qui
s'est installée, lors de la réunion du 12 juillet 2002, dans la
grande salle de l'Assessorat et a nommé un représentant permanent
au sein de ladite commission qui se compose de Mme Chiara Saraceno,
Président, M. Piero Squarzino, représentant de la Caritas, M.
Luigino Vallet, représentant du Centro servizio volontariato, M.
Antonio Fosson, représentant du Banco alimentare della Valle
d'Aosta, M. Alberto Ragazzi, représentant du Forum des personnes
âgées, M. Riccardo Jacquemod, représentant du Consortium des
coopératives sociales, M. Dario Ceccarelli, représentant de
l'Agence régionale de l'emploi et en plus les Responsables de la
Direction régionale des politiques sociales. Les membres de la
commission se sont penchés sur le rapport, dont nous avons reçu un
exemplaire et qui leur a été illustré par M. Squarzino lors de la
séance du 23 septembre dernier. La commission a pris acte des
informations contenues dans ce rapport et a envisagé d'approfondir
cette étude en faisant également appel aux autres organismes qui
participent à ces travaux.
Presidente
La parola alla Consigliera Squarzino
Secondina.
Squarzino (PVA-cU)
Le confesso, Assessore, che non sono
soddisfatta della sua risposta, nel senso che io le ho posto alcune
domande precise, per esempio quali sono a suo avviso i dati più
significativi ai fini della definizione delle politiche sociali: ho
chiesto anche il suo parere. Credo che lei si sia fatta un'idea di
questi dati, capisco che, come lei ha detto, si tratta di una
ricerca i cui dati dovrebbero integrare quelli della Regione, però
io sottolineo il fatto che questa ricerca ci dà la percezione della
povertà e i dati relativi ai due esempi che le ho fatto, quello
riguardante la povertà legata alle difficoltà familiari e quello
legato alle dipendenze da alcol, li ho tratti anche da documenti
ufficiali: ho letto chiaramente documenti della Regione in cui
queste informazioni sono già presenti! Quello che manca è la
percezione dell'importanza di avere dati. E qui lei, Assessore,
deve ammettere che nel suo Assessorato non c'è questa cultura
dell'informazione e dei dati e soprattutto non c'è la capacità né
di reperirli, né di utilizzarli. Le osservazioni che le ho fatto,
molto semplicemente, su queste due marginalità sono osservazioni
che nascono da informazioni in suo possesso, ma che non fanno
partire nessun intervento.
Certo, come lei ha detto, questo rapporto deve essere usato in
sinergia con i dati dell'Assessorato, però l'Assessorato ha
difficoltà ad avere dei dati su questa situazione. Io faccio
riferimento ad una delle delibere recenti, quella del 30 settembre
2002, in cui si parla dell'Osservatorio regionale per l'infanzia e
l'adolescenza e nella delibera viene detto chiaramente che non c'è
una serie di dati relativi a problemi legati alla povertà: famiglie
con reddito inferiore al minimo vitale definito a livello
legislativo, minori con genitori in situazione di
tossicodipendenza, tasso di abbandono scolastico. Voglio dire che
manca la raccolta, la ricerca di questi dati, non c'è una cultura
di dati, di informazioni su questa situazione delle povertà,
Assessore.
Ricordo come la V Commissione lo scorso anno avesse osato
chiedere alcuni dati relativamente proprio al divario fra povertà
nella nostra Regione rispetto ai limiti nazionali, al numero delle
persone che nella nostra Regione beneficiano del minimo vitale,
suddiviso fra maschi e femmine per tipologia di disagio, dati che
ci sembravano grezzi ed elementari.
"Questi
dati…"
- ci è stato risposto -
"… non ci sono, l'Assessorato non è
in grado di averli, li ha cartacei…e
relativi solo al numero globale di alcuni casi trattati"
;
l'Assessorato non è stato in grado di rispondere a questa domanda
semplicissima che la commissione aveva posto, tant'è vero che la
commissione ha dichiarato di ritenere non sufficienti quei dati,
anzi si è sentita presa in giro perché, insieme ai due numeri
trasmessi, è stata allegata anche una relazione sul concetto di
povertà relativa e povertà assoluta, per spiegarci le cose, ma noi
chiediamo dei dati non sulla povertà in genere, ma proprio sulla
legge del minimo vitale, su cui non c'è niente. Questo volevo dire,
Assessore: manca questa attenzione ai dati e questo fa sì che ci
sia un grande lavoro da fare. Questo ritardo si traduce in assenza
di intervento in situazioni di disagio perché non se ne è a
conoscenza e soprattutto si traduce nella cronicizzazione di
situazioni che potrebbero essere preventivamente arginate se si
conoscessero.
L'Assessore condivide una delle conclusioni del rapporto in cui
si dice che molte persone in situazione di disagio appartengono a
famiglie del ceto medio della nostra Regione cui è bastato perdere
qualche sicurezza: il lavoro, la salute, la casa, ma anche solo il
legame familiare, per andare in crisi e quindi per entrare
nell'area delle povertà. Se non c'è questa attenzione ai dati che
già la Regione possiede, si arriva addirittura all'assurdo di
ignorare le difficoltà. Non ultimo il caso di una persona che,
proprio perché verteva in una situazione di estrema povertà e
viveva grazie all'aiuto degli amici, ha fatto domanda per l'assegno
minimo vitale: gli è stato risposto in modo negativo adducendo
quale motivazione il fatto che, non avendo reddito, non poteva
rientrare nella legge. Così gli è stato risposto!
Una persona che non ha nessun reddito allora non può rientrare
nella legge del minimo vitale, che è stata fatta per aiutare chi
non ha reddito, chi è in situazione di disagio? Come mai c'è questa
interpretazione errata? Abbiamo una legge regionale predisposta con
l'obiettivo di aiutare, di dare il minimo - si chiama appunto legge
del minimo vitale - che consenta di sopravvivere e chi non ha
nessun reddito si sente rispondere: "Non hai nessun reddito, non
puoi prendere questo assegno del minimo vitale, non rientri nei
destinatari della legge". Questo per dire che, mancando
un'attenzione a questi problemi, si giunge addirittura a tali
distorsioni burocratiche. Spero che l'Osservatorio sulle povertà in
Valle d'Aosta che l'Assessore sta costruendo aiuti la formazione di
una cultura all'interno delle istituzioni, non solo del
volontariato, ma nei servizi, nei responsabili, per cui si impari a
guardare queste situazioni di disagio. Spero proprio che la
prevenzione e il contrasto delle povertà siano considerati delle
priorità da questo Governo regionale, perché non basta dirlo, se
poi i comportamenti sono diversi! In occasione dell'esame del
bilancio potremo verificare se effettivamente questa diventerà una
delle priorità di questo Governo. Credo che non faccia piacere a
questo Governo, che amministra una delle regioni più ricche
d'Italia, constatare che fra la sua gente esistono situazioni di
estrema povertà, di miseria, di indigenza. È una vergogna che spero
questo Governo regionale voglia cancellare, questo è il mio
auspicio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK