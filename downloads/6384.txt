Consiglio Regionale della Valle d'Aosta - Oggetto del Consiglio n. 867 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 867 del 14 novembre 1984 - Resoconto
OGGETTO N. 867/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Devo dare comunicazione al Consiglio di
quanto segue:
Disegni di legge presentati:
Disegno di legge n. 120
, presentato dalla Giunta
regionale in data 2.11. 1984, concernente: "Modifiche ed
integrazioni alle leggi regionali 11.11. 1977, n. 66 e 23.6.1983,
n. 59, recanti nuove norme sull'ordinamento e sul funzionamento del
Corpo Forestale Valdostano e sullo stato giuridico ed economico del
relativo personale". (I^ Commissione)
Disegno di legge n. 121
, presentato dalla Giunta
regionale in data 2.11.1984, concernente: "Rifinanziamento della
legge regionale 24.8.1982, n. 43, concernente l'adesione della
Regione al Consorzio garanzia fidi fra gli agricoltori della Valle
d'Aosta". (I^ e III^Commissione)
Disegno di legge n. 122,
presentato dalla Giunta
regionale in data 2.11.1984, concernente: "Modifications et
additifs des lois régionales n° 16 du 31 mars 1977, portant:
Dispositions pour la réglementation de la cueillette des
champignons et pour la protection de certaines espèces de la faune
inférieure" et n° 17 du 31 mars 1977, portant:"Protection de la
flore alpine". (II^ Commissione)
Disegno di legge n. 123
, presentato dalla Giunta
regionale in data 2.11.1984, concernente: "Rifinanziamento del
fondo di cui all'art. 9 della legge regionale 28.6.1982, n. 16,
concernente la costituzione della società finanziaria regionale per
lo sviluppo economico della Regione Valle d'Aosta". (I^ e III^
Commissione)
Disegno di legge n. 124
, presentato dalla Giunta
regionale in data 2.11. 1984, concernente: "Aumento, limitatamente
all'anno 1984, dell'autorizzazione di spesa prevista per
l'applicazione della legge regionale 9.5.1963, n. 12, concernente
l'istituzione dell'ente valdostano per l'artigianato tipico". (I^ e
III^ Commissione)
Disegno di legge n. 125
, presentato dalla Giunta
regionale in data 2.11. 1984, concernente: "Aumento per l'esercizio
1984 dello stanziamento per l'applicazione della legge regionale
15.6. 1978, n. 18: "Contributi per la costruzione e la
ricostruzione di tetti in lose e di balconi tipici in legno". (I^ e
II^ Commissione)
Disegno di legge n. 126, presentato dalla Giunta regionale in
data 2.11. 1984, concernente: "Concessione di contributi per la
manutenzione e la gestione di piste per lo sci di discesa". (I^ e
III^ Commissione)
Disegno di legge n. 127
, presentato dalla Giunta
regionale in data 2.11. 1984, concernente: "Ulteriori modificazioni
della legge regionale 8.10.1973, n. 33: Costituzione di fondi di
rotazione regionali per la promozione di iniziative economiche nel
territorio della Valle d'Aosta", che era già stato assegnato alla
I^ e III^ Commissione, è stato ritirato dalla Giunta regionale.
Disegno di legge n. 128
, presentato dalla Giunta
regionale in data 8.11. 1984, concernente: "Répartition des restes
du crédit ouvert par la loi régionale n° 13 du 15 mai 1974:
"Mesures destinées à une meilleure information sur l'activité de la
Région". (I^ Commissione)
Disegno di legge n. 129, presentato dalla Giunta regionale in
data 8.11. 1984, concernente: "Finanziamenti di spesa nei diversi
settori regionali di intervento e modifiche alle autorizzazioni di
spesa di leggi regionali in vigore, assunti in coincidenza con
l'approvazione del bilancio di previsione per l'esercizio 1985 e
del pluriennale 1985/1987 (legge finanziaria per gli esercizi
1985/1987)" (I^ Commissione)
Disegno di legge n. 130
, presentato dalla Giunta
regionale in data 8.11. 1984, concernente: "Bilancio di previsione
della Regione Autonoma della Valle d'Aosta per l'esercizio
finanziario 1985 e per il triennio 1985/1987" (I^ Commissione)
Disegno di legge n. 131, presentato dalla Giunta regionale in
data 8.11. 1984, concernente: "Finanziamento del ripristino del
collegamento funiviario Aosta-Pila" (I^ e III^ Commissione)
Proposta di legge statale n. 4,
presentata dal
Consigliere Riccarand in data 2.11.1984, concernente:
"Modificazione del regime giuridico e finanziario del Parco
Nazionale del Gran Paradiso".(II^ Commissione)
Disegni di legge vistati: -
Disegni di legge non vistati: -
Deliberazioni vistate:
10
Deliberazioni non vistate: -
Riunioni:
Ufficio di Presidenza: 1
Conferenza dei Capigruppo e Ufficio di Presidenza: 2
I^ Commissione: 1
II^ Commissione allargata ai Capigruppo: 1
III^ Commissione: 3
IV^ Commissione: 1
V^ Commissione: 2
I^ Commissione allargata ai Capigruppo per questioni concernenti
la Casa da Gioco: 1
III^ Commissione allargata ai Capigruppo incaricata della
ricerca conoscitiva sull'assegnazione e distribuzione dei generi
contingentati: 1
PRESIDENTE:
Signori Consiglieri, a partire dall'ultima
adunanza del 25 ottobre, sono successi in campo internazionale
gravi fatti che hanno profondamente turbato l'opinione pubblica e
che meritano pertanto di essere ricordati in questa apertura di
seduta.
Il Primo Ministro indiano Indira Ghandi veniva assassinata il
giorno 31 ottobre; grande fu l'emozione nel mondo in quanto la
signora Ghandi reggeva da molti anni le sorti della più popolosa
democrazia del mondo. I commenti della stampa e degli esponenti
politici di tutto il mondo sono stati unanimi nel riconoscere le
alti doti dello statista scomparso.
In Polonia veniva assassinato dai servizi segreti di regime
l'abate Popieluszko, protagonista di primo piano del disciolto
sindacato Solidarnosc. Grande emozione ha suscitato tale grave
avvenimento che ricorda un analogo delittuoso atto compiuto
sessant'anni fa dal regime fascista contro l'esponente più
battagliero dell'opposizione al regime, il socialista Giacomo
Matteotti. Pensando di interpretare la volontà del Consiglio
regionale, intendo esprimere la più ferma condanna per tali gravi
episodi, che possono alimentare la tensione nel mondo e mettere
così in pericolo i fragili equilibri sui quali si regge la pace
mondiale.
Per finire, penso si debba ricordare con preoccupazione quanto
sta accadendo nel Cile, dove il regime dittatoriale ed oppressivo
del generale Pinochet, messo alle strette dalle continue
manifestazioni di protesta organizzate dalle forze di opposizione,
ha proclamato lo stato di assedio in tutto il paese. L'augurio che
tutti i democratici del mondo si fanno in questo momento, è che la
democrazia in Cile possa ritornare al più presto, mettendo fine ad
un regime di oppressione che dura ormai dall'11 settembre 1973.
Comunico infine al Consiglio che in data 5-6 novembre ho
compiuto una visita al Consiglio della provincia autonoma di
Bolzano. Nel corso dell'incontro avuto con il Presidente del
Consiglio provinciale, ho avuto modo di affrontare e discutere le
problematiche connesse ai rapporti fra lo Stato e le autonomie
locali, e quelle relative al bilinguismo.
Devo ricordare che è mancato nei giorni scorsi a Roma il
Senatore a vita Eduardo De Filippo, protagonista di primo piano
della vita culturale del nostro paese. Al gruppo della sinistra
indipendente, cui il Sen. De Filippo aveva aderito, formulo a nome
del Consiglio regionale della Valle d'Aosta le più sentite
condoglianze.
C'è qualcuno che desidera intervenire sulle comunicazioni del
Presidente del Consiglio? Ha chiesto di parlare il Consigliere
Mafrica, ne ha facoltà.
MAFRICA - (P.C.I.):
Esprimo l'adesione alle dichiarazioni
del Presidente del Consiglio per quanto riguarda i gravi fatti che
si sono svolti a livello internazionale, ma intervengo per un altro
motivo.
Mi riferisco alla visita fatta dal Presidente in Sud Tirolo, ed
a questo riguardo devo chiedere al Presidente del Consiglio
spiegazioni per gravi notizie che sono comparse sul quotidiano
"Alto Adige" e che si riferiscono alla sua visita. Ci ha telefonato
da Bolzano un nostro compagno, dicendo di aver letto sul giornale
dichiarazioni molto gravi attribuite al Presidente del Consiglio.
Nei giorni scorsi ho ricevuto un ritaglio del giornale "Alto Adige"
dell'8 novembre; già nel sottotitolo dell'articolo in questione c'è
scritto ".... a noi sono forse mancate le bombe ai tralicci",
dichiarazione attribuita al Presidente del Consiglio.
Nel corso di questa che non riesco a capire se è una intervista,
ci sono considerazioni di varia natura, ad esempio: "... ma forse
la situazione valdostana non è cosi rosea ... La D.C. valdostana
cerca di frenare, a tratti ostacolare per esempio le rivendicazioni
autonomistiche più accese dei suoi alleati di Giunta, gli A.D.P.,
il Movimento Democratico Progressista di estrazione cattolica, e
l'Union Valdôtaine, accanita fautrice della tutela della minoranza
francese. Soprattutto questa ultima si è fatta ultimamente
promotrice dell'istituzione di scuole francesi e di altri
provvedimenti che garantisca no l'esistenza del gruppo etnico
minoritario. Fra loro c'è chi parla sottovoce di nazione valdostana
e la maggioranza dell'Union Valdôtaine, che occupa nel governo
regionale 4 delle complessive 8 poltrone (le rimanenti sono
suddivise equamente fra D.C. e A.D.P.), considera comunque lo
statuto di autonomia solo un momento di passaggio per arrivare al
federalismo, o magari ad una piccola Repubblica di San Marino. Una
minoranza di oltranzisti alimenterebbe nostalgie di annessionismo
alla Francia ...". E continuano poi altre considerazioni.
Non so se queste cose siano state riferite dal Presidente, però
in fondo all'articolo sono riportate fra virgolette - ed è questo
che le farebbe attribuire al Presidente - le seguenti affermazioni:
"Se posso esprimermi un po' duramente, direi che a noi sono mancate
le bombe ai tralicci; quella dei sud tirolesi è stata una lotta più
ostinata, e ce l'hanno fatta".
Sono rimasto esterrefatto di fronte a queste dichiarazioni,
dalle quali - se corrispondono al vero - si trarrebbe quasi un
senso di rammarico perché qui in Valle d'Aosta le bombe ai tralicci
non ci sono state, quasi che venga apprezzata quella campagna
guerrigliera, bombarola, che è stata fatta negli anni scorsi nel
Sud Tirolo, per cui chiedo al Presidente del Consiglio cosa c'è di
vero in tutta questa faccenda. 0 il Presidente del Consiglio ha
detto veramente queste cose ed allora è molto discutibile la sua
presenza nella massima carica istituzionale di questo Consiglio,
oppure deve inviare a questo giornale una smentita molto secca, che
venga riportata da questo giornale con lo stesso rilievo che hanno
avuto le sue dichiarazioni sul giornale dell'8 novembre. Non credo
si possa lasciare ai lettori sud tirolesi l'impressione che qui in
Valle d'Aosta si aderisca in qualche modo a quei metodi di lotta
che certamente non hanno nulla a che spartire con i metodi di lotta
democratica.
PRESIDENTE:
Non ho letto quell'articolo di cui mi ha
appena parlato il Consigliere Mafrica; posso solo dire questo -
riservandomi successivamente di prendere gli opportuni
provvedimenti dopo un'attenta lettura dell'articolo - e cioè che
quando è venuta da me una giornalista del quotidiano "Alto Adige",
questa ragazza, giovane e molto carina, questo per il vostro
gaudio, mi ha dato l'impressione di aver capito molto poco sia
della situazione della Valle d'Aosta, sia della situazione del Sud
Tirolo.
Contesto di aver mai fatto una affermazione di questo genere, ma
vi devo raccontare perché forse nel contesto è venuta fuori una
dichiarazione di questo genere. Quando mi sono trovato a Merano,
con la Presidentessa del Consiglio provinciale di Bolzano, e con il
Sindaco di Merano, mentre passavamo in macchina è saltato un
traliccio; è stato un episodio al quale la stampa nazionale non ha
dato alcuna rilevanza. Probabilmente in quell'occasione posso anche
aver fatto la battuta, qui saltano i tralicci, ma non con il senso
che ha voluto attribuirgli la giornalista.
In ogni caso mi riservo di leggere approfonditamente l'articolo,
e se sarà necessario provvederò a fare le smentite del caso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK