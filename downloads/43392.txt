Consiglio Regionale della Valle d'Aosta - Oggetto del Consiglio n. 778 del 8 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 778 del 8 luglio 2021 - Resoconto
OGGETTO N. 778/XVI - Interpellanza: "Intendimenti in merito
all'utilizzo nelle scuole della regione del manuale "Il primo
Syllabus per l'insegnamento della bioetica ai giovani"".
Bertin (Presidente) -
Punto n. 26. Per l'illustrazione,
ha chiesto la parola il consigliere Manfrin.
Manfrin (LEGA VDA) -
Torniamo anche in questo Consiglio
regionale a parlare di una
vexata quaestio
, ovvero del testo
ormai direi famigerato di bioetica denominato "Syllabus":
famigerato e
vexata quaestio
perché è già la terza
iniziativa che presento sul tema, una nella scorsa legislatura e
due in questa, questa è la seconda, che riguarda appunto il libro.
La volta scorsa l'Assessore ci aveva dato delle informazioni
importanti, cioè ci aveva detto che c'era stato un aggiornamento
rispetto a questo testo e quindi siamo andati ad esaminare anche
questo testo e anche per venire incontro all'accusa di aver
preparato un trappolone, abbiamo voluto elencare esattamente le
criticità che sono contenute in questo testo, che ricordo viene
sottoposto nelle scuole valdostane a partire da età molto
basse.
Che cosa contiene questo testo? In teoria questo testo dovrebbe
trattare di argomenti relativi alla Dichiarazione universale sulla
bioetica e sui diritti umani, peccato che però il contenuto di
questo testo purtroppo non è aderente in molte sue parti ai temi
che dovrebbe trattare, non solo non è aderente, come abbiamo
dimostrato nella scorsa interpellanza, ma addirittura in questo
testo troviamo degli argomenti che, secondo noi, sono assolutamente
assurdi, abbiamo voluto riassumerli ma mi pregio di elencarli e di
evidenziarli a quest'Aula.
Cominciamo, a titolo d'esempio ovviamente perché questo testo è
veramente grondante di cose grottesche, con l'unità 5 intitolata:
"La roulette russa, i diritti negati nei centri di accoglienza
degli immigrati". In questa unità gli obiettivi didattici, e lo
specifico, cioè le direttive che vengono imposte agli insegnanti
dicono che bisogna denunciare le pratiche inumane e le violazioni
dei diritti umani fondamentali ai danni dei migranti all'interno
dei centri di accoglienza degli immigrati, poi c'è un secondo
obiettivo e un terzo, che è l'ultimo, che dice che gli insegnanti
devono descrivere il lato nascosto dei centri di accoglienza degli
immigrati quali avamposti dittatoriali e legalizzati nei Paesi
democratici, cioè quelle strutture di accoglienza sul nostro
territorio sarebbero degli avamposti dittatoriali legalizzati.
Avete presente quelle strutture in cui vengono mantenuti i
richiedenti asilo, anche in Valle d'Aosta ne sono sorte diverse,
ecco, quelli sono avamposti dittatoriali e questo manuale ci
insegna come fare per spiegarlo o insegna agli insegnanti come fare
per spiegarlo a ragazzi peraltro da 11-14 anni. Tra l'altro,
racconta una bellissima storiella qui a pagina 17, cioè si racconta
che ogni immigrato che arriva in Occidente viene considerato un
potenziale terrorista e un assassino delle democrazie
capitalistiche. Io credo che arrivare a definire anche democrazie
capitalistiche nasconda un'impostazione ideologica veramente
incredibile per condurre un'operazione di indottrinamento dei
ragazzi che è assolutamente assurda. Vi leggo due punti, il punto
3: "i ragazzi guarderanno un documentario dove viene descritta la
tragica esperienza dei migranti nei centri di accoglienza.
L'insegnante, con l'aiuto degli strumenti audiovisivi, illustrerà
brevemente la vita nei centri accoglienza chiarendo che essi sono
definiti come luoghi di dittatura legalizzata in contesto
democratico". Io credo sia veramente anche assurda la modalità di
avvicinamento che viene imposta.
Proseguiamo con l'unità 36 intitolata: "Chi deciderà chi sono
io" nella quale l'obiettivo didattico è introdurre e spiegare la
differenza tra sesso genetico, differenziazione sessuale, apparenza
sessuale, perché è un'apparenza ovviamente, sappiamo benissimo che
le teorie contenute nel DDL Zan ci dicono che noi non siamo uomini
o donne, non nasciamo uomini o donne ma appariamo fino a quando non
decidiamo noi che cosa siamo, perché possiamo deciderlo,
assegnazioni di genere e identità di genere, cioè ci facciamo
assegnare il genere a seconda delle nostre preferenze.
Un'altra - e questo lo trovo ancora più grave - di queste
schede, intitolata... l'unità 42 prevede la necessità di cambiare,
nella quale si dice che bisogna introdurre e spiegare la differenza
sempre qui fra sesso generico, apparenza sessuale, assegnazione di
genere, ruolo di genere e identità di genere e tra gli obiettivi, e
questo è particolarmente tragico/divertente, si dice che bisogna
sostenere le relazioni dei figli con i loro genitori
transgender
o con quelli che stanno cambiando genere anche
in una prospettiva futura. La promozione del cambio di sesso è
purtroppo qualcosa che effettivamente è particolarmente delicato.
Io ho approfondito il tema con alcuni articoli: per esempio, ve ne
leggo uno che è uscito recentemente rispetto ad alcuni ragazzi che
hanno cambiato sesso in virtù della propaganda proprio su questo
tema e adesso vogliono tornare indietro. Vi cito soltanto quello
che dice una ragazza che è tornata indietro - o ragazzo, adesso non
so esattamente quale sia stato il cambio -: "rivoglio la mia voce
da femmina. I medici non mi diedero altra possibilità, ai bambini
bisognerebbe impedire un trattamento simile, gli ormoni hanno
danneggiato la mia salute, ridatemi le mie ovaie". Questo è il
grido di dolore che è stato presentato da alcuni di coloro che sono
stati sottoposti precocemente a questo cambio e c'è un bellissimo
articolo che approfondisce anche questa tematica che spiega -
questo è uno studio ma ve lo leggo - come mai c'è stato questo
incremento esponenziale di cambi di sesso: "Il movimento LGBT e
parte della comunità scientifica sostiene che il fenomeno è sempre
esistito ma ora le persone escono allo scoperto. Altri psicologi e
chirurghi sottolineano fenomeni di emulazioni e di contagio
sociale". Questo è il pensiero di Adriana Cordova, professore di
chirurgia plastica dell'Università di Palermo ed ex Presidente di
SICPRE: "numerose persone che arrivano da noi per il cambio di
sesso hanno effettuato percorsi psicologici inadeguati. La terapia
psicologica dovrebbe durare due anni ma non tutti completano il
ciclo o perché non se lo possono permettere, o perché nelle
strutture pubbliche hanno di fronte psicologi sempre diversi che
non garantiscono la continuità. Sono venute da me persone che
avevano avuto l'autorizzazione dal Tribunale per il cambio di sesso
dopo appena un paio di incontri con lo psicologo. Ho l'impressione
che si parli del cambio di sesso con leggerezza e che non si
sottolinea la drasticità del gesto chirurgico. Per alcuni pazienti
la transizione era necessaria e ha portato una migliore qualità
della vita, ma per altrettanti casi il bisturi non ha risolto i
problemi psicologici".
Alla luce di questo e di altri studi che evidenziano come la
promozione di questo fenomeno sia assolutamente pericolosa,
soprattutto dal punto di vista dell'emulazione, soprattutto dal
punto di vista della carenza dei percorsi in cui vengono inserite
queste persone, questo testo, se è appunto portato all'attenzione
delle classi e dei ragazzi più giovani, è un pericolo a tutti gli
effetti: il pericolo di emulazione e di prendere una decisione in
maniera molto leggera che poi effettivamente cambia tutta la
vita.
Infine terminiamo con l'unità 47 che si intitola: "Viaggiando su
un tappeto volante", qui mi sono immaginato Aladdin, dove si
chiarisce che l'obiettivo didattico è quello di spiegare che è
l'uomo stesso a creare insormontabili barriere ghettizzando colui
che differisce da un punto di vista etnico, culturale e sociale e
coltivando pregiudizi radicati profondamente al punto tale da
rendere l'applicazione della giustizia e di un trattamento equo una
chimera. È l'ignoranza e la paura del diverso a sé a generare
enormi barriere e pregiudizi insormontabili, un mondo multietnico e
aperto ad accogliere differenti manifestazioni dell'umanità
rappresenta l'unica possibile soluzione futura per una vita
all'insegna del progresso, della pace e della solidarietà".
Affermazioni assolutistiche che noi ovviamente ci troviamo a
prendere da questo manuale che possono essere condivisibili o meno,
io non le condivido nella maniera più assoluta, ma certo che
trasmettere certe teorie politiche, certe ideologie a delle età
anche molto giovani: per esempio, questa viene trasmessa a bambini
di 6-10 anni, lo troviamo quanto meno assurdo se un manuale che
viene adottato deve insegnare la bioetica e non certo farci la
morale politica e dirci come la società del futuro dovrà essere e
dovrà conformarsi. Ecco perché, siccome poi peraltro possiamo
parlare liberamente di questi temi perché il DDL Zan, a quanto
pare, non è ancora stato approvato - e mi auguro che non venga
approvato peraltro, perlomeno non certo nella formula attuale, con
questo le chiedo, Assessore, se a questo punto, avendo anche letto
alcune schede critiche ma ce ne sono tante altre contenute, se lei
sia d'accordo con le affermazioni contenute nelle unità didattiche
summenzionate e se ritenga opportuno l'utilizzo di questo manuale
all'interno delle scuole della nostra Regione.
Presidente -
Risponde l'assessore Caveri.
Caveri (VdA Unie) -
Consigliere Manfrin, se lei fosse un
pittore, sarebbe un pittore straordinario perché neanche
impressionista sarebbe, sarebbe impressionistico, cioè partendo da
alcuni punti, lei poi costruisce delle costruzioni che immagino
siano da considerarsi molto suggestive.
Rispetto alla scorsa volta, ho letto il Syllabus, quindi sono
mediamente preparato, per cui sono tentato di darle la risposta
burocratica e piantarla lì, oppure darle una risposta un po' più
articolata, anche se francamente stare nei dieci minuti è
difficile, peraltro il pranzo incombe e anche il rispetto dei
tempi.
Intanto devo dirle che partiamo dalla famosa Giornata mondiale
della bioetica Aosta 19 ottobre 2020, che è l'oggetto del
contendere all'inizio, nell'
incipit
della sua interpellanza.
In quella occasione la circolare segnalava esclusivamente il
principio n. 4, nel senso che tutta una serie di unità, come
vengono definite all'interno del volume, che sono la 5, la 36, la
42 e la 47 su cui lei ci ha in parte intrattenuto, non fanno parte
della segnalazione riguardo alla questione della bioetica. Su che
cosa sia la bioetica credo che potremmo a lungo confrontarci,
soprattutto su un punto centrale: quello della necessità, in
occasione della Giornata della bioetica, di discutere o no della
questione dei diritti civili.
Ora, è chiaro che il mondo della scuola è un mondo "libero",
cioè gli insegnanti hanno una possibilità di esprimere liberamente
la loro didattica, per quel che mi riguarda non deve essere
ideologica, io ricordo i racconti divertenti di mio papà quando gli
avevano fatto fare il giovane Balilla "Libro e Moschetto", quindi
ho perfettamente in testa che cosa significhi qualunque forma di
dittatura ideologica rispetto ai contenuti scolastici, è qualche
cosa che mi repelle sinceramente.
Peraltro quella giornata era dedicata ai ragazzi delle scuole
superiori, quindi si può ritenere, e mi auguro che sia così,
immagino che anche lei al liceo fosse già grintoso e pronto a
reagire qualora un qualche insegnante avesse la tentazione di
influenzarla nel senso che lei riteneva o avrebbe ritenuto come
essere negativo.
Io vorrei ripetere qui che questo
first
Syllabus non è un
manuale scolastico, ma è uno strumento didattico liberamente
fruibile dai docenti, come ho detto nella precedente interpellanza,
quindi... come dire? esiste questo spazio necessario di riflessione
che non viene da organismi eversivi ma viene da un'organizzazione
delle Nazioni Unite, che è l'Unesco fino a prova contraria, poi io
so - perché magari me lo dirà nelle repliche - che anche
sull'Unesco c'è una grandissima discussione, gli Stati Uniti sono
usciti dall'Unesco, l'Unesco è diventata con i famosi
label
che dà un posto sul quale ci sono molte critiche.
Io vorrei dirle che prepareremo bene la Giornata mondiale della
bioetica, ci sono parti di questo Syllabus che personalmente trovo
discutibili, ringrazio tutti gli insegnanti valdostani che hanno
apportato con loro contributi degli elementi suppletivi rispetto al
testo originale, che vede il Centro europeo di bioetica e qualità
della vita della Valle d'Aosta di cui peraltro personalmente ho
perso anche le tracce, nel senso che non so bene quale sia
attualmente la loro identità, l'Unità italiana della Cattedra di
bioetica dell'Unesco di Haifa e l'Università Pegaso di Napoli.
Allora io credo che qualche riflessione sul Syllabus, anche in
vista, e non solo in vista, della Giornata mondiale della bioetica
vada fatta, credo che le situazioni e i casi vadano presentati
sempre con la massima neutralità, che ci siano temi che per lei
scricchiolano e danno un po' fastidio come la questione dei
migranti o cose di questo genere io credo sia legittimo comunque,
soprattutto per le scuole medie e le medie superiori, poter
approcciare questo tema perché viviamo ormai in una società che
ovviamente non può limitarsi alla semplice alfabetizzazione ma
devono essere prospettate tutte le problematiche. Quando io dico:
"prospettate tutte le problematiche" nel rivolgermi agli
insegnanti, avendo anch'io fatto la scuola e avendo fatto tutto il
percorso scolastico... tutti noi abbiamo vissuto degli insegnanti
più o meno ideologizzati da una parte o dall'altra. Personalmente,
soprattutto quando ho cominciato a essere grandicello, ho sempre
contestato laddove si cercava di fare della persuasione o del
convincimento ideologico, per cui non credo di darle una
soddisfazione piena, però quel che mi impegno a fare è fare
ulteriori riflessioni dopo averlo letto, ritenere però che certi
temi legati ai diritti civili siano giusti e siano opportuni...
sulla questione del
gender
io ho un mio modo di vedere,
ritengo anche rispetto alla proposta Zan che ci siano degli
elementi che personalmente non condivido perché un conto è
l'omofobia e un conto è ritenere che la sessualità sia solo un
fatto culturale e non biologico, perché su questo io personalmente
ritengo che esista... poi uno può decidere di vestirsi come vuole,
può decidere di cambiare sesso, può decidere di andare a letto con
qualunque persona consenziente se è maggiorenne e in qualunque
modo, e trovo effettivamente che, laddove ci siano degli elementi
che possano essere impressionanti, non impressionistici, si debba
avere sempre un grande garbo e una grande attenzione e credo che
sia un tema che chiunque è genitore qui dentro non possa che
condividere.
Ciò detto, però mi auguro che adesso per qualche mese non
reiteri la vicenda del 20 ottobre del 2020 quando la Giunta era
neofita e appena arrivata e non può trovarsi sul gobbone alcune
responsabilità, anche se dicevo prima che la continuità
amministrativa vuole sempre il garbo di non disconoscere quello che
hanno fatto gli altri, perché sarebbe veramente di cattivo gusto.
Ciò detto, io credo sia opportuno riflettere sulla bioetica anche
in un contesto più vasto degli aspetti solamente medici, ma che si
possa sicuramente integrare, migliorare e correggere tutto quanto
si può ritenere che possa essere in qualche maniera
borderline
, trovando, a mio avviso, delle soluzioni che
possono anche su questo tema discutere di argomenti che non siano
esclusivamente contenuti in qualche maniera paracadutati in una
realtà come quella valdostana, ma ci si renda conto anche di come
la scuola, soprattutto se si collega a questo l'educazione civica,
possa anche avere dei temi in cui... soprattutto, lo ripeto, con le
scuole superiori si può anche lanciare una provocazione su di un
tema, perché a quell'età è molto diverso per le persone più
giovani, si ha una capacità critica che ci può consentire di porci
anche di fronte ai temi più delicati.
Presidente -
Per la replica, ha chiesto la parola il
consigliere Manfrin, ne ha facoltà.
Manfrin (LEGA VDA) -
La ringrazio per l'elevazione a
pittore del sottoscritto, che, purtroppo, non è mai stato in grado
di reggere un pennello, ma neanche una matita per fare un disegno,
quindi ci prova con le parole, ma più che altro per dipingere il
quadro che ci troviamo ad affrontare. Io credo che invece lei
spesso si dimostra un fuoriclasse del pennello, un vero
Pinturicchio delle risposte all'interno di quest'aula.
Veniamo all'oggetto della nostra iniziativa. Lei giustamente ci
ha detto che i ragazzi di quell'età e di molte età che si trovano
ad affrontare queste schede potrebbero avere gli strumenti per
poter discernere quella che è propaganda da quello che è invece
insegnamento. In realtà, le dico lei probabilmente non conosce la
mia storia politica, ma io effettivamente la mia prima tessera l'ho
presa nel 1998 ed era la tessera della Lega peraltro, ai tempi ero
alle scuole superiori, però tanti miei compagni di classe in realtà
mi guardavano come se fossi matto quando ho preso la tessera e,
quando a volte contestavo l'insegnante, non capivano perché
contestassi certi insegnamenti, non capivano per quale motivo
facessi certe affermazioni, quindi se è vero che alcuni hanno gli
strumenti per contestare e per discernere le informazioni che gli
vengono consegnate, purtroppo non sono tutti e quindi dobbiamo
tutelare anche quei tutti che si vedono arrivare certe
informazioni.
Ora, lei giustamente ha incentrato la sua risposta sulla
Giornata mondiale della bioetica, che è ovviamente corretto, il
problema è che, come l'abbiamo illustrato nella scorsa
interpellanza, l'unità 4 che doveva trattare della bioetica era una
bioetica un po' strana perché chiedeva di adottare canti e balli
del mondo con vestiti tradizionali per spiegare che c'è la
possibilità di agire per la salute delle persone. Io esattamente
non sono in puericultore ma non so in quale maniera si possa
collegare il canto e ballo con vestiti tipici di altri Paesi con
l'insegnamento ai ragazzi del progresso della medicina, ma, al
netto di questo, il problema è che se qualche insegnante decide di
utilizzare questo manuale per insegnare altro o trae degli
insegnamenti e degli spunti da questo manuale, può alimentare una
riflessione ma l'alimentare una riflessione significa chiedere ai
ragazzi, per esempio, sul tema dell'immigrazione come lei ha detto:
"ma voi siete d'accordo con il fatto che arrivino centinaia di
migliaia, milioni di persone senza documenti, senza passaporto,
senza soldi per vivere e che si fanno mantenere da questo Paese pur
non scappando da nessuna guerra?". Questo sarebbe un elemento di
riflessione e allora ognuno può esprimere la sua idea ma, nel
momento in cui io vengo invitato da un'unità a descrivere il lato
nascosto dei centri di accoglienza degli immigrati quali avamposti
dittatoriali e legalizzati nei Paesi democratici, io non sto
ponendo un dibattito alla mia classe: io sto facendo delle
affermazioni e le sto inculcando ai miei alunni e quindi
evidentemente se io inculco queste informazioni, questi ragazzi
cresceranno pensando che i centri di accoglienza, come possono
essere quelli che sono ad Aosta gestiti dalle caritatevoli
cooperative, sono avamposti dittatoriali legalizzati dei Paesi
democratici, quindi le caritatevoli cooperative che lucrano
sull'accoglienza sono anch'esse degli strumenti di questo Stato
dittatoriale legalizzato che impone l'immigrazione con la forza.
Questo è evidentemente sbagliato, è un'informazione sbagliata
perché non è così.
Anche quella che riguarda invece - e veniamo invece alla
vexata quaestio
, un'altra quella di questi giorni sul DDL
Zan - la questione del sesso, della scelta, del genere e di
quant'altro, anche questa è una scelta che è evidentemente forzata
ed è un'informazione che viene data in maniera distorta perché io
credo che si possano fare tutte le elucubrazioni che vogliamo, e
condivido la sua riflessione nel merito della differenza fra il
sesso culturale e il sesso biologico, ma io credo che ci sia una
cosa che non si può mettere in dubbio, cioè il fatto che noi
nasciamo o in una maniera o in un'altra, i sessi sono solo due, e a
riprova di questo possiamo portare a nostra testimonianza quello
che la collega Pulz disse all'interno di quest'aula, cioè chiese la
doppia preferenza di genere accertando in questa maniera che anche
l'estrema Sinistra concordava sul fatto che i sessi fossero solo
due e non la molteplicità che viene presentata oggi.
Evidentemente quindi, essendoci un dato biologico che è
incontrovertibile, non possiamo pensare di trasmettere ai ragazzi
dei pensieri che invece ci dicono che i sessi si decidono poi
quando si è grandi, che in realtà quello che io ho non è il mio
stesso vero, ma io poi potrò scegliere, ma dovrò fornirgli delle
informazioni per capire quali saranno eventualmente le sue scelte
se sentirò una necessità di questo tipo senza imporre ulteriori
ideologie.
Presidente -
Con questo punto all'ordine del giorno
sospendiamo i lavori della mattinata del Consiglio. Riprendiamo
alle ore 15:00. Buon appetito.
---
La seduta termina alle ore 12:59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK