Consiglio Regionale della Valle d'Aosta - Oggetto del Consiglio n. 1147 del 12 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1147 del 12 gennaio 2022 - Resoconto
OGGETTO N. 1147/XVI - Interrogazione: "Valutazione della
possibilità di impiego di personale dell'esercito italiano per
l'effettuazione di tamponi rapidi agli insegnanti e agli studenti
dell'Alta e Bassa Valle".
Bertin (Presidente) -
Alla presenza di 33 consiglieri,
possiamo riprendere l'analisi dell'ordine del giorno. Siamo
all'interpellanza al punto n. 19 dell'ordine del giorno. Risponde
l'assessore Barmasse, ne ha facoltà.
Barmasse (UV) -
Se sia stata valutata la possibilità
dell'impiego del personale dell'esercito italiano nelle scuole
valdostane distanti dal
drive-in
di Aosta, siano esse
situate in alta Valle che in bassa Valle, al fine di consentire
l'effettuazione di tamponi rapidi a insegnanti e studenti: questa è
la domanda. Con riferimento all'oggetto dell'interrogazione,
informo che nel corso degli ultimi mesi, in considerazione della
ripresa con vigore del contagio da virus Covid-19 e del permanere
di una grave carenza di personale soprattutto
medico-infermieristico, sono state inviate tre note alle autorità
competenti, con richiesta di concorso militare sanitario e di
supporto logistico amministrativo.
La prima nota, a firma congiunta mia, dell'allora commissario
dell'azienda USL della Valle d'Aosta, del capo della Protezione
civile regionale, è datata 26 novembre 2021 ed è stata destinata al
comando Truppe alpine del presidio Valle d'Aosta e al comando
militare Esercito del Piemonte. Con la medesima, nel rappresentare
le criticità emergenziali nel territorio regionale, si faceva
richiesta di un aiuto urgente, prioritariamente in termini di
personale militare sia medico che infermieristico, per alleviare le
gravi carenze di organico, al fine di contribuire alla funzionalità
del centro vaccinale e della struttura di sorveglianza sanitaria di
tracciamento dei contagi.
La seconda nota, a firma congiunta mia e del direttore generale
dell'azienda USL della Valle d'Aosta, riporta la data del 21
dicembre 2021 ed è stata destinata al dipartimento nazionale di
Protezione civile. Con la medesima si faceva richiesta di
infermieri militari da impiegare presso il centro vaccinale di
Aosta e si domandava l'attivazione del protocollo Atena,
concernente il
testing
Covid-19 da svolgersi nelle
scuole.
La terza nota è datata 31 dicembre 2021 ed è stata destinata
all'ufficiale di coordinamento regionale Operazione CR della Valle
d'Aosta e all'ufficiale responsabile regionale Operazione Igea
Minerva EOS Valle d'Aosta. Con la medesima è stata reiterata la
richiesta di attivazione dell'operazione Atena, domandando la messa
a disposizione di un
team
mobile per raggiungere le scuole
distribuite sul vasto territorio regionale, composto da un medico e
due infermieri militari. Si è fatto altresì richiesta di personale
infermieristico militare da impiegarsi, sia presso il drive-in, sia
per il tracciamento, sia per le vaccinazioni della popolazione.
Inoltre, in data 30 dicembre abbiamo risposto a una nota della
struttura di supporto commissariale per l'emergenza Covid-19 del 28
dicembre 2021, richiedendo la presenza di almeno sei militari,
ruolo sanitario, sociosanitario e amministrativo, da dedicare
esclusivamente a tempo pieno al tracciamento in ambito scolastico,
che garantirebbe un solido presidio dell'attività di monitoraggio
dei casi di infezione da Sars-Cov-2 in ambito scolastico. Oggi
siamo ancora in attesa di riscontro delle suddette richieste.
Presidente -
Per replica la consigliera Foudraz.
Foudraz (LEGA VDA) -
L'interrogazione che è stata
proposta oggi in aula è scaturita da segnalazioni che abbiamo
ricevuto e da articoli apparsi su quotidiani locali. Nello
specifico, si lamentava il fatto che numerose famiglie di studenti
e insegnanti, residenti nella bassa Valle, al fine del mantenimento
della didattica in presenza a seguito di alcuni casi di positività
al Covid - la scuola media in questione era quella di
Pont-Saint-Martin - erano costretti a sorveglianza sanitaria con
l'effettuazione di tamponi rapidi gratuiti presso il
drive-in
di Aosta, con disagi in termini di raggiungimento e
di tempo, oppure potevano eseguire questi tamponi rapidi, però a
pagamento a carico delle famiglie, presso le varie farmacie delle
zone. Stesso discorso si presenta per coloro che risiedono in alta
Valle.
Visti i vari comunicati stampa pubblicati nello scorso mese di
dicembre ed emersa l'eventuale possibilità dell'utilizzo del
personale dell'esercito italiano, al fine di cooperare con il
personale sanitario dell'azienda USL per la sorveglianza sanitaria
e l'esecuzione dei tamponi, si è inoltrata questa iniziativa.
Inoltre, considerato che in un'intervista, che è apparsa sul
settimanale
Gazzetta Matin
del 27 dicembre, l'assessore
Caveri dichiarava che a partire dal 10 gennaio, data di rientro in
classe degli studenti dalle festività natalizie, personale
dell'esercito italiano sarebbe arrivato nelle scuole, con modalità
da definire con il dipartimento prevenzione, al fine di agevolare
l'esecuzione dei tamponi. Con la presente iniziativa si voleva
appurare se la possibilità dell'impiego del personale militare
dislocato in vari punti della regione si potesse attuare,
permettendo a tutti i valdostani interessati di avere gli stessi
diritti di coloro che hanno la fortuna di abitare in luoghi non
distanti dal centro allestito dalla USL alla Pépinière di Aosta,
stante anche la disponibilità e la professionalità del personale
militare, che aveva prestato la propria opera nel corso dei primi
mesi dello scorso anno con l'allestimento dell'ospedale da campo
installato nei pressi del drive-in e sicuramente non utilizzato al
meglio delle sue possibilità, viste anche le non risposte alle tre
note, sino poi al suo completo smantellamento avvenuto ai primi di
giugno del 2021.
Ci auguriamo che l'esercito risponda, visto che comunque la
disponibilità e il supporto che avevano garantito lo scorso anno
serve anche a non appesantire ulteriormente il lavoro del personale
sanitario della USL, che dopo due anni direi che è decisamente
provato e con dei
tour de force
non indifferenti. In secondo
luogo, per permettere a tutti i valdostani, anche a coloro che
abitano nelle vallate laterali, sia che si tratti di persone che
risiedono in bassa Valle che di persone residenti in alta Valle, di
potersi recare a fare i tamponi di controllo con le stesse modalità
che sono riservate al drive-in e alle persone che abitano nella
plaine
o comunque nei dintorni di Aosta, quindi di
permettere anche a loro in maniera gratuita e con un raggiungimento
del luogo per poter effettuare questi tamponi in un tempo
accettabile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK