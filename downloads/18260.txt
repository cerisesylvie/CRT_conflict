Consiglio Regionale della Valle d'Aosta - Oggetto del Consiglio n. 1353 del 7 giugno 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 1353 del 7 giugno 2000 - Resoconto
OGGETTO N. 1353/XI Instaurazione di un servizio di barbiere
presso l'Ospedale regionale. (Interrogazione)
Interrogazione Constatata la necessità di un servizio di
barbiere all’interno dell’Ospedale
regionale;
A conoscenza che sono state disattese le richieste in tal senso
presentate;
il sottoscritto Consigliere regionale
Interroga
l’Assessore competente per conoscere:
se corrisponde al vero che non è stato ancora instaurato il
servizio di barbiere all’interno del presidio
ospedaliero regionale, nonostante le richieste avanzate.
F.to: Beneforti
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
La domanda che pone il Consigliere Beneforti
è semplicissima e la risposta lo sarà altrettanto.
Sono a conoscenza di queste richieste che sono state avanzate da
alcuni utenti, anche se gli utenti, come si sa, cambiano
all'interno dell'Ospedale, e la degenza media degli stessi si
abbassa sempre di più, per cui anche queste esigenze
diminuiscono.
Il Consigliere Beneforti ed io avevamo parlato di questo
argomento alcuni mesi fa, devo dire purtroppo che non si è
concretizzato nulla e l'USL mi dice che non risulta semplice
individuare figure professionali, regolarmente iscritte al relativo
Albo artigiani, disposte ad assumere un tale incarico, se non
mediante la realizzazione all'interno della struttura di un
apposito locale attrezzato, che nell'attuale situazione di
ristrutturazione non risulta possibile. Cosa invece ipotizzabile in
sede di ampliamento dell'Ospedale.
Nell'attesa si ipotizza di fare un bando pubblico, per
verificare la disponibilità di un parrucchiere che sia già titolare
di una bottega esterna, che sia disponibile ad assumere tale
incarico all'interno dell'Ospedale.
Mi è stato spiegato che nessuno ha dato la disponibilità fra
coloro che sono iscritti all'Albo artigiani ad assumere questa
mansione e le normative comunali relative a questa materia
richiedono che l'attività possa essere svolta solo in presenza di
una bottega interna. Questa è la problematica.
Pare che si possa risolvere il problema con un bando esterno,
che preveda la possibilità di entrare a fare questa sorta di
attività domiciliare in presenza di una struttura autorizzata a
livello di Amministrazione comunale. Comunque, mi impegno
formalmente a tornare sul problema, perché una cosa che era
semplicissima anni fa, è diventata quasi impossibile ad
organizzarsi.
Président
La parole au Conseiller Beneforti.
Beneforti (PVA-cU)
Prendo atto della risposta
dell'Assessore.
Abbiamo portato questo problema in questa sede perché, come ha
detto l'Assessore, ne avevamo parlato, e ne avevo parlato anche
nell'ambiente dell'USL. Ciò per trovare una soluzione al problema
perché le richieste dei ricoverati erano e sono abbastanza
numerose. Anche il barbiere che avrebbe accettato di svolgere
questa attività all'interno dell'Ospedale aveva dato la sua
disponibilità.
La persona che avrebbe accettato richiedeva di avere un locale,
perché fino ad oggi è andato a svolgere questa mansione all'interno
dell'Ospedale doveva svolgerla nei gabinetti.
Mentre altri facevano altre cose, lui doveva fare la barba e i
capelli con tutti gli inconvenienti che possono sorgere all'interno
di un gabinetto!
Prendo atto di quello che ha detto l'Assessore, di indire una
gara per trovare la persona che ha la bottega esterna e che può
andare all'interno a svolgere questa attività; lo prego di portare
fino in fondo questa operazione, perché è una richiesta che viene
avanzata da coloro che hanno degenze abbastanza lunghe in ospedale,
e che devono sempre rivolgersi all'esterno per avere questo
servizio.
Se vogliamo umanizzare fino in fondo l'attività ospedaliera,
dobbiamo, oltre al resto, dare anche questo servizio agli ammalati.
Credo che sia una cosa che si possa realizzare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK