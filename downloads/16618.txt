Consiglio Regionale della Valle d'Aosta - Oggetto del Consiglio n. 3035 del 25 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Aeroporti
Precedente
Successivo
Resoconto integrale del dibattito dell'aula
Oggetto del Consiglio n. 3035 del 25 marzo 1998 - Resoconto
SEDUTA POMERIDIANA DEL 25 MARZO 1998
OGGETTO N. 3035/X Proposta di regolamento: "Attuazione della
legge regionale 31 ottobre 1997, n. 35 (Disciplina del servizio di
trasporto a mezzo elicotteri)".
Articolo 1 (Oggetto)
1. Il presente regolamento disciplina l'impiego degli elicotteri
sulla base di quanto specificato dall'articolo 4 della legge
regionale 31 ottobre 1997, n. 35 (Disciplina del servizio di
trasporto a mezzo elicotteri).
Articolo 2 (Tipologie degli interventi)
1. Le tipologie di interventi effettuabili ai sensi
dell'articolo 2 della legge regionale 35/1997 sono i seguenti:
a) salvataggio di persone e recupero di persone anche decedute;
nell'ambito di tale tipo di intervento sono compresi:
1) voli per il recupero di persone infortunate e/o che
necessitano di medicalizzazione urgente;
2) voli per il recupero di persone illese in difficoltà;
3) voli per il recupero di deceduti;
4) interventi di ricerca di persone disperse;
b) trasporto di ammalati gravi o infortunati verso strutture
sanitarie; rientrano in tale tipo di intervento i voli effettuati
verso le strutture sanitarie regionali ovvero, previo accertamento
della necessità, verso strutture sanitarie specializzate situate
fuori dal territorio regionale;
c) soccorso e trasporto di persone, mezzi, viveri e materiali a
seguito di microemergenze ed emergenze dovute a calamità o
catastrofi. Rientrano in tale tipo di intervento:
1) la ricerca di persone ed autoveicoli dispersi a causa di
frane, valanghe, esondazioni di corsi d'acqua, incidenti o
emergenze simili anche qualora sussista il dubbio che risultino
coinvolte persone;
2) la ricerca di aerei a motore, mongolfiere, aerei
ultraleggeri, alianti ed elicotteri, anche in collaborazione con
altre organizzazioni, dispersi sul territorio regionale;
3) l'accertamento delle condizioni fisiche e delle più urgenti
necessità di persone o di comunità isolate a causa
dell'interruzione delle normali vie di comunicazione e gli
interventi finalizzati ad evitare più gravi danni alle persone;
4) il trasporto di viveri, medicinali, mezzi e materiali per il
soccorso a persone, centri abitati e per nuclei di animali in
difficoltà o isolati;
d) trasporto di personale, mezzi d'opera, materiali ed
attrezzature diverse e attività di lavoro al gancio necessarie per
l'esecuzione di lavori di pubblico interesse eseguiti direttamente
dall'Amministrazione regionale;
e) trasporto di persone e cose per lo spegnimento degli incendi
boschivi, ivi comprese le attività di formazione e di aggiornamento
del personale addetto;
f) trasporto di persone per l'effettuazione di studi,
ricognizioni ed accertamenti per conto dell'Amministrazione
regionale o comunque autorizzati dalla medesima;
g) esercitazione degli addetti al volo, al soccorso tecnico e
sanitario e per l'addestramento di nuovo personale; rientrano in
tale tipologia l'aggiornamento annuale e la formazione del
personale il cui programma è demandato, qualora il servizio avvenga
tramite affidamento a terzi, al piano predisposto dall'appaltatore
e soggetto all'approvazione della struttura regionale competente in
materia di protezione civile. La disciplina dell'aggiornamento e
della formazione costituisce elemento di apposite previsioni
contenute in specifici provvedimenti amministrativi della Giunta
regionale ovvero, qualora il servizio sia affidato a soggetti
esterni, dal capitolato speciale di appalto del servizio di
trasporto a mezzo elicotteri di cui all'articolo 5;
h) recupero di sostanze tossiche o nocive, carcasse di animali e
rottami abbandonati qualora dal ritardo derivante dalla rimozione
con altri mezzi possa prodursi pericolo per la salute o per
l'ambiente;
i) interventi fuori dal territorio regionale, secondo quanto
disposto all'articolo 2, comma 3, della legge regionale
35/1997.
2. Gli interventi di cui all'articolo 6 della legge regionale
35/1997 possono consistere, fra gli altri:
a) in servizi di prevenzione in occasione di pubbliche
manifestazioni;
b) in servizi di promozione dell'immagine della Regione in
ambito nazionale o internazionale anche in concomitanza con i
servizi di cui alla lett. a);
c) in servizi di accoglienza e trasporto di pubbliche autorità
civili, militari e religiose in visita nella regione;
d) concorso nel trasporto a valle dei rifiuti solidi giacenti
presso rifugi alpini non serviti da strade carrozzabili
transitabili o da altri mezzi idonei di comunicazione, quali
teleferiche, telecabine, funivie o altri, e concomitante concorso
nel trasporto verso monte di derrate alimentari e di materiale
occorrente alla gestione dei rifugi;
e) concorso nel trasporto di mezzi tecnici e prodotti agricoli
in alpeggi, ivi compresi i voli per il recupero di animali feriti o
carcasse di animali, ai sensi della legge regionale 6 luglio 1984,
n. 30 (Interventi regionali in materia di agricoltura), e
successive modificazioni;
f) interventi, richiesti da enti pubblici competenti, la cui
effettuazione miri alla salvaguardia del territorio ed alla
prevenzione dei rischi per la salute e l'ambiente ovvero
concernenti le opere pubbliche o i servizi di pubblica utilità.
3. Gli interventi di cui al comma 1, lett. a), n. 2, 3 e 4, e al
comma 2, lett. d), e) e f), sono effettuati secondo le modalità e
con l'eventuale corresponsione, da parte dei beneficiari del
servizio, dei corrispettivi determinati dalla Giunta regionale con
proprio provvedimento, come previsto dall'articolo 5, comma 3,
della legge regionale 35/1997.
Articolo 3 (Criteri per la definizione delle priorità di
intervento)
1. Qualora si verifichi concomitanza di necessità di interventi
tramite elicotteri, la struttura competente in materia di
protezione civile si attiene, nell'evasione delle richieste, al
criterio della priorità per quelle concernenti le tipologie di cui
all'articolo 2, comma 1, lett. a), b), c), e) e h), nonché comma 2,
lett. f).
2. Benché gli interventi di cui all'articolo 2, comma 1, lett.
g), costituiscano attività indispensabile per il necessario
mantenimento di un elevato standard qualitativo dell'attività di
protezione civile e sia finalizzato al costante miglioramento del
servizio stesso, l'eventuale concomitanza con gli interventi
prioritari di cui al comma 1 ne differisce esclusivamente
l'effettuazione.
3. Gli interventi non contemplati nell'articolo 2, commi 1 e 2,
si effettuano solamente qualora ciò risulti possibile in relazione
alle priorità ivi previste.
4. Qualora si verifichi la concomitanza di più interventi
rientranti nelle fattispecie prioritarie spetta ai responsabili
della struttura competente in materia di protezione civile valutare
quale degli stessi debba ritenersi più urgente sulla base di
elementi oggettivi e delle informazioni ottenute.
Articolo 4 (Criteri e modalità per il rilascio delle
autorizzazioni)
1. Le autorizzazioni per l'effettuazione degli interventi sono
rilasciate dai soggetti di cui agli articoli 3 e 6 della legge
regionale 35/1997.
2. Gli interventi urgenti non programmati né programmabili sono
autorizzati dai soggetti di cui al comma 1 anche oralmente e
regolarizzati successivamente mediante apposizione di visto sulla
documentazione del volo effettuato.
3. Le restanti attività di volo sono soggette a preventiva
formale autorizzazione scritta su presentazione di apposita istanza
sottoscritta da persona fornita della relativa competenza; ad
avvenuta effettuazione dell'attività di volo, il richiedente, o un
soggetto dal medesimo designato, provvede a vidimare la relativa
documentazione di volo.
Articolo 5 (Capitolato speciale di appalto)
1. Qualora il servizio di trasporto a mezzo elicotteri avvenga,
secondo quanto previsto dall'articolo 1 della legge regionale
35/1997, tramite affidamento a terzi, il medesimo risulta anche
disciplinato dal capitolato speciale di appalto che deve contenere,
fra l'altro, la disciplina dei seguenti aspetti:
a) oggetto, durata del contratto ed ambito di operatività;
b) basi di elisoccorso, orari di attività e tempi di
attivazione;
c) aeromobili, loro manutenzione ed eventuali sostituzioni;
d) eventuali prestazioni aggiuntive;
e) vincoli normativi;
f) oneri, compiti, responsabilità e requisiti dell'appaltatore e
del proprio personale;
g) modalità di gestione del servizio;
h) specifiche e requisiti minimi del personale di volo;
i) modalità di inserimento di nuovo personale;
l) aggiornamento e formazione professionale del personale;
m) obblighi assicurativi;
n) cauzioni e spese;
o) risoluzione del contratto, facoltà di recesso e risoluzione
delle controversie;
p) sorveglianza e vigilanza regionale sul corretto espletamento
del servizio;
q) inadempienze e penalità;
r) contabilità, prezzi e pagamenti.
Président La parole au rapporteur, Conseiller Bionaz.
Bionaz (UV) In esecuzione alla legge regionale n. 35/97,
relativa alla disciplina del servizio di trasporti a mezzo
elicotteri, il Consiglio regionale deve provvedere all'emanazione
di un apposito regolamento. Il regolamento in esame si propone di
individuare le tipologie di intervento di cui all'articolo 2 della
stessa legge, definendo i criteri di priorità in caso di
concomitanza di eventi diversi.
Detti interventi riguardano operazioni di salvataggio e recupero
di persone anche decedute, ad esempio in casi di infortunio e
ricerca di persone disperse, trasporto di ammalati gravi ed
infortunati verso strutture sanitarie, soccorso e trasporto di
persone e cose di emergenza dovute a calamità o catastrofi,
trasporti diversi necessari in esecuzione di lavori pubblici
eseguiti direttamente dall'Amministrazione regionale, spegnimenti
di incendi, trasporti di persone incaricate dalla Regione per
l'effettuazione di studi e ricognizioni, esercitazioni per la
formazione di personale addetto al servizio di elitrasporto,
recupero di sostanze tossiche o nocive e altri interventi previsti
dalla legge regionale da effettuarsi fuori dal territorio
regionale.
In caso di concomitanza di più eventi vengono fissate delle
priorità che sostanzialmente riguardano gli interventi a favore di
persone nonché la salvaguardia della salute e dell'ambiente.
Nel presente regolamento vengono elencati gli interventi
previsti dall'articolo 6 della legge regionale n. 35/97 che devono
essere preventivamente autorizzati dal Presidente della Giunta.
Sono interventi relativi a prevenzioni ed a occasioni di
manifestazioni pubbliche, promozione dell'immagine della Regione,
concorso nell'operazione di smaltimento di rifiuti solidi giacenti
presso i rifugi alpini e del trasporto di mezzi tecnici e prodotti
agricoli in alpeggi, compreso il recupero di animali feriti o
carcasse di animali in conformità alle normative vigenti in materia
di agricoltura nonché interventi richiesti dagli enti pubblici per
la salvaguardia del territorio.
Alcuni servizi di elitrasporto vengono effettuati dietro
corresponsione di corrispettivi fissati con provvedimento dalla
Giunta regionale ai sensi dell'articolo 5, comma 3, della legge
regionale n. 35/97. Il regolamento definisce poi i criteri e le
modalità per il rilascio dell'autorizzazione sia in caso di
interventi urgenti e non programmati che per le restanti attività
di volo.
Nell'ipotesi che il servizio di elitrasporto venga appaltato, i
rapporti fra Amministrazione regionale ed appaltatore del servizio
devono essere regolati da un capitolato speciale di appalto che
contenga fra l'altro la disciplina degli aspetti elencati
all'articolo 5 del regolamento.
Président La discussion générale est ouverte. S'il n'y a pas
d'interventions, on passe à l'examen du règlement.
On vote l'article 1er:
Présents, votants et favorables: 24
Président On vote l'article 2:
Présents, votants et favorables: 24
Président On vote l'article 3:
Présents, votants et favorables: 24
Président On vote l'article 4:
Présents, votants et favorables: 24
Président On vote l'article 5:
Présents, votants et favorables: 24
Président On vote le règlement dans son ensemble:
Présents, votants et favorables: 24
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK