Consiglio Regionale della Valle d'Aosta - Oggetto del Consiglio n. 590 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 590 del 17 aprile 2019 - Resoconto
OGGETTO N. 590/XV - Interrogazione a risposta immediata:
"Azioni poste in essere per la realizzazione della nuova funivia
Aosta-Pila".
Rini (Presidente) -
Punto n. 3.05 all'ordine del
giorno.
La parole au collègue Aggravi pour l'illustration.
Aggravi (LEGA VDA) -
Con questa interrogazione a risposta
immediata vogliamo trattare un argomento di attualità, a differenza
di altri, in quanto, da informazioni assunte anche da articoli di
stampa recenti - parliamo del 6 aprile -, abbiamo appreso che sono
stati organizzati degli incontri con operatori in particolare del
settore turistico, in questo caso su uno studio di fattibilità
relativo alla funivia tra il comprensorio di Pila e Cogne. In più
abbiamo rilevato, in particolare dalle dichiarazioni degli
Assessori ai trasporti e al turismo, che l'Amministrazione
regionale ha l'intenzione di valutare attentamente il progetto e
anche di sostenerlo finanziariamente.
Chiediamo al Governo, quindi all'Assessore competente, di sapere
quali siano state le concrete azioni messe in campo per realizzare
questo progetto, ma soprattutto quali sono le coperture finanziarie
che verranno trovate - se verranno trovate - nel bilancio
regionale.
Presidente -
La parola all'Assessore Bertschy per la
risposta.
Bertschy (AV) -
Confermo che l'argomento è di attualità,
così evitiamo di andare sui regolamenti. Ha fatto bene a portare
l'argomento in Aula.
Noi stiamo incontrando, assieme all'Assessore al turismo e anche
ad altri Assessori, le località di montagna - e non solo quelle
dove vi sono le stazioni sciistiche - per fare quello che è
corretto fare, per un'assunzione di responsabilità, insieme, al
fine di elaborare poi delle strategie condivise in maniera
collaborativa con chi rappresenta il territorio. Riguardo a questa
riunione, le azioni concrete svolte finora e quelle che dovremo
ancora svolgere sono le seguenti: intanto l'approvazione del DEFR
nel dicembre scorso, che ha dato gli indirizzi per portare avanti i
piani strategici e, soprattutto, gli investimenti strategici di
alcune stazioni sciistiche, tra le quali Pila. Questa è anche la
conseguenza delle risoluzioni approvate da quest'Aula. Nella
riunione citata, il Presidente della Pila ha esposto un progetto
noto all'Amministrazione regionale che è inserito nel piano
strategico come da legge n. 20. È stata una buona occasione per
incontrare tutti gli operatori della località e per capire quanto
questo progetto possa avere una validità rispetto a chi opera e
svolge la sua professione e le sue attività economiche.
Cosa stiamo facendo nel concreto? Intanto stiamo lavorando alla
proroga dei due impianti che il progetto che si intende sviluppare
andrà a sostituire. È una proroga tecnica che porterà gli impianti
alla scadenza del 2023 e che permetterà, in questa fase, di
elaborare una progettazione al momento non ancora esistente. Il
piano strategico è all'attenzione di Finaosta; la società si dovrà
impegnare, se questo verrà sostenuto, con la progettazione, in modo
da poterne poi discutere nel dettaglio del progetto. Il progetto ha
una stima di costi intorno ai 28 milioni di euro e può essere
finanziato all'interno della legge n. 20. In merito all'analisi del
lavoro che dovremo fare e al fine di costruire la prossima
programmazione finanziaria, ovviamente questo intervento, così come
altri, andrà discusso dal Governo per inserirlo e per fare le
scelte politiche che sarà opportuno fare. Evidentemente la
programmazione attuale non tiene conto di finanziamenti che non
sono ancora stati richiesti, come da scadenza dei termini della
legge n. 8. Questo è il lavoro che facciamo e che stiamo portando
avanti.
Présidente -
La parole au collègue Aggravi pour la
réplique.
Aggravi (LEGA VDA) -
La ringrazio della risposta,
Assessore, ho apprezzato soprattutto la formalità sulla parte di
copertura di bilancio. Io spero che la finanziabilità tramite legge
n. 20 non avvenga utilizzando già fonti di una possibile quotazione
della CVA, com'è scritto sugli articoli di giornale. Sarà
interessante capire quante risorse possono essere generate per il
socio da questa quotazione, perché mi sembra che li stiamo già
spendendo ampiamente un po' ovunque.
Un altro aspetto riguardo a situazioni di cui ho già parlato: le
ricordo che ci sono anche altri possibili collegamenti e forse è
meglio pensare su cosa fare e quali fare, visto che i soldi sono
sempre pochi.
In ultimo, tempo fa io avevo chiesto un "116" su possibili
progetti di collegamento della Valle. Sul collegamento
Courmayeur-La Thuile era stato detto che non vi erano dei progetti
a disposizione della Regione. Guarda caso ne ho trovato uno della
Comunità montana del 1994 e, se vuole, potremo vederlo e discuterne
insieme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK