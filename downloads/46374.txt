Consiglio Regionale della Valle d'Aosta - Oggetto del Consiglio n. 2831 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2831 del 11 ottobre 2023 - Resoconto
OGGETTO N. 2831/XVI - Interpellanza: "Strategie per la
riduzione del problema della crisi demografica della
regione".
Bertin (Presidente) -
Punto n. 30. Consigliere Ganis per
l'illustrazione, ne ha facoltà.
Ganis (LEGA VDA) -
Il tema del calo demografico e della
diminuzione del tasso di fecondità è ormai all'ordine del giorno, i
numeri parlano chiaro. Secondo i dati Istat, in Italia i residenti
sono scesi a 58.850.717 persone, un calo di 179 mila unità rispetto
all'inizio dell'anno.
Le cause sono molteplici: i fattori legati all'economia, alla
politica, al lavoro, alle aspettative di vita, alla mortalità, ma
la causa principale rimane quella del crollo delle nascite. Una
situazione allarmante, che gli osservatori definiscono un vero e
proprio "inverno demografico", nel quale il tasso di mortalità
crolla, l'età media della popolazione aumenta e il numero dei
decessi supera quello dei nati, con una popolazione che continua ad
invecchiare. Sono destinati a diventare insostenibili il sistema
sociale, quello previdenziale e sanitario, ma non solo: le ricadute
sono anche di tipo economico, visto il calo demografico che impatta
sul PIL e sul debito pubblico.
Ecco l'importanza di intervenire prontamente per arginare il
crollo demografico.
Come ho evidenziato, questo è un problema nazionale e che
riguarda anche la nostra regione: infatti l'Istat, che ha curato il
censimento permanente della popolazione, ha stimato che gli
abitanti in Valle d'Aosta ammontano a 123.360 residenti al
31.12.2021, contro i 124.089 al 31.12.2020, con un calo dello 0,6%,
pari a 729 individui.
Questo a dimostrare che la crisi demografica non rappresenta più
una novità e che gli scenari futuri non sono così rosei.
Secondo un'ipotesi del dottor Dario Ceccarelli, capo
dell'Osservatorio economico sociale, nel 2050 nella nostra regione
potremmo ridurci a circa 100 mila residenti.
Le cause da attribuire a questo problema, come abbiamo già
evidenziato, sono molteplici, e vanno anche sommate alla poca
attrattività della nostra Regione.
Oltre ai dati Istat, un'analisi dell'Università Cattolica del
Sacro Cuore evidenzia che la Valle d'Aosta ha anticipato il crollo
delle nascite rispetto al resto del Paese. Il numero medio di figli
per donna è sceso sotto la media nazionale.
Ricordo che oggi nessuno Stato europeo ha un tasso di fecondità
superiore al cosiddetto tasso di ricambio, fissato a 2.1, e che
permetterebbe di mantenere le dimensioni della popolazione costanti
nel tempo, ma ci sono paesi avanzati come la Francia, la Germania e
la Svezia che, dopo aver sperimentato un calo di fecondità simile a
quello italiano, 1.24, oggi hanno invertito questo
trend
:
Francia 1,86, Svezia 1,71, Germania 1,58.
Occorre chiedersi il perché. Sicuramente l'esistenza di fattori
esterni hanno cambiato certe dinamiche, come l'introduzione massiva
di politiche pubbliche a sostegno delle famiglie, elementi
fondamentali per favorire il rilancio della natalità.
In Italia qualcosa si sta muovendo e prendo spunto dalla
relazione del collega Manfrin in merito alla proposta di legge 120
volta alla realizzazione del fattore famiglia in Valle d'Aosta e
che riguarda un progetto pilota, realizzato a Castelnuovo del
Garda. Questo Comune, dopo una serie di interventi mirati, e prima
Amministrazione a dotarsi del fattore famiglia, ha visto crescere
il numero di abitanti negli ultimi anni, questo a dimostrare che
esistono misure efficaci ad arginare il crollo demografico.
Tenuto conto di queste considerazioni, si interpella il Governo
regionale per conoscere quali strategie intenda mettere in atto
l'Amministrazione regionale per limitare o ridurre il problema
della crisi demografica nella nostra Regione.
Presidente -
Risponde il Presidente della Regione, ne ha
facoltà.
Testolin (UV) -
L'interpellanza del collega Ganis apre un
mondo dal punto di vista generale di quelle che possono essere le
risposte.
Iniziamo a sfangare il campo dal fatto che non ci possono essere
delle iniziative
spot
che rilancino questo tipo di
sensibilità e approccino le nuove generazioni a creare una famiglia
che possa crescere in maniera dignitosa i propri figli. Per cui le
iniziative che sono state segnalate adesso dal fattore famiglia e
tutte le iniziative di
welfare
che sono all'attenzione del
Governo nazionale come del Governo regionale, evidentemente possono
e devono avere un impatto di un certo tipo sulla psicologia anche
delle nuove generazioni, così come l'aspetto di poter garantire ai
giovani una solidità ed una capacità reddituale di un certo tipo;
quindi tutti gli sforzi che vengono fatti nel cercare di garantire
un lavoro il più possibile stabile, o di dare delle opportunità di
inserimento all'interno di contesti che possono essere fidelizzati
anche dal punto di vista geografico - quindi anche nei piccoli
paesini che, oggi come oggi, sono quelli che lamentano magari di
più lo spopolamento e il rischio di abbandono da parte delle nuove
generazioni -, hanno e vanno nell'ottica di incentivare e di
sostenere quello che è il nucleo familiare soprattutto giovane.
Così la certezza di un'abitazione può essere qualcosa che,
all'interno della stabilità socio-economica di una famiglia, può
aiutare a stabilizzarsi o ad attrarre sul nostro territorio delle
situazioni familiari che, altrimenti, non potrebbero
avvicinarsi.
I due fattori sicuramente possono essere importanti, così come
tutta una serie di attenzioni rispetto a quelli che sono i costi
che una famiglia deve sostenere per accompagnare il proprio figlio
nel suo percorso di crescita, dai costi della scuola, a quelli del
trasporto, della mensa o dell'Università. Tutta una serie di
iniziative che possono assicurare il collega Ganis ma che sono
percepibili anche all'interno del DEFR (Documento di Economia e
Finanza Regionale) in una serie di situazioni, che sono di
attenzione verso quest'aspetto che non può tradursi in una
coscienza dall'oggi al domani, ma che è un approccio che deve dare
garanzie occupazionali, deve dare garanzie di servizi, deve dare
garanzie di stabilità nel lavoro e anche nella possibilità di
abitare e di creare dei percorsi di vita che siano stabili.
Questa è l'intenzione, sicuramente non è quella di creare una
norma che possa pensare con un contributo
spot
di poter
incentivare delle dinamiche che, come diceva giustamente lei e come
anche abbiamo rappresentato all'interno del DEFR, durano ormai da
decenni e che solo delle politiche forti e continuative possono
pensare di modificare.
Presidente -
Per la replica, la parola al consigliere
Ganis.
Ganis (LEGA VDA) -
Grazie Presidente Testolin per la
risposta.
Le cause sono molteplici e lo abbiamo evidenziato nella
relazione. Condivido le sue riflessioni sulle difficoltà che una
famiglia può avere.
È vero che oggi una famiglia ha tante difficoltà; soprattutto
crescere e accudire i figli diventa sempre di più una vera e
propria impresa, per questo io dico che serve intervenire con delle
politiche inclusive, e non parlo di
spot
, ma delle politiche
importanti, su una popolazione che è già in età lavorativa.
Il tema della famiglia, della natalità e del lavoro va messo al
primo posto e va supportato attraverso delle misure importanti,
come ha anche detto lei giustamente: incrementare le strutture
pubbliche per la prima infanzia con misure a prezzi sovvenzionati,
maggiori aiuti per le famiglie con figli. Io parlo del fattore
famiglia perché questo è importante e non è uno
spot
.
Sostegno alle donne e ai padri separati, di conciliare lavoro e
figli, rafforzare magari il congedo parentale ed incentivare quelle
politiche per l'occupazione femminile, perché molte donne sono
costrette ad abbandonare il lavoro perché non riescono a conciliare
vita lavorativa e quella privata.
Termino ricordando che, a mio avviso, introdurre in Valle
d'Aosta il fattore famiglia... sarà uno
spot
, però, come ho
avuto modo di evidenziare nella relazione, può rappresentare uno
strumento utile al fine di arginare il calo demografico, come
poteva esserlo il Bon chauffage, il Naître valdôtain: tutte misure
a sostegno della famiglia finalizzate a contrastare il calo
demografico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK