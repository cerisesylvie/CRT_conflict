Consiglio Regionale della Valle d'Aosta - Oggetto del Consiglio n. 831 del 4 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 831 del 4 novembre 2009 - Resoconto
OGGETTO N. 831/XIII - Interrogazione: "Tempistiche relative
all'entrata in funzione del nuovo apparecchio
fototerapico".
Interrogazione
Ricordato che a marzo 2008 è stato presentato alla stampa, da
parte dell'Azienda USL della Valle d'Aosta, un nuovo apparecchio
fototerapico a raggi ultravioletti per il trattamento della
psoriasi e di altre malattie delle pelle;
Ricordato che, rispondendo ad una interpellanza, il 25
febbraio 2009, l'Assessore regionale alla sanità, salute e
politiche sociali aveva informato il Consiglio che "...pour la
photothérapie aux rayons ultraviolets A et B, il est nécessaire
mettre aux normes les locaux où se trouve l'équipement......A ce
propos le Service d'ingénierie clinique a fourni les évaluations,
et le projet exécutif pour la mise aux normes des locaux est en
train de démarrer, on est en train de commencer les
travaux...";
Evidenziato che, al momento, non sono ancora iniziati i
lavori di messa a norma dei locali e che quindi il nuovo
apparecchio, disponibile da marzo 2008, non è ancora entrato in
funzione;
i sottoscritti Consiglieri regionali
Interrogano
l'Assessore competente per conoscere:
1) i motivi di tale ritardo;
2) i reali tempi per l'avvio del servizio offerto dalla nuova
apparecchiatura.
F.to: Rigo - Carmela Fontana - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
I lavori di ristrutturazione del locale, che si trova fra la
Dermatologia e la Pediatria destinato all'apparecchio fototerapico,
portano un leggero ritardo rispetto alla previsione, dovuto al
fatto che la definizione degli spazi destinati ad accogliere le
attività coinvolgono due diverse unità operative: Dermatologia e
Pediatria. Siccome ad aprile 2009 è arrivato il nuovo direttore
della Pediatria, bisognava coinvolgerlo nella condivisione di
questo spazio, dovendosi contemplare le legittime esigenze di
ambedue le strutture complesse in spazi ristretti; inoltre i lavori
inerenti i locali destinati ad accogliere l'attività di fototerapia
con raggi ultravioletti sono stati inseriti in un ampio programma
di interventi generali sull'area dell'ospedale Beauregard, ciò per
intuitivi motivi di razionalità e tempistica nelle opere di
cantieraggio in economia nella scala di gestione.
In sostanza, in questa prima fase si è data priorità alla
ristrutturazione del reparto dell'ex Otorinolaringoiatria, che
verrà consegnato a fine anno, proprio perché come priorità c'era
l'esigenza di avere un maggior numero di posti letto. L'esecuzione
dei lavori quindi è prevista entro il primo semestre 2010.
L'attività di fototerapia, quindi, è chiaro che con il locale nuovo
potrà essere più funzionale per questo tipo di attività per
determinate patologie, come la psoriasi ed inizierà, fra un mese,
esattamente a dicembre 2009. Fra un mese potrà iniziare questo
particolare tipo di attività presso la struttura complessa di
Dermatologia.
Président
- La parole au Conseiller Rigo.
Rigo (PD)
- Grazie, Presidente. Ringrazio l'Assessore per
le informazioni, le precisazioni date e le considerazioni corrette
che ha fatto.
Certo, l'argomento - lo ha detto fra le righe l'Assessore -
affrontato nell'interrogazione non è il principale problema aperto
nella sanità ospedaliera, lo capisco benissimo. Le questioni
relative ad esempio alla realizzazione di un unico presidio
ospedaliero o quelle relative alla complessità della sanità
territoriale ovvero della integrazione delle politiche e degli
interventi nel campo sanitario e socioassistenziale sono quelle che
definiranno il modello futuro del nostro sistema salute, così come
gli interventi previsti per quanto riguarda i lavori al Beauregard.
Abbiamo voluto però richiamare la fototerapia, perché molte volte -
e l'Assessore lo sa molto meglio di me - le lamentele dei cittadini
riguardano, spesso, non tanto il disegno politico più generale del
nostro sistema, ma la concreta attività quotidiana. Spiace quindi
ritornarci oggi, lo abbiamo fatto apposta a ritornarci perché
dobbiamo, oggi più di ieri, dare alle parole dette conseguenza con
i fatti concreti.
Vorrei solo riepilogare i fatti:
- marzo 2008: presentazione alla stampa della nuova
apparecchiatura;
- nell'aprile 2008: l'azienda USL della Valle d'Aosta inizia a
contattare, a coinvolgere i cittadini; passano i mesi, ma le
persone interessate non ricevono più notizie;
- febbraio 2009: risposta dell'Assessore Lanièce
all'interpellanza, risposta che in parte abbiamo richiamato nelle
premesse dell'interrogazione;
- settembre 2009: alcuni cittadini mi fanno sapere che l'Azienda
interpellata risponde in maniera evasiva;
- ottobre 2009: chiedo informazioni all'Azienda e mi rispondono
che i lavori di messa a norma dei locali non sono ancora
iniziati.
Vedete, cari consiglieri, da questa vicenda molto piccola
rispetto al sistema più generale possiamo e dobbiamo trovare tutti
quanti una lezione, un insegnamento, anche perché nel passato si
sono riprodotti questi stessi problemi. Clamoroso è stato
l'acquisto della gamma camera, credo che si chiami così,
parcheggiata per lungo tempo (un acquisto importante), parcheggiata
per lungo tempo, perché non erano stati previsti i necessari
lavori.
La gente - lo sapete bene - non ama i politici in genere, li
giudica approssimativi e poco propensi all'impegno costante. Così
come guarda alla burocrazia e alle classi dirigenti con poca
fiducia. Non si può convocare una conferenza stampa, annunciare la
disponibilità di un nuovo apparecchio, diffondere speranze e poi,
con poca programmazione, con poca lungimiranza e con scarsa
capacità di coordinamento, di fatto impedire che quelle stesse
speranze che noi abbiamo suscitato in loro diventino realtà! Oggi
più di ieri, caro Assessore, l'attenzione e la cura dei dirigenti
deve essere massima, così come quella del politico che deve
controllare che le cose che dirà siano poi concretamente operative
e fruibili. Programmare, attuare e poi, alla fine, parlare; così
non è stato, così spero non avvenga più.
Seguiremo attentamente questa piccola apparecchiatura.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK