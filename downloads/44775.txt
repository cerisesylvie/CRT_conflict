Consiglio Regionale della Valle d'Aosta - Oggetto del Consiglio n. 1702 del 13 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1702 del 13 luglio 2022 - Resoconto
OGGETTO N. 1702/XVI - Interrogazione: "Notizie in merito
all'ultimo avviso di selezione per il conferimento dell'incarico di
Direttore del Forte di Bard".
Bertin (Presidente) -
Alla presenza di 31
consiglieri riprendiamo l'analisi dell'ordine del giorno. Siamo al
punto n. 11. Risponde l'assessore Jean-Pierre Guichardaz.
Guichardaz J. (FP-PD)
- Per quanto riguarda la domanda n.
1, il punteggio è stato abbassato, valutati gli esiti dei
precedenti colloqui, sentita anche la commissione di concorso, al
fine di aumentare la probabilità di avere una graduatoria e di far
sì che la selezione fosse utile a un risultato effettivo.
Per quanto riguarda la domanda n. 2, il candidato idoneo ha
prestato attività nella Direzione dell'Associazione Forte di Bard
dal maggio 2021 a novembre 2021.
Domanda n. 3: "quali siano, a suo parere, le motivazioni per
questa mancata partecipazione alla selezione", sono vari i fattori
che possono avere influenza sulla partecipazione alla selezione,
anche se francamente lei mi chiede un parere ma posso immaginare,
visto che non mi sono confrontato con coloro che non si sono
iscritti alla selezione, comunque immagino che siano probabilmente
il fattore dell'ubicazione, Bard è fuori dai circuiti cittadini, le
caratteristiche dell'attività sicuramente influenzano, perché i
musei del Forte, come lei sa, non posseggono collezioni da gestire
e da valorizzare a differenza di musei tradizionali che gestiscono
proprio patrimoni propri di opere, un po' come il Gamba nostro, per
esempio, che ha una collezione propria. Credo che influenzi anche
la complessità dell'attività che, come le ho già detto in occasione
delle frequenti interpellanze e iniziative che mi avete fatto
proprio sul tema del Direttore, l'attività del Forte spazia su
tanti ambiti della gestione dei musei: dalla gestione del
ristorante bar hotel alle manutenzioni del complesso monumentale,
oltre che a tutta la parte artistica, tant'è vero che nel disegno
di legge in corso di predisposizione, che stiamo riscrivendo,
sull'istituzione della Fondazione Forte di Bard, ipotizziamo di
inserire, tra gli organi della Fondazione, oltre al Direttore
generale, un Direttore artistico, e questo proprio per operare una
distinzione tra la figura che si occupa di gestione di carattere
manageriale e quella che cura la gestione dell'ambito museale e
artistico, in modo da potenziare diverse professionalità e
competenze migliorando l'attrattività delle rispettive selezioni
proprio per il discorso che le facevo. È un museo che non ha
collezioni, che ospita eventi e collezioni che vengono acquistate
per periodi limitati ma che ha una fortissima componente proprio
gestionale di amministrazione del bene, quindi le due cose
probabilmente devono essere affrontate anche da figure che
generalmente non hanno la stessa capacità, diciamo possono
difettare in un ambito piuttosto che in un altro. Poi sicuramente
anche la richiesta di esperienza professionale nella direzione e
nella gestione di poli museali e culturali e questo limita il
numero di soggetti che possono accedere alla selezione e chi già
riveste questo ruolo tende a reinvestire l'esperienza presso sedi
più grandi e più centrali che non presso il Forte di Bard, che,
come le dicevo, è comunque localizzato molto al di fuori dei
circuiti cittadini, poi credo che ci sia anche - e queste sono
impressioni che posso avere io, pareri miei - lo sbarramento
dell'accertamento della lingua francese, tant'è che diversi
iscritti al bando non si sono proprio presentati alla prova. Adesso
io non so come mai è rimasto poi alla fine un unico candidato, ma
immagino che queste criticità connesse al particolare ruolo che
dovrebbe rivestire un Direttore alla fine scoraggino le persone a
investire anche una propria parte della vita in questo ruolo, che,
comunque, è un ruolo, sempre a mio parere, estremamente
interessante e anche molto vario e molto produttivo di
soddisfazione.
Presidente -
Per la replica, la parola alla consigliera
Erika Guichardaz.
Guichardaz E. (PCP)
-
Grazie Assessore per la
risposta. Torniamo su iniziative che sia noi sia il gruppo della
Lega in questo periodo abbiamo fatto ma proprio perché riteniamo
che il Forte di Bard sia un po' il fiore all'occhiello della nostra
Regione. Naturalmente quindi lascia tutti noi un po' perplessi
questa mancanza di attrattività da parte dell'esterno. Come ci ha
confermato, l'unico candidato risultato idoneo ha potuto
partecipare a questa selezione proprio per l'incarico fiduciario
che gli era stato dato dal Forte stesso e questo sinceramente ci
preoccupa un po'. Come avevamo già sottolineato durante la fase di
selezione perché proprio nello statuto dell'Associazione il
Direttore riveste un'importanza anche sotto l'aspetto artistico,
quindi è bene che si decida finalmente di dividere questo ruolo,
perché è naturale che uno che si è occupato di tutt'altro nella
vita molto probabilmente di quell'aspetto difficilmente potrà
occuparsene, nonostante le ingenti somme che noi, come Regione,
diamo a quella struttura. Naturalmente dispiace la poca
attrattività verso il Forte e crediamo che purtroppo anche il fatto
di abbassare un po' il livello lasci a desiderare. Se non avessimo
abbassato il livello, nessun candidato sarebbe neanche risultato
idoneo, quindi questo sicuramente deve farci riflettere. È bene che
si facciano delle riflessioni, speriamo che si facciano prima delle
possibili dimissioni anche di questo Direttore, visto che l'altro
era durato comunque pochi mesi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK