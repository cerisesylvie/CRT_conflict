Consiglio Regionale della Valle d'Aosta - Oggetto del Consiglio n. 244 del 20 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 244 del 20 aprile 1983 - Resoconto
OGGETTO N. 244/VII - CORSI DI FORMAZIONE PRO FESSIONALE
EFFETTUATI PRESSO LA NUOVA SIAS CON L'INTERVENTO FINANZIARIO DELLA
REGIONE. (Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Bajocco e Cout.
INTERPELLANZA
Con deliberazione n. 7389 del 31.12. 1982, pubblicata
1'8.2.1983, la Giunta regionale ha deliberato di impegnare lire
1.062.700.000 per le spese occorrenti per le attività formative,
svoltesi nel 1982 presso lo stabilimento di Aosta della Nuova
Sias.
Poichè tali corsi erano rivolti a persone in cerca di prima
occupazione, da occupare in qualità di meccanici
siderurgici,
I sottoscritti Consiglieri regionali
del Gruppo comunista
INTERPELLANO
l'Assessore all'Industria, Commercio, Artigianato e Trasporti
per conoscere
quanto ha speso negli ultimi 5 anni la Regione per corsi di
formazione effettuati presso la Nuova Rias;
quanti dei corsisti che hanno frequentato corsi nel
quinquennio 1978/ 1982 sono stati in seguito assunti presso
l'azienda siderurgica.
PRESIDENTE:
Illustra l'interpellanza il Consigliere
Mafrica, ne ha facoltà.
MAFRICA - (P.C.I.):
Recentemente la Giunta ha deliberato
una serie di interventi finanziari per i corsi di formazione
professionale svoltisi nel 1982 fra questi, come entità, ha
particolare rilievo la spesa per i corsi professionali presso la
Nuova Sias. La Giunta ha deliberato di impegnare 1 miliardo e 63
milioni; noi, sapendo come vanno le cose presso la Nuova Sias, ci
siamo un po' stupiti e rivolgiamo delle domande alla Giunta.
Abbiamo visto nelle premesse della delibera che finanziamenti della
Regione veniva finalizzati per corsi che interessavano, persone in
cerca di prima occupazione, da assumere presso gli stabilimenti
della Nuova Sias in qualità di meccanici siderurgici. Siccome ci
ricordiamo delle polemiche relative ad allievi che avevano
frequentato questi corsi negli anni passati e non erano poi stati
assunti, chiediamo all'Assessore all'Industria quanto ha speso la
Regione per corsi di formazione effettuati presso la Nuova Sias
negli ultimi cinque anni e quanti dei corsisti che hanno
frequentato, nel quinquennio 78-82, i corsi presso la Nuova Sias
sono poi stati assunti.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Come ha detto il Consigliere Mafrica, la
Giunta regionale aveva deliberato, al 31.12.1982, l'impegno della
somma di 1 miliardo 62 milioni per l'attuazione di attività
formative realizzate nel 1982 presso lo stabilimento Nuova Sias di
Aosta. Si precisa che le suddette operazioni formative, previste
nel progetto-quadro regionale relativo all'anno 1982, approvato con
deliberazione 4882 in data 16.9.1982, ratificata dal Consiglio
regionale, riguardano oltre che i corsi di prima formazione per
meccanici siderurgici, anche corsi per lavoratori da riqualificare
o specializzare, a seguito dei nuovi programmi produttivi della
Società Nuova Sias, stabilimento di Aosta. Per la realizzazione di
tutte le operazioni formative contenute nel suddetto
progetto-quadro è stato richiesto l'intervento finanziario del
Fondo Sociale Europeo per
`
il 50% e del Ministero del
Lavoro e Assistenza Sociale.
Nel 1979, assunti n. 30 (anche questi forsi finanziati dal
Ministero del Lavoro e della Previdenza sociale).
Nel 1980, pre-inserimento uomini, assunti n. 213 con una spesa
di 250 milioni 608 mila lire. Pre-inserimento donne, assunte n.
31.
Sempre in quest'anno, corso di qualificazione per meccanici e
siderurgici costo 255 milioni 794 mila lire; assunti n. 40 (corsi
finanziati dal Fondo Sociale Europeo al 50% e dal Ministero del
Lavoro al 50%).
Nel 1981, pre-inserimento, nuovi assunti n. 26 con una spesa di
31 milioni e 240 mila lire; corsi di qualificazione per meccanici
siderurgici, 333 milioni 745 mila lire.
Nessun assunto nel 1981. Nel 1982, quello che ho detto.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
I dati forniti dall'Assessore
all'Industria, che prego di darmi in copia, confermano che le
assunzioni sono andate man mano calando e che negli ultimi due
anni, di fronte ad esborsi che si avvicinano al miliardo, non c'è
nessun occupato come riscontro. Credo che il Consiglio regionale
dovrebbe porsi seriamente il problema se sia ancora utile
continuare a finanziare il questo modo la Nuova Sias per corsi che
poi non hanno nessun effetto pratico. Credo che se si faranno nuovi
corsi quest'anno per gli anni a venire, prima di finanziare in
qualche modo, anche attraverso i fondi che la Regione riceve dal
Fondo Sociale Europeo, si debbano aver delle garanzie, altrimenti
diventa uno spreco di risorse pubbliche. Se la Nuova Sias si
comporta in questo modo, non faccia neppure finta di fare i corsi
di formazione professionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK