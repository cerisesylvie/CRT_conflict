Consiglio Regionale della Valle d'Aosta - Oggetto del Consiglio n. 274 del 30 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 274 del 30 ottobre 1972 - Resoconto
OGGETTO N. 274/72 - Cessione in affitto dello stabilimento
industriale ex Sirca-Davit, sito in Comune di Arnaz, già adibito a
produzione dolciaria dalla Società "Compagnia Generale Dolciaria".
Delega alla Giunta.
Montesano (P.S.D.I.)
- La parola al Presidente della
Giunta.
Dujany (D.P.)
- Con deliberazione del 18 ottobre del 1972
è stato approvato l'acquisto di beni immobili e di una parte dei
beni mobili, costituenti l'ex-stabilimento industriale Sirca-Davit,
nel Comune di Arnaz.
Tenuto conto che allo scopo per il quale si stabilì di
addivenire all'acquisto di detto stabilimento e per porre rimedio
alla crisi occupazionale della Bassa Valle il Consiglio regionale
nel mese di luglio aveva approvato in linea di massima la proposta
relativa alla cessione in affitto di detto stabilimento ad una
società industriale avente per attività la produzione e la vendita
di fibre tessili e manufatti a favore di un certo Signor
Sassone.
Successivamente la Giunta ha esaminato con questo Signor Sassone
i dettagli della convenzione in base alle indicazioni date dal
Consiglio regionale e in base alla delega ricevuta ed a seguito
anche di un sopralluogo avvenuto in sede dello stabilimento si è
notato la opportunità e la necessità meglio, di dover realizzare
una serie di lavori interessanti la sistemazione degli stabili
occupati dall'ex-Sirca Davit e di determinati adattamenti di questo
stabilimento al tipo di industria e di attività.
Questi lavori risalivano ad un importo che si avvicinava ai
150-180 milioni, chiedemmo alla Ditta subentrante di voler
partecipare, in parte almeno per il 50%, di intervenire
finanziariamente almeno nell'ordine del 50% per realizzare questi
lavori che erano attinenti al tipo di lavorazione, la ditta si è
rifiutata di sostenere altre spese, motivo per cui, ci siamo
rivolti alla ricerca di altre attività che fossero accettabili come
tipo di lavorazione, che si adattassero alla dimensione di quello
stabilimento e che nello stesso tempo permettessero una celere
attuazione occupazionale e si è avuto contatto con questa ditta
Aramis, il cui titolare è un certo Signor Nessi che ha un'industria
di confezioni di camicie, la quale è interessata, in questo
momento, ad aumentare la sua produzione di camicie e soprattutto di
collocare questa produzione sul mercato francese, mercato che non
riesce a soddisfare e che la zona Valle d'Aosta verrebbe a
collocarsi in una posizione geografica favorevole a questo
scopo.
Ed è questo il motivo per cui riportiamo in Consiglio questa
richiesta di deliberazione, di approvazione, di uno schema di
contratto da stipulare tra la Regione e la costituente società, in
quanto la precedente delega del Consiglio era indirizzata verso
un'industria tessile e verso la denominazione del signore che ho
detto prima.
Quindi, qui si tratta, di cambiare destinazione di attività e
nello stesso tempo, la persona che deve intraprendere questo tipo
di attività, chiedendo ancora la delega al Consiglio per gli
ulteriori e successivi provvedimenti deliberativi.
Mi pare che questo incidente, chiamiamolo così, di non
conclusione con il precedente imprenditore, sia stato anche
positivo in quanto probabilmente questo tipo di attività trova una
maggior possibilità di collocazione commerciale, il suo prodotto
trova una maggior possibilità di collocazione commerciale e il tipo
di attività prevede una possibilità occupazionale in tempi più
ristretti, rispetto alla precedente iniziativa.
Caveri (U.V.)
- Je voudrais savoir du Président de la
Junte une explication, parce qu'on parle de cette Société Aramis,
mais puis quand on va lire le contrat, les preuves du contrat, on
parle d'une Société toujours en blanc; comme déjà l'autre fois, et
c'est cela qui nous laissait assez perplexes, mais quand même je
voudrais savoir quelle est cette Société.
"Bozza di contratto per la concessione in affitto dello
Stabilimento Ex-Sirca-Davit", quand on va lire du reste dans les
prémisses, on dit "Società in parallelo, ecc.", c'est là qu'on
demanderait des explications.
Tonino (P.C.I.)
- Vorrei innanzitutto dire che sia come
Consiglio regionale e più ancora come cittadino interessato
all'intera zona, dichiaro di essere abbastanza soddisfatto della
diligente opera portata avanti dalla Giunta, in questa trattativa,
che naturalmente c'è voluto molto tempo per realizzarla.
Sarebbe inutile ripetere il discorso che tutti conosciamo sulla
grande necessità di creare in bassa Valle nuovi posti di lavoro per
riassorbire quella manodopera che è stata licenziata l'anno scorso
e prima ancora dell'anno scorso.
Quindi direi: benissimo per quanto si è fatto.
Vorrei solo avere una precisazione sul numero degli occupati per
il primo anno, che si legge nella relazione a pagina 3, nella voce
vantaggi, qui si legge infatti alla lettera A): "il massimo numero
degli occupati e precisamente 130 unità per il primo anno con
fondata ipotesi di incremento negli anni successivi".
Dato che qui parla di massimo numero, vorrei sapere se esiste
anche questo minimo e con quanti operai inizieranno il lavoro.
Un'altra cosa che vorrei chiedere è l'appoggio della Regione presso
Istituti di credito per ottenere finanziamenti bancari, su cosa
consiste, su quanto deve spendere la Regione su questi appoggi
bancari che deve sobbarcarsi la Regione.
Bordon (D.C.)
- Non sarà molto, ma solo modestissime
considerazioni, perché la D.C. non è che si preoccupi quando viene
attaccata su certi giornali di parte, di voler preoccuparsi come,
fate voi, quando da parte nostra, eventualmente vengono fuori
qualche articoli, che vi può anche toccare la suscettibilità; noi
siamo orami abituati a vederci insultati e vilipesi, come
giustamente ha detto stamattina l'amico Mappelli, noi siamo
chiamati soltanto in causa quando siamo necessari a Roma, presso
qualche Ministero per risolvere questi problemi, ma su questo non
ci preoccupiamo, perché lasciatemi dire quello che penso come
sempre, in quest'aula l'amministrazione ormai, è rimasta fuori
dalla porta, qui si fa solo più delle politica, qui si guardano le
composizioni delle Commissioni, dove non si capisce quando c'è una
maggioranza e una minoranza, in un certo regolamento è scritto che
in una determinata Commissione ci dovrebbe essere la minoranza
rappresentata, non se ne capisce più niente; le minoranze si
sfaldano e le maggioranze anche, a seconda del tempo che, se c'è il
sole o se c'è la bufera.
Quindi, potete capire con quale entusiasmo si seguono ancora
queste pratiche.
Noi eravamo stati attaccati allora sui giornali, dicendo che
eravamo contrari a questo sviluppo, a questa ripresa industriale
della Bassa valle, e noi ci eravamo astenuti, ce lo ricordiamo
oggi, qui, per noi ci eravamo astenuti, ce lo ricordiamo oggi, qui,
per noi ce lo fossimo dimenticati, per quanto riguarda va la
Sirca-Davit, e invece avevamo votato contro quel famoso progetto di
altri 800.000.000 e 1.000.000.000 per la costruzione di un nuovo
stabilimento.
Ora noi ci eravamo astenuti, perché? Per alcune considerazioni
semplicissime, che oggi ci vengono qui, opportune ricordare, noi
abbiamo visto, non con molto stupore, perché siamo abituati a
vedere i cambiamenti di impostazione del Presidente della Giunta,
che ieri diceva una cosa e oggi, viene qui, quasi quasi a scoprire
l'America, mentre eravamo noi che gliel'avevamo fatto notare
allora, noi chi, noi minoranza, noi Union Valdôtaine, noi D.C., che
cosa avevamo detto allora, senza entrare nella persona del Sassone,
che non avevamo il piacere di conoscere e neanche ci teniamo a
conoscere, avevamo detto che non potevamo approvare questo
progetto, questa proposta di contratto, in quanto che, arrivati a
un certo momento, non ci dava sufficienti garanzie.
Ci sembrava di dire, qui c'è uno stabilimento come la
Sirca-Davit, destinato prima ad una fabbricazione di cioccolato, di
punto in bianco, venisse trasformato in uno stabilimento per
industria tessile, sarebbe stata una cosa che non ci convinceva, e
oggi ci sentiamo dire che naturalmente questo Signor Sassone, si è
presentato, ha chiesto 180-160 milioni di trasformazione dello
stabilimento, non è vero - allora sentiamo cosa ha chiesto, ma noi
abbiamo capito questo, e se non abbiamo capito bene, non ha
importanza, ad ogni modo supponiamo che non sia stato detto questo,
supponiamo, ritiriamo questo, ma noi che cosa avevamo detto, che ad
un certo momento non ci dava queste sufficienti garanzie, perché
non avevamo sulla carta scritto chiaramente quali erano le cose che
noi dovevamo fare, e che noi ci rifiutavamo di dare una delega,
perché questa delega data ieri, vedete che la dobbiamo modificare
oggi, questa è la realtà, su questo non si potrà mica negare. Qui
stiamo per chiedere un'altra delega, perché quella che avevamo data
allora non era servita a niente, e perché non era servita a niente
perché il Sassone ad un certo momento, e perbacco, non dico mica io
le mie parole abituali, quando leggo qui sopra che nel corso di
tali ulteriori trattative, l'iniziativa dell'industriale Sassone è
apparsa inidonea per le sue dimensioni, per le sue caratteristiche
tecniche ad assicurare sollecitamente il presupposto fondamentale
dell'intervento finanziario ed operativo della Regione per il
riassorbimento della manodopera e chi più ne ha più ne metta
-quindi noi abbiamo già detto allora che... questa è la verità e
oggi ce lo confermate, ma noi non ce ne facciamo mica una lode, noi
prendiamo atto di quello che dite e nello stesso momento, però, è
proprio questo presupposto, pensate questi poveri disoccupati della
Bassa Valle, da quanto tempo è che aspettano che riprendano almeno
questa Sirca-Davit, ora giustamente ha detto Tonino, Tonino, se non
sbaglio, ha detto, ma è già un po' di tempo, educatamente lo deve
dire, perché fa parte della maggioranza e dice, educatamente, "è da
un po' di tempo che questa gente aspetta la ripresa del lavoro", e
signori se andiamo avanti di questo passo, non so cosa ne verrà
fuori, ad ogni modo, indubbiamente un passo di miglioramento in
avanti si è fatto, l'Aramis, è una società che per quello che
conosco io, va molto bene, ha un vasto giro di affari, io non
conosco nessuno in questa società, perché mi sembra che sia anche
saggia l'idea di modificare questa impostazione tessile così vaga,
come era stata accennata prima, in una fabbrica di camicie.
Siamo anche noi di questo parere, tanto più che poi, guarda
combinazione, deve essere portata in Francia per uno sviluppo,
quindi siamo qui sul traforo del Monte Bianco, quindi tutto può
essere facilitato, però io devo chiedere un'altra volta, e questa
volta, non so, perché non l'abbiamo ancora detto, non ce lo siamo
ancora detto se votavamo, se ci astenevamo, vedremo, dopo le
spiegazioni che lei ci vorrà dare, ma è giusto che ancora una volta
noi chiediamo chi c'è, in questa società, e se non sbaglio, in base
a questo allegato, noi sappiamo che in questa società, c'è, questa
consolazione, almeno al 51%, cioè la maggioranza sarà dell'Aramis,
almeno, la maggioranza, dice qui, quindi la maggioranza deve essere
51% se non erro, e pertanto noi non sappiamo che altri faranno
parte di questa società, ma questi sono i grandi segreti, sono i
segreti di Pulcinella, che cosa c'è sotto, si possono avere dei
dubbi, non si può arrivare qui e dire: Signori, il Presidente della
Giunta regionale pro-tempore, affitta questo locale alla Società
Pinco Pallino, la Società Pinco Pallino, è costituita da A-B-C e D
e allora noi Consiglieri regionali possiamo decidere
tranquillamente, ma questo non lo si può mai sapere, noi sappiamo
soltanto che c'è la Aramis per il 51% e speriamo mi fa venire in
testa adesso, non so, se questo è uno dei tre moschettieri,
speriamo che gli altri due moschettieri che dovrebbero essere più
deboli, valgano almeno.
Quindi, questa come prima obiezione, seconda obiezione, per il
resto, contratto di nove anni, l'affitto, ecc. questo si potrebbe
discutere lungamente, ma siccome noi non siamo qui per mettere i
bastoni tra le ruote, checché voi ne diciate, perché il problema
della Bassa Valle lo sentiamo non a parole, ma lo sentiamo a fatti,
e siamo veramente preoccupati di questo tempo, che continua a
passare, perché poi io non sono un sindacalista, non sono un
tecnico, ma se non sbaglio, è da un paio di anni... immaginatevi
questi disoccupati, che continuano a stare lì e non dovrebbero fare
altro, ma dovrebbero essere tutti morti di fame, secondo un
principio logico, naturalmente io penso che abbiano trovato qualche
cosa e che siano provvisoriamente, stiano aspettando questa
soluzione, ma ancora una volta noi vi facciamo notare che queste
proposte che voi ci portate non sono delle proposte serie, non si
può votare tranquillamente, prendere una decisione, perché sono lì,
in attesa di qualche cosa, quasi quasi si deve far vedere che si va
avanti, e noi ci auguriamo, non solo di far vedere, di andare
avanti, ma di andare avanti effettivamente.
Montesano (P.S.D.I.)
- Chi chiede la parola? Nessuno
chiede la parola?
La parola al Presidente della Giunta.
Dujany (D.P.)
- ...di una nuova società per azioni in
Arnaz con capitale sociale iniziale di 50 milioni a partecipazione
di maggioranza Nessi aventi per scopo la produzione e il commercio,
quindi sarà una società per azioni dove sarà il Nessi che
naturalmente sarà l'unico azionista.
A proposito dell'intervento demagogico veramente piatto di
Bordon, vorrei dirvi che nessuna collaborazione ho avuto dalla
Democrazia Cristiana per individuare iniziative atte a risolvere il
problema della disoccupazione della Bassa Valle per la ricerca di
un'industria che ci desse la possibilità di affrontare questo
problema con un minimo di serietà e con un minimo di concretezza,
quindi non basta predicare e rimprovera all'esecutivo che questa
povera gente è disoccupata, piangere lacrime di coccodrillo senza
fare nulla.
E non basta fare nulla e dire che queste non sono proposte
serie, queste sono quello che è il risultato di una ricerca direi
preoccupata e veramente insistente da parte della Giunta tendente a
trovare la soluzione migliore nell'interesse economico della
Regione e di trovare una soluzione migliore nell'interesse dei
tempi di occupazione.
Voi tutti sapete quali siano le condizioni imprenditoriali nelle
quali si trova oggigiorno lo sviluppo industriale in Italia e in
Europa, voi sapete quali sono le difficoltà per qualunque industria
di prendere iniziative nuove di investimenti in un momento così
difficile, e quindi dovete immaginare quanto sia difficile poter
identificare e poter individuare determinate iniziative idonee per
il tipo di disoccupazione che abbiamo e qui è un tipo di
disoccupazione essenzialmente femminile, poter individuare
industrie serie che vogliano prendere iniziative per darci una
quantità di occupazione idonea per quelle finalità che vogliamo
raggiungere. Quali sono i tempi? Se il Consiglio approva questa
delega a detta dell'imprenditore, i tempi dovrebbero essere
nell'ordine di un paio di mesi o tre e l'inizio dell'assunzione di
un primo gruppo di lavoratrici con la possibilità di arrivare a 130
unità, da 120 a 140 unità nello spazio di un anno.
Manganoni (P.C.I.)
- Ha già precisato Tonino la nostra
posizione, noi siamo, ci compiaciamo dell'attività che si sta
svolgendo per procurare finalmente lavoro specialmente alla mano
d'opera femminile della Bassa Valle.
Ora, noi potremmo anche noi fare della polemica, criticare però
io sono del parere che non è con le polemiche e sollevando i
cavilli che si risolvono i problemi; non solo, ma riferendomi
appunto ad una affermazione di un mio collega che mi ha preceduto,
il quale dice: noi i problemi della Bassa Valle li sentiamo non a
parole ma a fatti ed è per questo io vi dico che fin quando noi qui
continuiamo a fare delle polemiche, cioè delle parole, eh beh,
forse tentiamo di ritardare i fatti, siccome noi invece siamo per i
fatti e siamo stati i primi in questa sede a lamentare la
difficoltà e le remore per la creazione di altre industrie in
Valle, però dobbiamo dare atto di questo, che effettivamente
l'interessamento da parte dell'Amministrazione regionale c'è stato
io citerò dei casi: la Commissione Industria e Commercio di cui
fanno parte i Consiglieri di tutti i gruppi quindi non è che abbia
il carattere politico della maggioranza, della minoranza o dei
rossi o dei neri, si è recata nel passato in diverse località per
vedere, per indurre, per cercare delle industrie disposte a venire
ad installarsi in Valle. Ora questi sono dei fatti e non delle
parole, purtroppo i viaggi sono andati a vuoto per le difficoltà
incontrate, per le richieste esose, ecc... quindi c'è stato da
parte di tutti, e di questo dobbiamo darne atto da parte della
Commissione in cui questi gruppi sono rappresentati, si è fatto il
possibile per cercare delle industrie, finalmente ne abbiamo
trovata una quella che ci era stata portata nel precedente
Consiglio. Vabbè, purtroppo le cose non sono andate a buon termine,
e qui bisogna dare anche atto delle serietà dell'Amministrazione
perché aveva fatto delle richieste giudicate dall'Amministrazione
esose, se l'Amministrazione regionale non fosse stata, non si fosse
ispirata a certi principi di rettitudine avrebbe detto: eh, ben, va
bene, pur di fare, diamo i quattrini, diamo i milioni. Invece il
fatto che l'Amministrazione stessa disse no, non esageriamo nelle
richieste ed è andata cercando un'altra industria con delle
richieste più ragionevoli, bene secondo me questo deve essere un
fatto positivo, quindi noi dicevo non vogliamo fare delle
polemiche, potremmo dire ma, però... comunque noi dobbiamo cercare
per accelerare i tempi per dare del lavoro alla Bassa Valle.
Ora, abbiamo una proposta concreta con dei termini io direi
ragionevoli, si cercherà se sarà possibile ancora di accelerarli,
comunque siamo sulla buona strada, abbiamo dei fatti, abbiamo
un'industria che viene ad installarsi, diamo atto che anche dal
punto di vista di inquinamento dato tutte le assicurazioni perché
non una camiceria non è che inquini né l'aira con i fumi, né
l'acqua con gli scarichi, pertanto noi non solo siamo favorevoli a
questa proposta e speriamo che vada, che sia portata a termine al
più presto, ma noi ci dichiariamo favorevoli a qualsiasi iniziativa
naturalmente seria, ponderata, ecc... che tenda a creare dei posti
di lavoro in Valle perché il problema della Bassa Valle è quello il
più assillante ed è il primo che dobbiamo risolvere però noi non ci
dimentichiamo che non vi è solo quello, anche se quello è il più
urgente, ve ne sono altri io qui non sto a descrivere ad elencare
per non prolungare la discussione comunque noi ci dichiariamo
favorevoli non solo a questa ma a tutte le iniziative e io direi
invitiamo la Giunta, sempre nel limite delle possibilità, tenuto
conto della congiuntura difficile di oggi, ad invogliare anche
altre industrie naturalmente limitate, non grandi industrie no, che
creino immigrazione ecc... con tutti i problemi connessi per altre
zone della Valle c'è una scarsità di posti di lavoro che crea un
pendolarismo, noi abbiamo visto in Alta Valle per esempio che...
devono venire ad Aosta.
Andrione (U.V.)
- Par rapport à la précédente proposition
faite par la Junte, je crois que nous constatons une nette et
fondamentale amélioration soit de la proposition en elle-même, soit
dans le texte du contrat, notamment pour ce qui concerne le bail et
le... de la location. Cependant il reste un point obscur qui a été
déjà soulevé par d'autres Conseillers qui m'ont précédé,
c'est-à-dire il nous manque la totale, la complète identification
de la Société qui va prendre en location cette usine.
Nous sommes favorables et du reste nous avons voté à faveur à
l'achat de cette usine vraiment pour qu'elle soit louée mais nous
voudrions avoir en main la pièce d'identification complète de la
société qui va être constituée, c'est pour cela que je voudrais
poser au Président de la Junte une question, c'est-à-dire c'est la
société Aramis qui va prendre le 50%, la majorité du capital d'une
nouvelle société ou c'est Monsieur Nessi en tant que principal
actionnaire de la Société Aramis? Et dans le deuxième cas, est-ce
que la marque, le label Aramis pourra être conservé pour la
production de l'établissement valdôtain, dans l'autre cas au
contraire qui sont les autres qui entrent en société avec Monsieur
Nessi pour produire des chemises à Arnaz? Encore une fois il nous
semble que cette délibération sur le principe de laquelle nous
sommes d'accord, a été porté au Conseil en discussion trop tôt;
c'est-à-dire avant que cette Société soit constituée et avant que
les Conseillers puissent dire nous ne traitons non pas avec
Monsieur Nessi, ou non pas avec la Société Aramis et avec une
nouvelle société, avec une filiale de la société Aramis. C'est
celle que nous demandons pour pouvoir donner une délégation à la
Junte, en cas contraire à notre avis la discussion d'aujourd'hui
est une discussion préparatoire sur laquelle - je parle à titre
personnel parce que je n'ai pas pu me conseiller avec mes amis de
l'Union mais sur laquelle en ligne de principe nous sommes
favorables parce que effectivement il s'agit d'une initiative,
d'une qualité de la contrepartie sérieuse et avec un type de
travail qui nous intéresse pour la Vallée d'Aoste - eh, bien je dis
dans ce cas alors nous demandons à ce que la discussion soit faire
une deuxième fois en ayant en bain toutes les données nécessaires
pour donner cette délégation à la Junte.
Bordon (D.C.)
- Beh, io innanzitutto faccio
un'osservazione che mi preoccupa. Ha detto il Presidente della
Giunta che l'intervento di Bordon era piatto, scialbo, demagogico,
ora se lo avesse detto un'altra persona non mi avrebbe preoccupato,
detto da lui invece che è maestro in materia mi preoccupa
effettivamente, però mi consolo subito perché vedo che in fondo, in
fondo con le stesse, se non con le stesse parole ma il concetto del
Consigliere Segretario Andrione ha detto le stesse cose che abbiamo
detto noi, che abbiamo chiesto noi, che ho chiesto io.
A un certo momento noi che cosa chiediamo? Vogliamo sapere con
chi vogliamo fare questo contratto, non dimenticate che la stessa
obiezione l'abbiamo fatta allora e allora non abbiamo ricevuta
risposta se non simile a quella di oggi e successivamente abbiamo
visto che la delega che noi abbiamo dato non valeva, se la deve
rifare.
Quindi ritengo che questa obiezione rimanga in piedi e mi auguro
solo che abbia poi a dimostrarci ancora una volta infondata questa
obiezione come invece sembrava allora.
Naturalmente a Manganoni io non ho niente da dire, perché
condivido in pieno quello che ha detto e anche ho fiducia che le
sue parole valgano più delle mie perché io sono all'apposizione, io
sono dell'armata Brancaleone, invece lui fa parte di questa
maggioranza e se non fa parte la sostiene, quindi noi siamo tutti
d'accordo, ma noi in fondo attraverso i verbali delle sedute
consiliari, andiamo a leggercelo non abbiamo chiesto altro che di
portare avanti una cosa seria e nel minor tempo possibile, abbiamo
detto anche adesso non continuiamo a illudere questi operai della
Bassa Valle, perché andando avanti così il tempo passa e non viene
fuori niente.
Naturalmente mi si fa ridere qui qualche volta quando si viene
fuori e ci si complimenta con la Giunta e si complimenta con questo
e si complimenta con quello, ma io chiedo scusa ma la Giunta non fa
nient'altro che il suo dovere! Avevamo una crisi di mano d'opera in
Bassa Valle ha portato i problemi al Consiglio regionale, li
abbiamo dibattuti, li stiamo studiando mettendoci tutto quello che
possiamo metterci dentro, naturalmente con quelle preoccupazioni
che devono esserci in una Amministrazione, quindi tutto il resto
non conta niente.
Noi chiediamo soltanto che si sappia effettivamente a un certo
punto e in modo inequivocabile con chi dobbiamo trattare, cosa
dobbiamo fare, questa società che adesso avete sentito tra Nessi e
non Nessi o connessi, noi vogliamo sapere solo questo.
Indubbiamente arrivati a un certo momento verrebbe voglia di dire:
"Ma sì! Ma votiamo", perché lo dicevamo già allora, la demagogia si
fa in un altro modo, si dice che quando si porta un problema
all'Amministrazione regionale i Consiglieri che da un punto di
vista lo esaminano amministrativamente perché sia serio non
dovrebbe più essere così, perché se veniamo qui a fare delle
obiezioni come abbiamo fatto l'altra volta ecco che ti saltano
fuori e ti dicono vi siete astenuti, siete contro gli operai della
Bassa Valle, quindi tutte queste baggianate che poi non
attecchiscono per niente e che come ho detto prima non ci
preoccupano.
Quindi ancora una volta le nostre obiezioni sono molto semplici,
noi riteniamo che effettivamente un passo avanti si sia fato ma
anche allora non ci si diceva mica che avevano le nostre, la nostra
parte di ragione, anche allora noi eravamo accusati di mettere
soltanto i bastoni nelle ruote e con noi altri; arrivati a questo
punto noi vi facciamo notare questo ecco poi voi dite quello che
volete però ritorniamo sempre a Bondaz, non è mica che si voglia
tutto e immediatamente come si vuole in campo nazionale, come si
vuole da parte di altri partiti ma noi vogliamo effettivamente che
il problema vada avanti, che non siano solo parole perché adesso mi
sembra che dopo tante parole, sia giunto il momento dei fatti, il
resto non ci interessa niente.
Pollicini (D.P.)
- Ricordo quando si è discusso il
problema di quella società Carminati, allora quando qui in
Consiglio si è voluto fare una serie di accuse... pesante nei
confronti di alcuni uomini appartenenti al mio gruppo, addirittura
legando questo discorso della Carminati a un tentativo di
accaparrarsi le azioni del Casinò per gestire il Casinò, questa è
falsa politica di gente indubbiamente che di fantasia ne ha molta,
ma soltanto perché è molto alzata come livello intellettuale,
ritiene almeno di porre all'interno del Consiglio il suo livello
intellettuale, salvo poi vedersi smentiti nel giro di qualche
giorno allorquando tutti i Consiglieri hanno ricevuto una lettera
in cui veniva comunicato che il capitale Carminati era di 500
milioni, però non si credeva in quest'aula a queste cose.
Qui siamo di fronte a un altro problema, si cerca a tutti i
costi di fare in modo che non si vada avanti nella soluzione
concreta di questo problema dell'Aramis. Sostanzialmente siamo di
fronte a una società che si impegna entro tre mesi a iniziare i
lavori, che si impegna in tre mesi a iniziare le assunzioni, che si
impegna nell'arco di un anno ad assumere circa 120-140 lavoratrici
femminili, una delle professioni più difficili da trovare
occupazione oggi in quell'ambiente, in quella zona dove vi era una
notevole disponibilità di mano d'opera femminile. Ebbene adesso si
viene a vedere che la società non è, non ha reso noto tutti i
componenti del suo Consiglio di amministrazione e tutta la sua
parte relativa alle azioni che hanno i singoli elementi, qui si
dice invece - e mi pare sufficientemente chiaro - che la nuova
società, che siamo noi Regione ad imporre la nuova società in
quanto per ragioni fiscali vogliamo che abbia sede legale in Valle
d'Aosta per ragioni di riparto fiscale, però c'è scritto
chiaramente che a partecipazione di maggioranza Nessi quindi
siccome la politica aziendale è la maggioranza azionaria che la
determina, è fuori dubbio che noi abbiamo elementi sufficienti per
giudicare questa società in quanto vi è il nome di chi possiede il
pacchetto di maggioranza ed è Nessi. A questo punto mi pare
sostanzialmente che occorre concludere il discorso con l'Aramis in
fretta, senza rinvii, proprio perché non abbiamo interesse a
dilazionare ancora una volta la possibilità di iniziare le
assunzioni in quella zona.
Montesano (P.S.D.I.)
- Chi altri chiede la parola? Eh,
hai parlato due volte, mi sembra che puoi girare l'intervento a un
tuo collega. Se nessuno protesta! Allora la parola al Consigliere
Bordon. Poi viene Manganoni, viene a protestare, poi un momento...
(Manganoni:
no... quando dà la parola ai miei colleghi,
protesto quando la nega a me
)
(Bordon:
ad ogni
modo... regolamento... se avessi detto a Pollicini quello che
pensavo di lui
)
...rinunci e allora chi chiede la parola,
chi c'è di altri che chiede la parola? Ecco alla fine, ma mi sembra
che la fine sia giunta e che nessun altro chiede la parola e allora
la parola al Presidente della Giunta.
Dujany (D.P.)
- Mi pare che sotto questo...
Montesano (P.S.D.I.)
- Aspetti Presidente, c'è in ultimo
momento...
Ramera (D.C.)
- No, perché non mi è piaciuto l'intervento
di Pollicini. Insomma! A un dato momento si accusa la Democrazia
Cristiana di arenare e di tentare di arenare il problema, non si
vuole che si vada avanti, noi non abbiamo detto certamente se
votiamo a favore o contro per fare un'affermazione del genere.
Ma noi possiamo votare a favore caro Manganoni perché abbiamo
tutte le carte in regola, perché caso strano l'unica iniziativa che
è stata fatta in Bassa Valle sta andando avanti e non certo con i
voti tuoi o con gli auspici tuoi, perché il Presidente dice che la
Democrazia Cristiana non ha mai fatto niente e si lamenta da questi
banchi, voi vi lamentate da tanto tempo ma non avete mai risolto
niente quindi, caro Presidente quando si fanno degli appunti si
fanno a tutti quelli che si lamentano ma però il compito di
lamentarsi è nostro, il compito di governare è vostro. Siete voi
che dovete trovare, portare avanti iniziative, risolvere i
problemi, non tocca certo a noi sostituirci al vostro potere.
D'accordo che in Valle d'Aosta in questo Consiglio dove ne accadano
di tutti i colori e dove il Capo gruppo del P.C.I. stamattina
lamentava che c'era, che si andava verso un certo qualunquismo ma
certamente ha ragione il Consigliere Dolchi che si avanti, che si
va verso il qualunquismo ma dopo dieci minuti cosa avete fatto?
Avete votato un altro scissionista e ancora una volta avete
dimostrato il rispetto che avete dell'elettorato valdostano, punto
e basta su questo argomento.
Quello che diciamo noi è che crediamo alla buona volontà di
questo progetto che ci viene portato per quanto potremmo avere
anche dei dubbi, perché tre mesi fa mi sono state dette le stesse
cose sia dai banchi della Giunta che da quelli della sinistra con
gli stessi compiacimenti che si fanno stamattina, stamattina viene
cambiato indirizzo industriale, società, tutto, e ritorniamo con il
ritornello dei compiacimenti ecc. però laggiù non abbiamo ancora
visto fare niente.
Ora è chiaro che questo è un documento già diverso da quello del
luglio scorso perché se non altro vediamo che gli impegni sono di
nove anni, prorogabili di nove anni, nove anni possiamo darglieli
anche per l'eternità se funziona bene e io auspico a questa
industria che vada bene, che invece di 30 diventi anche di 300,
comunque è chiaro che noi possiamo avere anche dei dubbi, perché se
ogni tre mesi cambiamo indirizzo industriale, cambiamo società,
potremmo almeno sollevare dei dubbi o questi dubbi o queste
richieste che noi facciamo di chiarimenti devono già subito essere
viste come sabotaggio. Io non ritengo di essermi mai alzato per
fare del sabotaggio qui dentro perché anzi quando mi si è chiesto
l'aiuto l'ho dato sempre spassionatamente perché siamo qui a
rappresentare l'intera Valle d'Aosta, a parte le etichette
politiche che abbiamo.
Ora, questa convenzione ha solo questo difetto ancora per me, ma
questo non incide su quella che sarà la decisione del nostro
gruppo, noi vi chiediamo semplicemente se è possibile avere un
maggior chiarimento sulla composizione di questo pacchetto di
maggioranza, perché abbiamo già detto una volta che si deve andare
sulla fiducia perché anche se venisse Gianni Agnelli a costituire
una società non potremmo avere fiducia, perché lo abbiamo visto con
la SIRCA-DAVIT che era di un grande industriale come Pesenti però
quando c'è un ramo secco queste società tagliano il ramo secco e
chiudono, non si compromettono, però possiamo almeno sapere dato
che questa società ARAMIS è formata, è di questo industriale Nessi
se si può sapere qualcosa di più tanto per mettere del nero su quel
bianco che esiste nella convenzione, punto e basta. Con questo noi
non chiediamo mica di soprassedere, di rinviare per carità, è un
anno e otto e mesi credo che si discute di questi problemi di
occupazione della Bassa Valle e credo che sarebbe ora di arrivare
alla soluzione, noi chiediamo semplicemente questo al Presidente
della Giunta, dopo di ché non chiediamo mica di rinviare il
problema.
Manganoni (P.C.I.)
- Non entro in argomento, voglio solo
fare un'altra precisazione.
Capita in questo Consiglio - e si sono già verificati altre
volte questi casi - che quando noi votiamo in favore della Giunta,
ci compiacciamo delle azioni della Giunta ci si dice: beh, la
sostanza sarebbe ecco i venduti alla Giunta; quando noi critichiamo
certe posizioni della Giunta e allora si dice qui c'è il divorzio o
non so. Ebbene a me pare che quando noi abbiamo evitato la crisi
dell'Amministrazione regionale, abbiamo precisato bene la nostra
posizione, noi voteremo a favore della Giunta degli argomenti
portati sull'ordine del giorno della Giunta se noi li giudichiamo
buoni, se noi li approviamo, se la Giunta fa delle proposte che noi
disapproviamo noi non solo non ci associamo alla Giunta come ha
fatto sta mattina Dolchi, ma noi votiamo che contro gli argomenti
proposti dalla Giunta come abbiamo già fatto e come faremo, quindi
né venduti a nessuno, né divorzio con nessuno.
Mappelli (D.C.)
- Io mi chiedo se il discorso fatto in
questo momento del Consigliere Manganoni non sia del più bel
qualunquismo sulla faccia della terra. A parte questo fatto la
realtà politica, ed è questa la realtà, è che questa Giunta ha una
maggioranza con il Partito Comunista punto e basta. Inutile stare
lì a discutere...
(Voci di Manganoni e Mappelli che
discutono)
...
Montesano (P.S.D.I.)
- Manganoni che interviene, è la
terza volta... Manganoni! La parola al Consigliere Savioz.
Savioz (P.C.I.)
- Ho l'impressione che dobbiamo tenere
presente una cruda e dura realtà della nostra Valle, cioè il
problema non è tanto quello di vedere maggioranze, minoranze, chi
di qua, chi di là della barricata, per me c'è una barricata unica
ed è quella della difesa della Valle, dei suoi interessi e penso
che in questo momento sia alquanto difficile riuscire a difendere
gli interessi della Regione valdostana. Perché? Perché lo sappiamo,
la situazione di latente crisi di tutte le industrie nazionali e
anche europee e aggiungerei in campo mondiale, c'è una situazione
del tutto particolare e non dovremmo mai dimenticarlo, quindi non è
che noi abbiamo alle porte della Valle d'Aosta e
dell'Amministrazione regionale un nucleo di industrie nella Bassa
Valle.
Non esistono Signori, non ci sono purtroppo, dobbiamo andare a
cercarli con il lanternino per trovare qualcuno che venga nella
nostra Regione per far sì che questi disoccupati abbiano una
possibilità di lavoro. Questa à la dura realtà, il resto sono
parole che non contano.
Dujany (D.P.)
- A Mappelli vorrei ricordare una
dichiarazione fatta dal Presidente del Consiglio Andreotti alla
costituzione del suo governo il quale se non vado errato ha detto:
giudicateci per quello che facciamo, per le cose che realizziamo e
non per le formule politiche che rappresentiamo, chiusa la
parentesi...
(voci: non si sente)
...indipendentemente da
questo vorrei tornare nell'argomento.
In fondo ad alcuni, all'animo di alcuni Consiglieri esiste la
persuasione che la Giunta voglia fare un pateracchio o un qualcosa
di disonesto in questa costituenda società. Vi pregherei di voler
accettare questa mia dichiarazione che tutto ciò se qualcuno
pensasse a qualcosa del genere è assolutamente falso, come era
falsa l'allusione fatta nel precedente Consiglio, nei riguardi
della Carminati. Qualcuno che ha voluto sputare veleno e alludere a
delle azioni disoneste nei riguardi di una costituenda società
facendo apparire in cui c'erano interessi miei o di persone del mio
gruppo dichiaro ancora una volta che questo è falso, questo è
menzogna e questo è un metodo veramente basso di accusa, di
accusare i singoli individui senza avere prove, senza avere
elementi di valutazione e senza avere quel minimo di controllo che
esige ogni dichiarazione politica o amministrativa o di giudizi
personali.
Qui, in questa operazione, non c'è nulla di questo, di quanto
voi potete dubitare e siamo stati costretti a chiedere al Consiglio
una delega per, tra Regione Valle d'Aosta e la costituenda società,
ve lo abbiamo messo chiaramente la costituenda, perché non possiamo
costituire la società se il Consiglio regionale non ci dà questa
delega, perché era inutile fare le spese di costituire una nuova
società, se non abbiamo la delega del Consiglio per fare questa
operazione tanto più in questo caso dopo i precedenti avvenuti.
Quindi costituenda società che noi desideriamo per delle ragioni
di riparto fiscale, sapete benissimo che noi abbiamo la
ripartizione delle imposte in tutte le attività industriali e
economiche che sorgono in Valle d'Aosta, che hanno la sede legale e
fiscale in Valle d'Aosta ecco il motivo per cui avevamo chiesto
all'ARAMIS di costituire una società "ad hoc"; secondo non potevamo
portarvi la costituzione concreta della società prima di non avere
avuto la delega del Consiglio. Siccome però io sono talmente
tranquillo dinanzi a queste cose, chiedo al Consiglio di votare
questa delega così come è proposta, mi impegno successivamente di
dare ai Consiglieri conta della costituzione di questa società.
Montesano (P.S.D.I.)
- Chi chiede la parola? Ci sono
dichiarazioni di voto? No? Allora chi vota a... prego Consigliere
Caveri.
Caveri (U.V.)
- Le groupe consiliaire de l'Union
Valdôtaine votera à faveur de cette proposition de la Junte,
évidemment avec une réserve importante et la réserve que nous avons
fait dès le commencement, nous avons posé des questions au
Président de la Junte et au fond c'est indiscutable que ce qu'a
répondu le Président de la Junte a confirmé nos doutes, pas nos
doutes, nos constatations parce que les passages qui ont été
indiqués par le Président de la Junte des annexes confirment qu'on
ne sait pas en quoi consistera cette société, c'est-à-dire on
connaît une majorité mais on ne connaît pas une minorité de manière
que nous votons à faveur de cette proposition en recommandant à la
Junte de vouloir bien nous communiquer qui fera part de cette
société dont une partie est encore à l'état de fantôme parce que
nous ne connaissons pas et nous ne comprenons pas les motifs de ce
mystère.
Naturellement sur la validité juridique d'une délégation de ce
genre il y a déjà eu des remarques et nous pensons qu'il y en aura
encore et nous pouvons les faire nous aussi, en tout cas, nous
votons à faveur, avec cette réserve, réserve qui... discutable
parce que personne peut contester le fondement de nos réserves.
Ramera (D.C.)
- La Democrazia Cristiana voterà a favore
di questo provvedimento, primo perché ne siamo convinti che occorre
risolvere questo problema come ho già detto prima che da un anno e
mezzo è sul tappeto e anche perché visti i commenti che poi vengono
fatti fuori da quest'aula, naturalmente dobbiamo anche noi
garantirci, tuttavia ritengo di accogliere quanto dice il
Presidente della Giunta di farci conoscere al più presto le cose
che suscitavano talune perplessità anche se però vorrei
sottolineare la volta scorsa per la Carminati, si era già fatto
tutto un passaggio di società ed erano venute qui.
Ora capisco benissimo che questi prima di costituire la società
pretendano che noi siamo d'accordo nel concedere loro i locali
della Sirca-Davit, però la stessa preoccupazione avrebbe dovuto
avere allora quella società fantomatica o famosa, se non
fantomatica perché si sapeva per una parte com'era, di costituirsi,
di assorbire altre società quando ancora non aveva come questa il
contratto con la Regione, comunque noi votiamo a favore e
aspettiamo che il Presidente della Giunta in una prossima seduta,
ci renda noti i particolari che ancora mancano.
Pedrini (P.L.I.)
- Noi dichiariamo di votare a
favore.
Dolchi (P.C.I.)
- Il gruppo comunista vota a favore del
provvedimento di delega proposta dalla Giunta e non per i commenti
che possono essere fatti e quindi per la necessità di garantirsi
come dice il Consigliere, il collega Ramera, ma perché riteniamo
che il problema è delicato, è importante, interessa i lavoratori
della Bassa Valle ed è un problema di urgente soluzione.
Votiamo a favore di questo provvedimento perché lo riteniamo
consono e aderente ad una realtà che riguarda la Bassa Valle così
come non ritenendo consoni e aderenti alla realtà valdostana i
provvedimenti proposti nell'ultima seduta del Consiglio regionale
per quanto riguardava l'acquisto dei terreni ed immobili, abbiamo
in quell'occasione votato contro, questo lo ricordo al collega
Ramera, ai colleghi della Democrazia Cristiana e dell'Union che
invece in quella occasione hanno ritenuto di votare la proposta
della Giunta contro la quale noi invece ci siamo pronunciati in
senso negativo. Questo per chiarire al collega Mappelli che dà
forse alla parola qualunquismo un significato diverso da quello cui
alludevo io questa mattina. Noi siamo disponibili per le iniziative
della Giunta che vanno nel senso della soluzione dei concreti
problemi della Valle d'Aosta.
Montesano (P.S.D.I.)
- Altre dichiarazioni? Allora io
esprimo il mio voto favorevole anche esso condizionato da una
riserva la quale è congiunta alla dichiarazione del Presidente
della Giunta il quale si è impegnato a farci conoscere la
composizione della costituenda società e questa mia riserva si
riferisce soprattutto alla necessità che da parte del Consigliere
votante si abbia la conoscenza nominativa della composizione della
società anche per non avere quelle incompatibilità di voto che
possono riferirsi da una parte al Consigliere e dall'altra parte ai
componenti della costituenda società. Ci sono delle ragioni che
impediscono questo voto quindi il mio voto che oggi è favorevole,
può essere perfezionato soltanto quando sarò a conoscenza dei
componenti della costituenda società.
Allora, esaurite le dichiarazioni di voto, si passa al voto per
alzata di mano: chi è favorevole alla proposta alzi la mano.
Contrari? Astenuti? Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK