Consiglio Regionale della Valle d'Aosta - Oggetto del Consiglio n. 203 del 21 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 203 del 21 aprile 1982 - Resoconto
OGGETTO N. 203/VII - DISEGNO DI LEGGE CONCERNENTE:
"FINANZIAMENTO DI OPERE PUBBLICHE NELL'INTERESSE DI ENTI
LOCALI."
PRESIDENTE:
Signori Consiglieri, passiamo all'esame
dell'articolato e degli emendamenti presentati.
Alla chiusura della discussione generale vi sono stati
distribuiti gli emendamenti presentati dall'Assessore Borbey, dal
gruppo comunista, a firma del Consigliere Tonino, e dal gruppo di
Nuova Sinistra, a firma del collega Carlassare.
Do lettura dell'articolo 1.
Art. 1
(Piano biennale di finanziamento. Modalità
dell'intervento)
Per favorire, nell'ambito regionale, una più incisiva azione
degli Enti locali, la Regione interviene, per
il biennio
1982/1983, con un piano di finanziamento diretto ad agevolare
l'esecuzione di opere pubbliche di interesse degli Enti locali
stessi.
I finanziamenti di cui al primo comma sono utilizzati dagli
Enti locali per fare fronte alle spese necessarie per la
realizzazione totale o parziale delle opere di cui al successivo
articolo 2.
Per l'attuazione del piano è autorizzata la spesa complessiva
di Lire 41.500 milioni ripartiti in ragione di Lire 19.500 milioni
per l'esercizio finanziario 1982 e di L. 22.000 milioni per
l'esercizio finanziario 1983.
PRESIDENTE:
Metto in approvazione l'articolo 1 nel testo
suddetto.
ESITO DELLA VOTAZIONE
Presenti: 28; votanti: 27; astenuto:
1 (Carlassare); favorevoli: 27
Il Consiglio approva.
PRESIDENTE:
Se nessuno chiede la parola do lettura
dell'articolo 2.
Art. 2
(Opere finanziabili)
Le somme stanziate sono destinate a finanziare la
realizzazione e la manutenzione straordinaria delle seguenti
categorie di opere di interesse dei comuni e dei consorzi fra enti
pubblici locali:
a)
strade costituenti la viabilità comunale, piazze,
spazi di parcheggio ed aree destinate a verde pubblico;
b)
acquedotti;
c)
fognature e impianti di depurazione delle
acque;
d)
impianti per la produzione, il trasporto, la
trasformazione e la distribuzione dell'energia elettrica, nonché
per l'illuminazione pubblica;
e)
opere di edilizia scolastica, compreso
l'arredamento;
f)
opere destinate ad istituzioni culturali e ad
attività artistiche, culturali ed educative;
g)
attrezzature fisse di mercati locali e
mattatoi;
h)
edifici ed attrezzature fisse di proprietà degli
enti di cui al primo comma;
i)
cimiteri.
Gli stanziamenti sono altresì destinati a finanziare
l'acquisto degli immobili necessari per la costruzione a
L'ampliamento delle opere previste al comma precedente.
Gli stanziamenti della presente legge sono impiegati anche
per gli ulteriori finanziamenti necessari per il completamento di
opere già parzialmente finanziate.
PRESIDENTE:
Do lettura dell'emendamento presentato dal
gruppo Nuova Sinistra.
Em. n. 1 Art. 2
Aggiungere il punto l) Edilizia economica popolare.
PRESIDENTE:
La parola al Consigliere Carlassare; ne ha
facoltà.
CARLASSARE - (Dem. Prol. - Nuova Sin. ):
Chiediamo che ci
sia la possibilità di utilizzare in casi specifici anche questi
fondi.
PRESIDENTE:
La parola al Presidente della Giunta; ne ha
facoltà.
ANDRIONE - (W):
Quello che il comune può fare è di
mettere delle aree a disposizione perché i finanziamenti provengono
dagli IACP e non dal comune.
PRESIDENTE:
Se nessuno chiede la parola, metto in
approvazione l'emendamento presentato dal gruppo Nuova Sinistra per
l'articolo 2.
ESITO DELLA VOTAZIONE
Presenti: 28; votanti: 27; astenuto:
1 (Minuzzo); favorevoli: 9; contrari: 18
Il Consiglio non approva.
PRESIDENTE:
Se nessuno chiede la parola, metto in
approvazione l'articolo
2 nel testo suddetto.
ESITO DELLA VOTAZIONE
Presenti: 28; votanti: 27; astenuto: 1 (Carlassare); favorevoli:
27
Il Consiglio approva.
PRESIDENTE:
Se nessuno chiede la parola, do lettura
dell'articolo 3
Art. 3
(Criteri di suddivisione del fondo)
La Giunta regionale determina le somme spettanti a ciascun
comune, adottando i seguenti criteri:
1)
30% in parti uguali fra tutti i comuni;
2)
40% in proporzione alla superficie di ciascun
comune con il limite massimo di:
25 Kmq. fino a 500 abitanti;
50 Kmq. da 500 a 1000 abitanti;
75 Kmq. oltre i 1000 abitanti;
3) 30% in proporzione diretta alla popolazione residente in
ciascun comune, quale risulta dai dati ufficiali forniti dal
servizio vigilanza anagrafica della regione al 31 dicembre
dell'anno precedente quello interessato dal piano.
I criteri di ripartizione di cui al comma precedente sono
validi per
i
due esercizi finanziari contemplati nel
piano.
Il totale delle somme assegnate ai singoli comuni è impegnato
sull'apposito capitolo del bilancio di previsione con deliberazione
della Giunta regionale.
PRESIDENTE:
Do lettura degli emendamenti presentati dal
gruppo Nuova Sinistra.
Em. n. 2 Art. 3
Modificare il punto 1) con: 20% in parti uguali ...
Em. n. 3 Art. 3
Modificare il
punto 2) con: 30% in proporzione alla
...
Em. n. 4 Art. 3
Modificare il punto 3) con: 50% in proporzione diretta
...
PRESIDENTE:
Metto in approvazione l'emendamento n. 2
presentato dal gruppo Nuova Sinistra.
ESITO DELLA VOTAZIONE
Presenti: 28; votanti: 20; astenuti: 8 (Bajocco, Carral, Cout,
Dolchi, Mafrica, Minuzzo, Péaquin, Tonino); favorevoli: 1;
contrari: 19
Il Consiglio non approva.
Metto in approvazione l'emendamento n. 3 presentato dal gruppo
Nuova Sinistra.
ESITO DELLA VOTAZIONE
Presenti: 28; votanti: 20; astenuti: 8 (Bajocco, Carral, Cout,
Dolchi, Mafrica, Minuzzo, Péaquin, Tonino); favorevoli: 1;
contrari: 19
Il Consiglio non approva.
Metto in approvazione l'emendamento n. 4 presentato dal gruppo
Nuova Sinistra.
ESITO DELLA VOTAZIONE
Presenti: 28; votanti: 20; astenuti: 8 (Bajocco, Carral, Cout,
Dolchi, Mafrica, Minuzzo, Péaquin, Tonino); favorevoli: 1;
contrari: 19
Il Consiglio non approva.
Metto in approvazione l'articolo 3 nel testo suddetto.
ESITO DELLA VOTAZIONE
Presenti e votanti: 28; favorevoli: 27; contrari: 1
Il Consiglio approva.
PRESIDENTE:
Se nessuno chiede la parola, do lettura
dell'articolo 4.
Art. 4
(Approvazione dei progetti)
Nella deliberazione con cui l'ente beneficiario del
finanziamento approva il progetto esecutivo dell'opera devono
essere indicati l'ammontare del contributo regionale utilizzato e
l'eventuale quota rimanente della spesa assunta a proprio carico
dall'ente.
Qualora per le opere di cui al primo comma sia prevista
l'utilizzazione di finanziamenti regionali di importo superiore a
lire 100 milioni, l'organo regionale di controllo deve richiedere
il parere tecnico della Commissione regionale Esame e Progetti di
cui al successivo articolo 5.
Divenuta esecutiva la deliberazione di approvazione del
progetto, l'ente che provvede all'esecuzione dell'opera deve
procedere senza indugio all'appalto o all'esecuzione in economia
dei lavori.
L'approvazione dei progetti esecutivi delle opere finanziarie
totalmente parzialmente con i fondi della presente legge equivale a
dichiarazione di pubblica utilità dell'opera e di urgenza e
indifferibilità dei relativi lavori.
Per le opere di cui al primo comma del presente articolo il
parere della Commissione sostituisce il parere del Comitato
regionale per la pianificazione territoriale di cui al capoverso b)
del penultimo comma dell'articolo 18 della legge regionale 15
giugno 1978, n. 14, come modificato dall'articolo 6 della legge
regionale 9 giugno 1981, n. 32.
PRESIDENTE:
Do lettura dell'emendamento
presentato dal gruppo P.C.I.
Em. n. 1 Art. 4
Il secondo e ultimo comma abrogati.
PRESIDENTE:
La parola al Consigliere Tonino; ne ha
facoltà.
TONINO - (PCI):
Chiedo la parola per dire che manteniamo
questi emendamenti.
Il secondo comma non ci ha convinti. Il controllo tecnico già
oggi viene esercitato su tutti i progetti; con la introduzione di
questo criterio, secondo il quale solo quelli superiori ai 100
milioni verrebbero controllati da questa Commissione, mentre gli
altri dovrebbero seguire la solita prassi, si crea una cosa che è
incomprensibile.
Il parere del medico regionale è un parere che è stabilito da
leggi nazionali per cui è una procedura che già oggi esiste. Non
riusciamo a capire perché debba essere inserita e codificata in
questo modo.
... INTERRUZIONE ... Il medico regionale deve esprimersi
comunque, anche se non lo metti. Questo è il punto. Queste sono
procedure che già esistono. Dopo di che io condivido quello che
diceva il Presidente della Giunta sulle lamentele rispetto alla
CO.RE.C0.
Con questo non è che si migliori qualcosa, anzi.
PRESIDENTE:
Metto in approvazione l'emendamento
presentato dal Gruppo P.C.I.
ESITO DELLA VOTAZIONE
Presenti: 27; votanti: 26; astenuto: 1 (Minuzzo); favorevoli: 7;
contrari: 19
Il Consiglio non approva.
Metto in approvazione l'articolo 4 nel testo suddetto.
ESITO DELLA VOTAZIONE
Presenti: 28; votanti: 20; astenuti: 8 (Bajocco, Carral, Cout,
Dolchi, Mafrica, Minuzzo, Péaquin, Tonino); favorevoli: 19;
contrari: 1
Il Consiglio approva.
PRESIDENTE:
Se nessuno chiede la parola, do lettura
dell'art. 5.
Art. 5
(Commissione regionale Esame e Progetti)
La Commissione regionale Esame e Progetti è costituita con
decreto del Presidente della Giunta ed è composta da:
il dirigente dell'Assessorato dei Lavori Pubblici o suo
sostituto, con funzione di Presidente;
il dirigente dell'Ufficio regionale Urbanistica e Tutela del
paesaggio o suo sostituto;
il dirigente dell'Assessore delle Finanze o suo
sostituto.
La Commissione è integrata da:
il sovraintendente agli studi della regione o suo delegato,
per l'esame di opere di edilizia scolastica;
un funzionario dell'Assessorato della Sanità ed Assistenza
Sociale, designato dall'Assessore, per l'esame di opere di
carattere sanitario.
Un funzionario dell'Assessorato dei Lavori Pubblici funge da
Segretario.
PRESIDENTE:
Do lettura dell'emendamento n. 2 presentato
dal gruppo P.C.I.
Em. n. 2 Art. 5
Abrogato.
Metto in approvazione l'emendamento n. 2 presentato dal gruppo
P.C.I.
ESITO DELLA VOTAZIONE
Presenti e votanti: 28; favorevoli: 8; contrari: 20
Il Consiglio non approva.
Metto in approvazione l'articolo 5 nel testo suddetto.
ESITO DELLA VOTAZIONE
Presenti: 28; votanti: 27; astenuto: 1 (Minuzzo); favorevoli:
19; contrari: 8
Il Consiglio approva.
PRESIDENTE:
Se nessuno chiede la parola, do lettura
dell'articolo 6.
Art. 6
(Affidamento dei lavori a terzi)
L'esecuzione dei lavori finanziati ai sensi della presente
legge può, a specifica richiesta dei comuni interessati, essere
curata direttamente dalla regione che provvederà all'appalto e
conduzione delle opere.
L'esecuzione dei lavori finanziati ai sensi della presente
legge può anche essere affidata in concessione ad altri enti che
possiedano i requisiti necessari.
In questo caso la regione tratterrà dal contributo annuale
assegnato l'importo dell'opera o lo trasferirà all'ente esecutore
secondo modalità da definirsi.
PRESIDENTE:
Metto in approvazione l'articolo 6 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 7.
Art. 7
(Concessione del contributo. Anticipazioni)
Su richiesta dell'ente beneficiario del contributo ai sensi
del primo comma dell'articolo 4, l'Assessore ai Lavori Pubblici,
dietro presentazione del contratto d'appalto, ovvero nell'ipotesi
di esecuzione in economia, previa attestazione rilasciata dal
legittimo rappresentante dell'ente che i lavori hanno avuto inizio,
dispone con proprio decreto la liquidazione all'ente di una
anticipazione pari al 50% del contributo previsto a finanziamento
dell'opera.
Un ulteriore 40% del contributo regionale è liquidato, parimenti
con decreto dell'Assessore ai Lavori Pubblici, dopo che l'ente
beneficiano avrà dimostrato, mediante presentazione di idonea
documentazione contabile, che sono stati eseguiti lavori per una
spesa almeno pari all'importo della prima anticipazione
concessa.
Qualora il comune non fosse in grado di utilizzare nel corso
dell'anno di assegnazione la somma concessa dalla regione con il
fondo di cui all'articolo 3 per mancanza di progetti approvati o
per altra circostanza, la Giunta regionale ha facoltà di assegnare
temporaneamente il relativo importo ad altro comune che lo possa
utilmente impiegare, salvo conguaglio da effettuarsi in sede di
assegnazione dei contributi spettanti negli esercizi finanziari
successivi.
Nel caso di acquisto di immobili, la liquidazione del
finanziamento regionale utilizzato è disposta con decreto
dell'Assessore ai Lavori Pubblici in un'unica soluzione su
richiesta del comune interessato, corredata di una copia della
deliberazione con cui il comune si impegna al relativo
acquisto.
PRESIDENTE:
Do lettura degli emendamenti presentati dal
gruppo P.C.I.
Em. n. 3 Art. 7
Dopo il terzo comma aggiungere:
"In deroga al comma precedente, per le assegnazioni relative
all'anno 1982, il termine per l'utilizzazione dei fondi è il 30
aprile 1983."
Em. n. 4 Art. 7
Aggiungere il seguente comma:
"I decreti dell'Assessore ai Lavori Pubblici devono essere
emessi entro 30 giorni dalla data di presentazione della richiesta
dell'ente beneficiario."
PRESIDENTE:
La parola al Consigliere Tonino; ne ha
facoltà.
TONINO - (PCI):
Desidero chiede alla Giunta
l'interpretazione autentica di quel "salvo conguaglio da
effettuarsi in sede di assegnazione dei contributi spettanti negli
esercizi finanziari successivi".
Noi abbiamo così: "qualora il comune, entro la fine dell'anno,
non riesca ad impegnare i fondi, la Giunta può, per quell'anno,
stornare questi fondi ad altri comuni, salvo riassegnarli a quel
comune nell'anno successivo."
Faccio una domanda precisa: il comune che non li utilizza, li
perde del tutto o gli vengono riassegnati l'anno successivo? Vorrei
capire questo.
Mi sembrava che il Presidente della Giunta dicesse che li perde
del tutto. Non so se ho capito male.
Spiego l'emendamento proposto. Siccome siamo a fine aprile, la
legge verrà approvata a fine maggio. I comuni, considerando anche
il periodo delle ferie, hanno pochissimi mesi per impegnare questi
fondi. Noi chiediamo che, in via transitoria, per quest'anno la
data di scadenza per l'impegno, non sia la fine dell'anno, ma sia
il mese di aprile del 1983, ciò per dare tempo ai comuni che non
avessero le progettazioni disponibili per le opere che ritengono
prioritario a provvedere in merito.
PRESIDENTE:
La parola al Presidente della Giunta; ne ha
facoltà.
ANDRIONE - (UV):
Credo che l'interpretazione data da
Tonino sia corretta, nel senso che un comune può non essere in
grado di utilizzare l'assegnazione nel corso dell'anno e ciò per
motivate cause di forza maggiore e non certo per colpa. Qualora vi
sia incolpevolezza da parte del Comune vi è una delibera della
Giunta che garantisce a quel comune lo stesso finanziamento anche
per l'anno successivo.
Lo ripeto, i soldi non utilizzati rimangono come residuo passivo
sul bilancio regionale e non su quello comunale per ragioni di
procedura.
Immaginiamo che un comune, per negligenza, con tanto di progetti
approvati, con tutto in regola, ecc., non esegua certe opere. La
nostra interpretazione è che quella fetta di quel comune ritorna,
non mutando la somma, al calderone.
Altrimenti, a questo punto, ripeto paradossalmente, si potrebbe
tenere in caldo un certo numero di milioni che pesano sui residui
passivi della regione e non vengono utilizzati.
Questo è proprio uno di quei commi di transizione per permettere
ad un comune, nel caso di assoluta impossibilità, di utilizzare i
fondi entro l'anno, di riottenere, con delibera della Giunta, gli
stessi fondi nell'anno successivo.
A questo punto quel residuo passivo è impegnato per quel comune
nell'anno successivo in aggiunta a quello che verrà impegnato
nell'anno di competenza.
E' chiaro che questa, fino a quando non vi saranno mutamenti
sostanziali nella finanza locale, è una legge destinata a
continuare. Ripeto, paradossalmente, un comune che non spende i
soldi a cui ha diritto su questo fondo, costringe la regione ad
accumulare in dieci anni un residuo passivo di quattro miliardi. La
regione cosa fa di questi fondi? Li tiene lì? Non è possibile.
PRESIDENTE:
La parola al Consigliere Minuzzo; ne ha
facoltà.
MINUZZO - (PSDI):
A me sembra che lo spirito
dell'emendamento presentato dal partito comunista vada proprio
incontro alle esigenze dei Sindaci. In aggiunta a quanto ha detto
il collega Tonino, che questa legge non potrà essere promulgata
prima di maggio, che i finanziamenti arriveranno in giugno o luglio
e che, subito dopo, vi è la stasi dovuta al periodo delle ferie,
occorre ricordare che per certi comuni di alta montagna, dopo
agosto è finito
il tempo in cui si possono realizzare delle opere, per cui,
giustamente, come ha spiegato il collega Tonino, mi sembra
ragionevole, almeno per quest'anno, adottare questa norma e cioè
che il finanziamento ai comuni di quest'anno rimanga valido anche
per il 1983. Dobbiamo trovare un escamotage, Presidente.
PRESIDENTE:
La parola al Presidente della Giunta; ne ha
facoltà.
ANDRIONE - (UV):
Visto il costo delle opere pubbliche,
con questa legge diamo un relativo solacium agli enormi bisogni dei
comuni. Qualsiasi opera costa un miliardo! Possiamo dare la
dimostrazione di tutto questo. Spendere queste somme per i comuni
deve essere ed è un fatto di buona volontà, di applicazione e di
diligenza. Solo qualora il comune possa dimostrare la sua
incolpevolezza, la sua assoluta impossibilità di spendere i soldi
entro l'anno previsto, la Giunta può deliberare di mantenere quei
soldi.
PRESIDENTE:
La parola al Consigliere Minuzzo; ne ha
facoltà.
MINUZZO - (PSDI):
Io chiedo di avere la dichiarazione che
ha fatto il Presidente adesso, nel senso cioè che c'è un impegno
formale.
PRESIDENTE:
La parola all'Assessore ai Lavori Pubblici
Borbey; ne ha facoltà.
BORBEY - (DC):
Volevo specificare solo una cosa e cioè
che non è necessario spenderli, ma impegnarli, e impegnarli vuol
dire fare l'appalto.
Quindi, ritengo che dalla fine di maggio, essendoci sette mesi
per fare gli appalti, mi pare che il tempo sia sufficiente.
PRESIDENTE:
La parola al Consigliere Mafrica; ne ha
facoltà.
MAFRICA - (PCI):
Probabilmente la Giunta non riuscirà ad
applicare questo comma e quindi questo ci solleva da preoccupazioni
che potremmo avere perché il comma dice: "Qualora il comune non
fosse in grado di utilizzare entro l'anno, in quell'anno la Giunta
può destinare ad altro comune."
Siccome la fine dell'anno è la stessa per tutti i comuni, è
abbastanza improbabile che la Giunta nel mese di novembre sottragga
questi fondi per darli ad altri.
Da questo punto di vista non credo che diventerà operativo.
Però, il concetto che avevamo capito noi, circa il trasferimento
dei fondi al comune, l'anno successivo, lo penalizza già, perché il
comune che non impiega nell'anno 1982 i fondi e li ha in valore
assoluto è già penalizzato dall'inflazione e dall'aumento dei
costi. Ecco perché il discorso del residuo passivo sul bilancio
regionale rispetto al fatto di privare un comune (qui non sono
detti i casi di colpevolezza del comune) diventa molto
difficile.
La nostra impressione è che non si procederà così. Volevamo
evitare, con l'emendamento, che si presentassero delle discussioni.
Comunque è materia di continui chiarimenti e vorremmo capire fino
in fondo.
PRESIDENTE:
Metto in approvazione l'emendamento n. 3
presentato dal gruppo P.C.I.
ESITO DELLA VOTAZIONE
Presenti e votanti: 27; favorevoli: 8; contrari: 19
Il Consiglio non approva.
Metto in approvazione l'emendamento n. 4 presentato dal gruppo
P.C.I.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Se nessuno chiede la parola, do lettura
dell'art. 7 emendato.
Art. 7
(Concessione del contributo. Anticipazioni)
Su richiesta dell'ente beneficiario del contributo ai sensi
del primo comma dell'articolo 4, l'Assessore ai Lavori Pubblici,
dietro presentazione del contratto d'appalto, ovvero nell'ipotesi
di esecuzione in economia, previa attestazione rilasciata dal
legittimo rappresentante dell'ente che i lavori hanno avuto inizio,
dispone con proprio decreto la liquidazione all'ente di una
anticipazione pari al 50% del contributo previsto a finanziamento
dell'opera.
Un ulteriore 40% del contributo regionale è liquidato,
parimenti con decreto dell'Assessore ai Lavori Pubblici, dopo che
l'ente beneficiario avrà dimostrato, mediante presentazione di
idonea documentazione contabile, che sono stati eseguiti lavori per
una spesa almeno pari all'importo della prima anticipazione
concessa.
Qua lo un comune non fosse in grado di utilizzare nel corso
dell'anno di assegnazione la somma concessa dalla regione con il
fondo di cui all'articolo 3 per mancanza di progetti approvati o
per altra circostanza, la Giunta regionale ha facoltà di assegnare
temporaneamente il relativo importo ad altro comune che lo possa
utilmente impiegare, salvo conguaglio da effettuarsi in
sede
di assegnazione dei contributi spettanti negli esercizi finanziari
successivi.
Nel caso di acquisto di immobili, la liquidazione del
finanziamento regionale utilizzato è disposta con decreto
dell'Assessore ai Lavori Pubblici in un'unica soluzione su
richiesta del comune interessato, corredata di una copia della
deliberazione con cui il comune si impegna al relativo
acquisto.
I decreti dell'Assessore ai Lavori Pubblici devono essere emessi
entro 30 giorni dalla data di presentazione della richiesta
dell'ente beneficiario.
PRESIDENTE:
Metto in approvazione l'articolo 7 nel testo
emendato.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 8.
Art. 8
(Appalto dei lavori)
Le imprese che eseguono i lavori finanziati con la presente
legge, come pure altri lavori pubblici di interesse regionale,
devono essere iscritte all'albo nazionale dei costruttori istituito
con legge 10 febbraio 1963, n. 57 o all'albo delle imprese
artigiane della Valle d'Aosta.
Qualora si siano sperimentate infruttuosamente le licitazioni
private, oppure, nelle condizioni previste dalla legge, non siano
riuscite le trattative private, i lavori che non hanno potuto
essere appaltati possono essere eseguiti in economia.
PRESIDENTE:
Metto in approvazione l'articolo 8 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 9.
Art. 9
(Obbligo del rendiconto)
Ultimata l'esecuzione dell'opera, gli enti beneficiari devono
far pervenire all'Assessorato regionale dei Lavori Pubblici,
immediatamente dopo la emissione, copia del certificato di collaudo
ovvero, per quei lavori non soggetti a collaudo, copia del
certificato di regolare esecuzione rilasciato dal direttore dei
lavori.
Con decreto dell'Assessore ai Lavori Pubblici si provvederà di
conseguenza alla liquidazione del residuo 10% a saldo del
contributo regionale.
PRESIDENTE:
Metto in approvazione l'articolo 9 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 10.
Art. 10
(Accesso al credito)
I contributi previsti dalla presente legge sono cumulabili con
quelli previsti dalla legge regionale 25 agosto 1980, n. 38:
Interventi regionali per favorire l'accesso al credito della Cassa
Depositi e Prestiti.
PRESIDENTE:
Metto in approvazione l'articolo 10 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 11.
Art. 11
(Disposizioni transitorie)
La legge regionale 22 giugno 1964, n. 8 è abrogata.
Eventuali contributi che fossero stati corrisposti ai comuni,
nell'anno finanziario 1982, in applicazione della legge regionale
richiamata al comma precedente, saranno detratti dagli importi
spettanti agli stessi comuni ai sensi della presente legge.
PRESIDENTE:
Do lettura dell'emendamento n. 5 presentato
dal gruppo P.C.I.
Em. n. 5 Art. 11
Aggiungere il seguente comma:
"Al fine di garantire la continuità nell'azione degli enti
locali, entro il mese
di ottobre 1983, la Giunta regionale
presenta al Consiglio regionale un disegno di legge per il
finanziamento delle opere pubbliche di competenza degli enti locali
relativo agli anni successivi."
PRESIDENTE:
Metto in approvazione l'emendamento n. 5
presentato dal gruppo P.C.I.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 11 nel testo emendato.
Art. 11
(Disposizioni transitorie)
La legge regionale del 22 giugno 1964, n. 8 è
abrogata.
Eventuali contributi che fossero stati corrisposti ai comuni,
nell'anno finanziario 1982, in applicazione della legge regionale
richiamata al comma precedente, saranno detratti dagli importi
spettanti agli stessi comuni ai sensi della presente legge.
Al fine di garantire la continuità nell'azione degli enti
locali, entro il mese di ottobre 1983, la Giunta regionale presenta
al Consiglio regionale un disegno di legge per il finanziamento
delle opere pubbliche di competenza degli enti locali relativo agli
anni successivi.
PRESIDENTE:
Metto in approvazione l'articolo 11 nel testo
emendato.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 12.
Art. 12
(Interventi diretti della regione)
In fase di prima attuazione della regione sulla base di un
suo programma annuale di lavori può intervenire direttamente per
l'esecuzione di opere di interesse di enti pubblici locali che
rivestano notevole importanza o che siano a completamento di opere
già iniziate dall'Amministrazione regionale.
I finanziamenti delle opere di cui sopra sono approvati con
deliberazione del Consiglio o della Giunta regionale a seconda
delle rispettive competenze.
Ai sensi dell'articolo 19 della legge regionale 7 dicembre
1979, n. 68, con la legge finanziaria annuale saranno autorizzate
le spese di cui ai precedenti commi.
Per l'anno 1982 sono confermati i finanziamenti previsti
dall'articolo 1 della legge regionale recante finanziamenti di
opere nei settori regionali di intervento approvata dal Consiglio
regionale con provvedimento n. 168, in data 31 marzo 1982.
PRESIDENTE:
Do lettura degli emendamenti presentati
dall'Assessore ai Lavori Pubblici Borbey.
Em. n. 1 Art. 12
Al primo comma è soppresso l'aggettivo "annuale".
Em. n. 2 Art. 12
Dopo il primo comma è inserito il seguente comma:
"La regione può, altresì, intervenire con la
concessione di contributi, in misura non superiore al 70% delle
spese riconosciute ammissibili per la realizzazione di opere di
pubblico interesse da parte di privati o persone giuridiche di
diritto privato; analoghi contributi, in misura non superiore al
50% possono essere concessi per opere di pubblico interesse
eseguite da consorzi o consorterie qualora il comune o il consorzio
di comuni interessato partecipi al finanziamento dell'opera con
almeno il 20%.
PRESIDENTE:
Metto in approvazione l'emendamento n. 1
presentato dall'Assessore ai Lavori Pubblici Borbey.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
Metto in approvazione l'emendamento n. 2 presentato
dall'Assessore ai Lavori Pubblici Borbey.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Se nessuno chiede la parola, do lettura
dell'articolo 12 nel testo emendato.
Art. 12
(Interventi diretti della regione)
La regione, sulla base di un suo programma di lavori, approvato
dal Consiglio regionale, può intervenire direttamente per
l'esecuzione di opere di interesse regionale e di enti pubblici
locali che rivestano notevole importanza o che siano a
completamento di opere già iniziate dall'Amministrazione
regionale.
La regione può, altresì, intervenire con la concessione di
contributi, in misura non superiore al 70% delle spese riconosciute
ammissibili per la realizzazione di opere di pubblico interesse da
parte di privati o persone giuridiche di diritto privato; analoghi
contributi, in misura non superiore al 50%, possono essere concessi
per opere di pubblico interesse eseguite da consorzi o da
consorterie qualora il comune o il consorzio di comuni interessato
partecipi al finanziamento dell'opera con almeno il 20%.
I finanziamenti delle opere di cui sopra sono approvati con
deliberazione del Consiglio o della Giunta regionale a seconda
delle rispettive competenze.
Ai sensi dell'articolo 19 della legge regionale 7 dicembre 1979,
n. 68, con la legge finanziaria annuale saranno autorizzate le
spese di cui ai precedenti commi.
Per l'anno 1982 sono confermati i finanziamenti previsti
dall'articolo 1 della legge regionale recante finanziamenti di
opere nei settori regionali di intervento approvata dal Consiglio
regionale con provvedimento n. 168, in data 31 marzo 1982.
PRESIDENTE:
Se nessuno chiede la parola, metto in
approvazione l'articolo 12 nel testo emendato.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Do lettura dell'art. 13.
Art. 13
(Norme finanziarie)
L'onere derivante dall'applicazione della presente legge graverà
sul capitolo 22701 (contributi ai comuni ed altri enti locali nelle
spese di investimento nel settore delle opere pubbliche diverse)
del bilancio preventivo della regione per l'anno 1982 e sul
corrispondente capitolo di spesa per l'anno 1983.
Alla copertura dell'onere di cui all'articolo 1 della presente
legge si provvede:
per l'anno 1982 mediante prelievo della somma di L. 19.500.
000. 000 dal capitolo 50050 "Fondo globale per il finanziamento di
spese per l'adempimento di funzioni normali. Spese di investimento"
(Allegato n. 8 - Interventi di carattere generale) della parte
spesa del bilancio di previsione della regione per l'anno
1982;
per l'anno 1983 mediante utilizzo per L. 22.000.000.000 delle
risorse disponibili relative al programma 2.1. 1. Finanza locale,
del bilancio pluriennale 1982/1984.
PRESIDENTE:
Se nessuno chiede la paro
la, metto in approvazione l'art. 13.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Do lettura dell'art. 14.
Art. 14
(Variazioni al bilancio)
Al bilancio di previsione della regione per l'anno 1982 sono
apportate Le seguenti variazioni:
PARTE SPESA
Variazione in aumento:
Capitolo 22701 "Contributi ai comuni ed altri enti locali
nelle spese di investimento nel settore del le opere pubbliche
diverse."
L. 19.500.000.000
Variazione in diminuzione:
Capitolo 50050 "Fondo globale per il finanziamento di spese
per l'adempimento di funzioni normali - spese di
investimento."
L. 19.500.000.000
PRESIDENTE:
Metto in approvazione l'articolo 14 nel testo
suddetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Do lettura dell'art. 15.
Art. 15
(Dichiarazione di urgenza)
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 15 nel testo
suddetto.
ESITO DELLA VOTAZIONE
Presenti e votanti: 28; maggioranza: 18; favorevoli: 28
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi,
con votazione segreta, sul complesso della legge.
VOTAZIONE SEGRETA
ESITO DELLA VOTAZIONE
Presenti e votanti: 27; favorevoli: 23; contrari: 4
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK