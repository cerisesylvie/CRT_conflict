Consiglio Regionale della Valle d'Aosta - Oggetto del Consiglio n. 3223 del 12 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3223 del 12 novembre 1987 - Resoconto
OGGETTO N. 3223/VIII - "RUOLO PRESENTE E FUTURO DEGLI
ELETTRODOTTI DEL PROGETTO SUPERPHOENIX DELL'ENTE ELETTRICO
FRANCESE". (Approvazione di mozione)
PRESIDENTE
: Do lettura della mozione in oggetto,
presentata dal Consigliere Sandri.
MOZIONE
APPRESO che per stessa ammissione del Direttore dell'Ente
elettrico francese (EDF) il progetto Superphoenix si è rivelato
antieconomico tanto da poterne ipotizzare una sua chiusura se nei
prossimi anni i conti gestionali non presentassero una netta
inversione di tendenza;
CONSTATATO che per la sua partecipazione azionaria l'ENEL è
responsabile anche in termini economici di tale progetto;
RICORDATO il pesante impatto ambientale provocato sul nostro
territorio regionale dagli elettrodotti ad altissimo voltaggio che
veicolano l'energia dalla Francia all'Italia;
il Consiglio regionale della Valle d'Aosta
IMPEGNA
il Presidente della Giunta ad organizzare un incontro con i
responsabili nazionali dell'ENEL per conoscere esattamente la
situazione del Superphoenix ed il ruolo presente e futuro degli
elettrodotti citati in premessa.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Ringrazio il Presidente della Giunta per
avermi fatto pervenire alcuni dati relativi alla mia mozione, che
mi preme illustrare ugualmente, anche se, forse, la parte che
riguarda l'impegno potrebbe essere modificata, perché, più che
dedicare maggiore attenzione all'impianto del Superphoenix, si
riferisce soprattutto agli elettrodotti che attraversano la Valle
d'Aosta e che sono chiamati "Superphoenix" per assonanza, anche se
svolgono un altro ruolo.
Questa mozione è stata presentata con la segreta speranza in un
buon risultato referendario, fatto poi effettivamente accaduto e
del quale ci rallegriamo. Rimane da capire oggi se, a causa del
risultato referendario, l'ENEL modificherà la quantità di
elettricità importata, la manterrà, la manterrà con determinati
"partners" commerciali, la manterrà usufruendo di questo
elettrodotto o, magari, di altri.
Perché questo discorso? Perché, a mio parere, si evidenzia come
le preoccupazioni che sono state sempre avanzate dagli
ambientalisti contro il Superphoenix e che poi sono diventate
patrimonio comune - tant'è vero che bisogna riconoscere che il
Presidente della Giunta si è impegnato più volte per avere notizie
su quell'incidente alla centrale nucleare, che ha causato la fuga
di sodio dal relé di contenimento delle barre non in funzione -
hanno fatto sì che quel famoso elettrodotto, contro il quale ci
siamo battuti con tanta determinazione, oggi rischia di essere
addirittura inutile e dubitiamo, anzi, che lo possa diventare.
Vorremmo sapere, pertanto, perché ieri il signor Alessandro
Autieri, citato dal giornale "Italia Oggi" come "un esponente
dell'ENEL, alla testa della NERSA" (società che ha realizzato e che
gestisce l'impianto del Superphoenix), non so con quale
attendibilità, dopo il risultato elettorale, ha detto che l'Italia
continuerà la collaborazione al Superphoenix. Le sue parole
testuali sono state:
"Essendo la centrale già pagata al
95%, noi siamo
talmente coinvolti in questa vicenda che mi pare difficile
immaginare un abbandono, anche se nel prendere una decisione l'ENEL
riceverà delle direttive da parte del Governo, e, sul piano
politico, tutto è possibile".
Non sembra certo che l'ENEL sia tanto disponibile a rivedere la
propria posizione sul Superphoenix e questo appare tanto più grave
in quanto su "Le Monde", un qualificato giornale di levatura
internazionale, un dirigente francese, Louis Cluzeud, ex dirigente
dell'E.D.F. ed ora professore all'Ecole des Hautes Etudes en
Sciences Sociales di Parigi, sostiene chiaramente che i conti del
Superphoenix non sono più economicamente vantaggiosi e che anche il
problema delle riparazioni sta diventando pesante, perché non si sa
bene chi dovrà pagare i guasti di questo impianto.
È una tematica piuttosto complessa, sulla quale, però, la
popolazione ha espresso un chiaro desiderio. La nostra Regione ha
visto delle ferite sul proprio territorio, che sono visibili da
tutti anche oggi, per cui credo che l'ENEL debba sentirsi
particolarmente impegnata ad informarci sul futuro di questo
elettrodotto. Chiedo, quindi, al Presidente della Giunta di
impegnarsi a farci avere non solo notizie sulla centrale, come è
stato scritto nella lettera e come egli, tra l'altro, ha già fatto
più volte in passato, ma anche sull'elettrodotto che passa sul
nostro territorio.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io credo che l'argomento sollevato dal
collega Sandri meriti un minimo di riflessione, specie dopo l'esito
del referendum.
Uno dei quesiti, che, tra l'altro, erano molto complessi,
chiedeva agli elettori di esprimersi a favore o contro la
partecipazione dell'ENEL a progetti simili a quello del
Superphoenix. L'argomento ci tocca molto da vicino, visto che, tra
l'altro, proprio nella nostra Regione si è avuto il maggior numero
di "no" su questo particolare aspetto del referendum.
Credo che la travagliata vicenda del Superphoenix non possa
gravare ulteriormente sulla testa di noi Valdostani, anche se ci è
passata letteralmente sopra. Ritengo, infatti, che con l'ENEL si
debba fare una riflessione piuttosto approfondita. In passato,
forse, abbiamo sottovalutato il problema del passaggio di questo
maxi-elettrodotto sul nostro territorio, ma non vorrei che
un'ulteriore sua sottovalutazione ci portasse a non prendere in
considerazione che cosa potrebbe succedere in sede parlamentare,
ora che è noto l'esito del referendum.
È chiaro che, per qualche verso, il Parlamento sarà chiamato a
ridefinire la politica energetica del nostro Paese e credo che,
proprio in quella sede, la presenza della nostra Regione dovrebbe
essere particolarmente attiva, sia attraverso l'opera che possono
svolgere i parlamentari, sia, soprattutto, attraverso l'opera che
il Presidente della Giunta potrebbe svolgere con i ministeri
competenti.
C'è da aggiungere qualcosa in più: nel 1982 noi abbiamo
stipulato con l'ENEL un'apposita convenzione, nella quale nulla si
prevedeva in tema di elettrodotto; non è detto, però, che non
possiamo rinegoziare anche quella convenzione, nella quale, tra
l'altro, si prevedeva anche un prestito della Regione, di 20
miliardi e 200 milioni, ad un tasso di interesse annuo fisso del
13% per venti anni...
(...INTERRUZIONE...)
TORRIONE (P.S.I.):
È stato aggiornato? È già estinto? Non
lo so. Io ho solo riletto quanto prevedeva la convenzione.
Intendo dire che tutto il rapporto che noi abbiamo cercato di
instaurare con l'ENEL, per qualche verso ci deve pure cautelare.
L'ENEL non può più agire, in politica, come un generale che non
tenga conto delle esigenze delle collettività minori, come la
nostra, visto e considerato che del progetto Superphoenix noi
abbiamo dovuto subire solo gli aspetti negativi, perché non ne
abbiamo assolutamente tratto niente di positivo.
Credo che un mandato preciso al Presidente della Giunta,
espresso concretamente dal Consiglio, possa rafforzare la sua
posizione nella trattativa con l'ENEL e con i ministeri competenti,
i quali, dopo il referendum, dovranno pur dare alcune indicazioni
su ciò che vorranno fare di questo "benedetto" Superphoenix. Non mi
stupirei affatto che si prospettasse l'ipotesi di un suo possibile
abbandono; nessuno, del resto, ci impone di insistere, anche se
l'abbiamo pagato nella misura citata dal Consigliere Sandri.
Obiettivamente, c'è da considerare un dato che era ottimistico
nel 1983 o 1984, quando si riteneva che il Superphoenix, nel
settore nucleare, fosse il massimo ottenibile e all'avanguardia non
solo in Europa, ma, addirittura, nel mondo. Invece, si è dimostrato
un grosso fallimento, tanto che la centrale di Creys-Malville, che
avrebbe dovuto rappresentare un fiore all'occhiello, ora è chiusa
per un inconveniente, che, tra l'altro, non si è neppure verificato
in un impianto principale, ma in un impianto accessorio.
Dico questo perché, dopo l'esito del referendum, neanche noi ci
possiamo comportare come prima. Qualcosa è già stato detto in
termini abbastanza evidenti e la comunità valdostana ha espresso
con chiarezza il suo indirizzo, per cui noi dobbiamo far tesoro di
questa indicazione e rafforzare la posizione del Presidente della
Giunta al tavolo delle trattative con l'ENEL e con lo Stato.
Se questa mozione deve essere rafforzata, ritengo giusto che lo
si faccia con tranquillità, in modo che le decisioni prese
all'esterno non possano più essere utilizzate come elemento di
colonizzazione del nostro territorio, ma, nel momento della loro
assunzione, ci vedano, finalmente, operare come elementi attivi e
partecipi. Finora, infatti, abbiamo pagato solo le conseguenze
negative della politica energetica, tant'è che non riusciamo a
sottolineare neppure una conseguenza positiva.
Queste erano le argomentazioni che noi volevamo portare a
sostegno della mozione, che ci auguriamo sia votata anche dalla
maggioranza. Grazie.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Anche noi siamo preoccupati da alcune
prese di posizione o atteggiamenti che si stanno manifestando in
queste ore e che, in sostanza, a noi pare tentino di stravolgere il
significato del pronunciamento referendario. Tale messaggio è molto
chiaro e tende alla realizzazione di un piano energetico nazionale
fondato sul risparmio energetico, sulla ricerca di fonti
energetiche alternative e sul superamento delle attuali tecnologie
del nucleare.
Credo che diverse impostazioni siano davvero in contrasto con
l'espressione della volontà popolare. È significativo, ad esempio,
il fatto che, sul referendum relativo alla partecipazione italiana
al progetto Superphoenix, nella nostra Regione si siano registrati
cinque punti percentuali in più rispetto alla media nazionale,
determinando una delle percentuali più elevate di tutto il nord
d'Italia. È il segno che anche la vicenda dell'elettrodotto
Superphoenix, nei cittadini della nostra Regione, ha lasciato dei
segni di contrarietà che si sono manifestati anche con quel
voto.
Il problema del rapporto tra la Regione e l'ENEL dovrebbe essere
affrontato, quindi, con quest'ottica molto ampia. A me non piace
mai banalizzare le questioni e, quindi, intendo dire che il
problema del dopo referendum, per tutti noi, è quello di
contribuire, in qualche modo, alla realizzazione di un piano
energetico nazionale che risponda ai fabbisogni del Paese, nella
direzione che prima dicevo, e, quindi, si tratta di avviare un
rapporto Regione-ENEL in tal senso.
Per quanto riguarda il progetto del Superphoenix in particolare,
noi abbiamo due problemi: uno è quello della sicurezza, per il
quale si tratta davvero di fare in modo che le vicende della
centrale di Creys-Malville siano seguite con la massima attenzione,
sia per quanto riguarda la validità economica di quegli impianti,
sia per quanto riguarda le questioni della loro sicurezza, sulle
quali il popolo italiano si è pronunciato con maggiore
preoccupazione. Esiste, poi, la questione dell'elettrodotto, perché
è evidente che i danni provocati dall'elettrodotto sono
difficilmente rimarginabili, anche se la loro grave
sottovalutazione appartiene ormai al passato.
A nostro parere, è giusto perseguire un incontro o un rapporto
con l'ENEL, che serva anche a chiarire il futuro di questo
elettrodotto. Siamo d'accordo, ovviamente, sul contenuto del
deliberato della mozione; voglio sottolineare, tuttavia, che
l'occasione deve anche essere utilizzata per approfondire tutta la
problematica del rapporto tra la Regione e l'ENEL, che è la
questione più importante.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Intervengo brevemente, perché
sono stati molto precisi i Consiglieri che mi hanno preceduto.
Dobbiamo prendere atto con notevole soddisfazione della valanga
di "sì" ai referendum sull'ENEL, che è un ente incaricato di
gestire denaro pubblico sia nella ricerca, sia nella gestione delle
centrali nucleari. Noi sappiamo che l'ENEL è proprietaria del 33%
del progetto Superphoenix e sappiano anche che nella centrale di
Creys-Malville si produce del plutonio, che è uno dei principali
componenti per la costruzione delle bombe atomiche; ma l'ENEL non è
in grado di controllare che cosa succede di questo plutonio.
L'elettorato italiano, quindi, e, in modo particolare,
l'elettorato valdostano, hanno dato una risposta positiva, non solo
per l'elevato numero dei "sì", ma anche per la massiccia
partecipazione alla votazione, nonostante il modo in cui si erano
espresse in merito la stampa, in generale, ed alcune forze
politiche, in particolare.
Non sto a ripetere le stesse cose che hanno già detto i
Consiglieri che mi hanno preceduto, ma, dopo il risultato
referendario, ritengo necessario che la Regione Valle d'Aosta, che
ha dovuto subire gravi danni sul proprio territorio, sia presente
nel momento in cui lo Stato assumerà certe decisioni sul futuro del
Superphoenix.
L'elettorato si è già espresso con chiarezza e lo Stato italiano
non può fare a meno di tenere in debita considerazione questa
indicazione, ma anche la Regione deve essere presente nel momento
in cui lo Stato sarà chiamato a prendere una decisione, che,
magari, la potrà riguardare molto da vicino. Per questo motivo,
credo che la mozione debba essere votata comunque, anche se il suo
testo può essere suscettibile di alcune modifiche. Esprimo fin
d'ora, pertanto, il mio voto favorevole alla mozione.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei aggiungere un'altra valutazione
a quelle che sono già state fatte dal Consigliere Tonino.
È vero che la Regione ha già rapporti permanenti con l'ENEL,
attraverso il Comitato misto. Mi pare, però, che la vicenda del
Superphoenix ed i problemi aperti dal risultato referendario diano
a questi incontri una valenza che supera gli ordinari rapporti tra
la Regione e l'ENEL sull'uso del territorio regionale.
Siccome l'ENEL, come ho sentito in un recente dibattito, afferma
di non aver sposato un solo tipo di energia, ma di lavorare su una
vasta gamma di forme di energia, da quella idroelettrica e da
quella al carbone a quelle alternative, e siccome l'ENEL afferma di
voler mantenere un buon rapporto con le comunità locali, io penso
che sia possibile, su questo problema specifico del Superphoenix,
avere incontri particolari, per trarne orientamenti più precisi
sulle intenzioni dell'ENEL e per verificare che cosa fare, oggi, di
questo elettrodotto.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
La motion a été présentée avant qu'il
n'y ait la votation du référendum, dont on attendait certains
résultats. Ceux-ci ont en effet révélé la volonté, exprimée d'une
certaine manière, notamment en ce qui concerne la participation de
l'ENEL à des entreprises susceptibles de produire de l'énergie,
telle la Superphoenix.
Les problèmes soulevés par cette motion ne sont pas
indifférents. Il faudra sans doute rediscuter le plan énergétique
national au niveau du Gouvernement et du Parlement: les uns, ont
souligné qu'il était insuffisant; d'autres, qu'il allait au-delà
des exigences de la reconstruction industrielle par rapport aux
exigences d'énergie nationales.
Un débat au Parlement sur le futur de l'énergie s'impose et, à
ce sujet, les parlementaires valdôtains pourront donner leur avis.
Les requêtes présentées en vue d'une rencontre peuvent être
acceptées; néanmoins, je voudrais savoir, au-delà d'un Comité mixte
déjà chargé d'entretenir des rapports entre Administration
régionale et ENEL, si cette rencontre doit se faire avec l'ENEL ou
avec le Ministère compétent. Du point de vue politique, je crois
que l'ENEL donnera son avis; les organes qui gèrent une certaine
politique seront sans doute consultés sur les positions à prendre
au niveau de Gouvernement. La politique néanmoins n'est pas dictée
par l'ENEL: celui-ci doit gérer une certaine politique.
Je doute qu'une rencontre avec l'ENEL apporte une réponse sur
les choix à prendre; une rencontre avec le Ministre compétent
serait, a mon avis, préférable et, pourtant, serait mieux modifier
le texte de la motion et dire:
"Il Consiglio regionale della Valle d'Aosta impegna il
Presidente della Giunta ad organizzare un incontro, alla presenza
del Comitato misto, con il Ministro o con i Ministri competenti".
Ainsi, pourrait-on obtenir des données qui dépassent les
compétences de l'ENEL.
Si le Conseiller accepte, nous pourrions modifier puis voter
cette motion.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Mon exposition comporte en effet une
petite faute: le Président a raison de parler de l'organe politique
et non de celui qui va gérer le problème de l'énergie en Italie. Il
est mieux de parler avec le Ministère plutôt qu'avec l'ENEL.
Je souligne, comme l'a fait le Parti communiste, que le Comité
mixte entre Région et ENEL ne va pas toujours traiter ce problème,
c'est pourquoi j'accepte la modification "en présence du Comité
mixte"; mais pas seulement une rencontre entre le Comité et le
Ministère.
PRESIDENTE
: Do lettura della mozione in oggetto,
presentata dal Consigliere Sandri e comprensiva dell'emendamento
proposto dal Presidente della Giunta regionale ed accettato dal
presentatore.
MOZIONE
APPRESO che per stessa ammissione del Direttore dell'Ente
elettrico francese (EDF) il progetto Superphoenix si è rivelato
antieconomico tanto da poterne ipotizzare una sua chiusura se nei
prossimi anni i conti gestionali non presentassero una netta
inversione di tendenza.
CONSTATATO che per la sua partecipazione azionaria l'ENEL è
responsabile anche in termini economici di tale progetto;
RICORDATO il pesante impatto ambientale provocato sul nostro
territorio regionale dagli elettrodotti ad altissimo voltaggio che
veicolano l'energia dalla Francia all'Italia;
il Consiglio regionale della Valle d'Aosta
IMPEGNA
il Presidente della Giunta ad organizzare un incontro alla
presenza del Comitato misto e con i Ministri competenti, per
conoscere esattamente la situazione del Superphoenix ed il ruolo
presente e futuro degli elettrodotti citati in premessa.
PRESIDENTE
: Se nessuno chiede la parola, pongo in
votazione la mozione emendata, testé letta.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK