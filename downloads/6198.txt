Consiglio Regionale della Valle d'Aosta - Oggetto del Consiglio n. 641 del 7 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 641 del 7 giugno 1984 - Resoconto
OGGETTO N. 641/VIII - INTERVENTI FINANZIARI REGIONALI A
FAVORE DELLE SCUOLE SECONDARIE PER L'ACQUISTO DI LIBRI DI TESTO E
DI MATERIALE DIDATTICO INTEGRATIVO O SOSTITUTIVO - REIEZIONE DI
MOZIONI.
PRESIDENTE:
Per le mozioni iscritte ai punti 16 e 17
dell'ordine del giorno, presentate rispettivamente dal Consigliere
Riccarand e dai Consiglieri Mafrica, Tonino, Cout, Millet, Bajocco
e Dolchi, viene proposta la trattazione congiunta.
Do lettura dei testi delle mozioni:
MOZIONE
PRESO ATTO delle nuove disposizioni della Giunta regionale in
materia di fornitura dei libri di testo nelle scuole medie di 1° e
2° grado;
RILEVATO che tali disposizioni, che contengono sostanziali
novità, sono pervenute ai Presidi delle scuole interessate quando
le riunioni preparatorie per la scelta dei libri di testo erano
ormai concluse;
CONSTATATO che le quote-alunno per i libri di testo stabilite
dalla Giunta regionale non tengono conto della lievitazione dei
costi valutabile in un minimo del 15%;
RITENUTO ALTRESI' ingiustificabile il divieto, introdotto dalla
Giunta regionale, di sostituire l'adozione dei testi con strumenti
didattici alternativi;
PRESO ATTO delle critiche pervenute dalle scuole interessate, ed
in particolare del documento di protesta del Collegio dei Docenti
dell'Istituto Tecnico Commerciale "I. Manzetti";
Il Consiglio regionale della Valle d'Aosta
IMPEGNA la Giunta regionale a:
rivedere il piano di finanziamento per i libri di testo
predisposto per l'anno scolastico 1984/1985, piano di finanziamento
che, se confermato, tenderebbe di fatto a vanificare i contenuti
della L.R. 11 agosto 1975, n. 40, che sancisce l'assegnazione
gratuita dei libri di testo nelle scuole medie di 1° e 2° grado
della Regione;
restituire autonomia e libertà di scelta dei Collegi docenti
nella scelta degli strumenti didattici;
presentare con maggiore tempestività le disposizioni annuali
riguardanti i libri di testo evitando che esse pervengano alle
scuole interessate quando l'intero delicato lavoro di scelta dei
libri di testo è ormai praticamente concluso.
F.to: E. Riccarand
MOZIONE
PER ALCUNI ANNI i Consigli di istituto delle scuole secondarie
della Valle d'Aosta, operando sulla base di esigenze didattiche
espresse dai Collegi dei docenti, hanno destinato parte delle somme
stanziate per l'assegnazione gratuita dei libri di testo
all'acquisto di materiale didattico integrativo o sostitutivo del
testo scolastico.
UNA INTERPRETAZIONE non restrittiva delle norme della legge
regionale n. 40 del 1975 ha così consentito di arricchire la
dotazione delle biblioteche di classe o d'Istituto ed ha permesso
in alcuni casi di sperimentare l'introduzione di sussidi didattici
e metodi di insegnamento nuovi.
POICHE' il bilancio di previsione della Regione per l'esercizio
1984 non si presenta come particolarmente rigido, dovendosi anzi
far confluire in esso un avanzo di amministrazione, relativo al
1983, che ammonta ad oltre 150 miliardi;
Il Consiglio regionale della Valle d'Aosta
DELIBERA
di impegnare la Giunta regionale:
ad AUMENTARE del 30% le quote-alunno stabilite per ciascun tipo
di scuola secondaria per l'acquisto dei testi relativi all'anno
scolastico 1984/1985;
ad AUTORIZZARE i Consigli di Istituto, anche in riferimento alla
libertà di scelta delle metodologie didattiche più efficaci da
parte dei docenti, ad utilizzare parte dei fondi stanziati per i
libri di testo anche per l'acquisto di materiale didattico
integrativo o sostitutivo;
a STABILIRE che l'acquisto, il ritiro e la distribuzione dei
testi, per quei Consigli d'Istituto che lo ritengano opportuno,
possano venir effettuati direttamente dal Consiglio stesso e non
soltanto attraverso il "buono" rilasciato ai singoli alunni.
F.ti: D. Mafrica, A. Tonino, E. Cout, R. Millet, I. Bajocco,
G. Dolchi,
PRESIDENTE:
Ha chiesto di illustrare la mozione il
Consigliere Riccarand, ne ha facoltà.
RICCARAND - (N.S.):
Ho presentato questa mozione perchè
riteniamo che la decisione della Giunta sui libri di testo, che ha
trovato espressione nella circolare inviata ai Presidi il 14
maggio, costituisca una decisione affrettata, sbagliata e da
modificare. La decisione della Giunta riguarda due aspetti: primo,
blocca di fatto le quote-alunno per i libri di testo a livello
dello scorso anno; secondo, stabilisce che i fondi assegnati alle
scuole per i libri di testo non possono essere utilizzati per
materiale didattico integrativo o sostitutivo del libro di testo
stesso. Entrambi gli aspetti di questa impostazione sono a nostro
avviso inaccettabili.
Sul primo punto va rilevato anzitutto che la decisione della
Giunta doveva essere sottoposta preventivamente al parere della
Commissione consiliare competente ai sensi dell'art. 3 della L.R.
1975, cosa che invece mi risulta non sia stata fatta. In secondo
luogo non sappiamo esattamente quali siano le giustificazioni per
tale provvedimento. Le giustificazioni potrebbero essere di due
tipi, però per entrambe le argomentazioni non ci sembra che ci
siano motivi sufficientemente validi.
Anzitutto a nostro avviso non si può dire oggi che si spende
troppo per i libri di testo assegnati alle scuole medie e medie
superiori, anzi possiamo affermare che nella seconda metà degli
anni '70 e nei primi quattro anni degli anni '80 la spesa regionale
per la fornitura dei libri di testo è fortemente calata.
Nel 1978, tanto per fare degli esempi, erano inseriti in
bilancio per i libri di testo 400 milioni; dopo otto anni, nel
1984, sono inseriti in bilancio 700 milioni. Se solo si fosse
seguito l'andamento dell'inflazione, l'aumento del costo della
vita, questa cifra in bilancio dovrebbe già essere abbondantemente
superiore al miliardo, se paragonata ai 400 milioni del 1978.
Una verifica la possiamo anche ricavare da un confronto fra la
crescita della spesa regionale per i libri di testo e le entrate
complessive del bilancio regionale, per cui ci accorgiamo che, ad
esempio, nel 1975 erano impegnati per i libri di testo 300 milioni
che rappresentavano in quel momento un centosettantatreesimo del
bilancio regionale. Nel 1977 i 400 milioni rappresentavano un
duecento trentasettesimo e nel 1984 i 700 milioni rappresentano un
settecento ottantaduesimo del bilancio regionale; quindi abbiamo un
calo netto dell'incidenza del costo dei libri di testo, sia
rispetto all'andamento del costo dell'inflazione, sia rispetto alle
entrate del bilancio regionale.
A nostro avviso, non si può, sulla base di questi dati,
affermare che si spenda troppo, che questa spesa sia aumentata;
anzi questa spesa è notevolmente diminuita con il passare del
tempo.
Non si può neppure affermare che ci sia un abuso nell'acquisto e
nell'uso dei libri di testo, o una mancata responsabilizzazione dei
docenti e degli studenti. E' proprio su questa parte che c'era
stata nel 1979 una lunga discussione nella Commissione Pubblica
Istruzione, che si era conclusa con la decisione di avviare un
processo di restituzione dei libri, cosa che prima non veniva
fatta.
Si è iniziato con pochi libri identificati dal Collegio dei
Docenti, per passare ad un numero sempre più alto di libri
restituiti; adesso mi pare che la stragrande maggioranza dei libri
che non vengono usati per più di un anno vengono restituiti alla
fine dell'anno da parte degli studenti.
In conseguenza di quel processo, il fenomeno negativo dello
scarso utilizzo di un libro, che veniva sostituito e che non veniva
poi utilizzato l'anno successivo, è stato eliminato.
Questo per quanto riguarda il primo punto, cioè la decisione di
bloccare la quota-alunno dei libri di testo, che a nostro avviso
non è giustificata né per l'ammontare della cifra, né per l'uso che
viene fatto di questi libri, perchè l'uso è oculato e la cifra non
è alta, anzi è troppo bassa.
Per quanto riguarda il secondo aspetto, il fatto cioè che non si
consente al Collegio dei Docenti ed alle scuole di utilizzare i
fondi assegnati per acquisto di materiale diverso dai libri di
testo, vorrei in proposito rileggere un passo della relazione che
aveva concluso i lavori della Commissione Consiliare Pubblica
Istruzione nel 1979, in cui invece si riaffermava proprio questo
principio. Al 1° punto della relazione di tutta la Commissione si
diceva: "E' necessario ribadire l'autonomia dei Consigli d'Istituto
per quanto riguarda la decisione dei libri da restituire, le
modalità di restituzione, la libertà nella scelta dei testi,
l'eventuale integrazione o sostituzione dei libri di testo con
metodi audiovisivi ecc.".
Si diceva ancora: "E' data facoltà al Collegio dei Docenti
d'intesa con il Consiglio d'Istituto di sostituire il libro di
testo con altro materiale didattico e bibliografico".
A me pare che ci sia una impostazione molto chiara che è stata
diametralmente smentita dalle recenti disposizioni date, con la
circolare che citavo prima, dalla Giunta regionale.
Alla luce di queste considerazioni, chiediamo nella mozione che
la Giunta riveda quella che è stata la sua decisione e che poi si è
manifestata nella circolare del 14/15 maggio. Chiediamo quindi che
il piano di finanziamento per i libri di testo predisposto per
l'anno scolastico 1984/1985 venga rivisto, in modo da aumentare
quantomeno la quota-alunno in proporzione a quello che è stato
l'aumento del costo della vita rispetto all'anno precedente,
altrimenti è chiaro che se noi procedessimo per questa strada di
bloccare anno dopo anno la quota-alunno, di fatto rimetteremmo in
discussione quello che è il principio di fondo della legge del
1975, che stabilisce la gratuità dei libri di testo perchè, come ha
scritto anche in un comunicato il Collegio dei Docenti, in questo
modo praticamente si renderà necessario o rinunciare alla adozione
di una serie di libri di testo, oppure far pagare una quota dei
libri di testo alle famiglie, in contrasto però con quello che dice
la norma della legge.
Secondo, chiediamo che venga restituita la facoltà al Collegio
dei Docenti di non adottare certi libri, di sostituirli con altro
materiale didattico sempre all'interno della somma che viene
assegnata al Collegio dei Docenti.
Infine riteniamo che questa disposizione annuale, quota-alunno,
modalità nell'acquisto dei libri di testo, tutte le indicazioni che
possono provenire dalla Giunta in materia, debbano pervenire alle
scuole molto prima del mese di maggio, in modo da permettere che
tutte le riunioni di preparazione sui libri di testo e le decisioni
che devono essere prese sia all'interno del Consiglio di classe,
sia all'interno dei filoni per materia, sia del Collegio dei
Docenti, possano avvenire sulla base di un quadro che sia chiaro
fin dal mese di febbraio/marzo, in modo che non ci si trovi a fare
un lavoro che poi viene, all'ultimo momento, vanificato da
disposizioni che cambiano le regole del gioco.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
La nostra mozione non ha bisogno di
grande illustrazione visto, che è stata presentata per motivi
analoghi alla mozione presentata dal Consigliere Riccarand, per cui
le considerazioni che lui ha fatto sono condivise da tutti i membri
della Commissione, e sono quasi completamente condivise da parte
nostra.
Farò solo alcune considerazioni, ad integrazione di quello che
già ha detto il Consigliere Riccarand. Voglio sottolineare
anzitutto che di questo argomento si è discusso non poco nella
Commissione Consiliare competente durante la scorsa legislatura; ho
qui l'elenco delle riunioni che sono state fatte, una decina in un
anno solo per stendere il regolamento per cercare di attuare questa
legge. La legge del 1975 parlava di libri in uso gratuito, ma fino
a quel momento erano piuttosto dati gratuitamente agli alunni, ed
il portare da una assegnazione gratuita agli alunni ad un uso
gratuito non era cosa semplice. E' per questo che la Commissione ha
lavorato per parecchie riunioni su questo problema.
In Commissione, oltre alle considerazioni che faceva il
Consigliere Riccarand, è stato evidenziato che questa legge era di
difficile attuazione e che bisognava fare una scelta, un passo
deciso verso una lotta a quello che poteva rappresentare uno
spreco.
Abbiamo constatato che alla fine dell'anno diversi libri
venivano buttati in qualche angolo, senza poter essere recuperati e
questo era un problema per la Regione, la quale infatti, sulle
spese per i libri di testo, dopo che è stato introdotto il
regolamento, ha realizzato dei notevoli risparmi, come faceva
notare il Consigliere Riccarand.
Un altro motivo che giustificava una scelta di questo tipo era
il superamento dei libri di testo; per questo, infatti, era stata
data la più ampia possibilità ai Consigli d'Istituto di usare
quanto avanzava dalla spesa dei libri di testo, una volta fatto il
recupero, per fare delle scelte diverse, che non sarebbero
possibili per le rigide disposizioni che ci sono in materia da
parte del Ministero.
Vi era poi la libertà degli organismi della scuola che bisognava
salvaguardare: è una scelta questa che deve essere fatta dal
Collegio dei Docenti per ciò che riguarda l'adozione, e dal
Consiglio d'Istituto per ciò che riguarda la spesa. Occorreva
comunque operare delle scelte che fossero se non concordate, almeno
appoggiate e seguite dagli organismi della scuola, dai Consigli di
Istituto in particolar modo.
Si doveva tendere a superare le diversità di spesa fra le
scuole, cosa che è stata di difficile attuazione e che esiste
ancora. Al momento esiste infatti una diversità, sia per ciò che
riguarda la restituzione, sia per ciò che riguarda le spese o i
recuperi da parte delle varie scuole.
Sulla base di questi criteri, che erano nell'animo di tutti
coloro che avevano partecipato a quelle riunioni, si era stesa una
relazione della Commissione che doveva essere applicata
gradualmente; infatti ci sono state non poche difficoltà, ci sono
stati successivi incontri con i Presidi e con i Presidenti dei
Consigli di Istituto, però questa è stata una scelta politica che
andava verso una forma di risparmio, non solo da parte della
Giunta, ma da parte di tutta la Commissione e quindi di tutto il
Consiglio regionale. C'è stato un coinvolgimento del Consiglio in
questo caso e penso che la scelta operata sia stata più che
buona.
Proprio in conseguenza di ciò, mi stupisce che quest'anno si sia
arrivati ad una scelta di questo tipo, come già diceva il
Consigliere Riccarand, cioè che non con una lettera dell'Assessore
- come era sempre avvenuto - ma con una lettera del Sovrintendente
agli Studi (quasi come se questa fosse soltanto una scelta
burocratica) si sia presa una decisione che va contro tutte quelle
che erano le indicazioni essenziali scaturite dai lavori della
Commissione.
Sono stati bloccati gli stanziamenti che già lo scorso anno
erano stati aumentati in modo insufficiente; quest'anno il costo
dei libri di testo è di nuovo aumentato quasi dei 20%, mentre lo
scorso anno era aumentato quasi della stessa percentuale il prezzo
di copertina; quindi mi metto nei panni dei membri dei vari
Consigli d'Istituto che dovranno fare delle scelte conseguenti!
E' stata poi vincolata la destinazione dei fondi, cioè si è
andati contro quel criterio di fare delle scelte diverse dei libri
di testo e contro la possibilità dei Consigli d'Istituto di
scegliere dei mezzi e dei metodi didattici diversi da quelli
dell'uso del testo.
A questo punto mi viene un dubbio: mentre generalmente si dice
che sarebbe opportuno usare nelle nostre scuole strumenti diversi
(ad esempio, non sono stati usati a sufficienza gli audiovisivi che
erano stati acquistati), di modo che anche l'informatica possa
avere il suo spazio nelle scuole (e queste sono scelte che
potrebbero fare i Consigli d'Istituto) mi chiedo come si potranno
fare queste scelte se i pochi fondi che potevano essere utilizzati
non lo saranno più, ma dovranno essere, come avanzo di
amministrazione, usati l'anno successivo solo per i libri di
testo.
Bisogna dire che questa disponibilità dei fondi costituiva anche
uno stimolo al risparmio, nel senso che più un Consiglio d'Istituto
riusciva a risparmiare facendosi rendere i libri (rappresenta un
problema la restituzione dei libri di testo per i Consigli
d'Istituto che lo decidono) più fondi aveva a disposizione la
scuola come sussidio didattico.
Quest'anno tutto questo sembra che sia stato cancellato con un
colpo di mano. Mi dispiace proprio dover arrivare in Consiglio
regionale per discutere di questo argomento, che poteva essere
trattato come tutti gli altri anni in Commissione; in quella sede
si sono risolti i problemi, almeno per quanto riguarda il Consiglio
e si sono risolti anche con i Presidi e i Presidenti dei Consigli
d'Istituto, visto che si sono potute fare le varie riunioni.
La nostra mozione si propone intanto di dare la possibilità ai
Consigli d'Istituto di poter procedere almeno come per gli anni
precedenti, anche se siamo convinti che la legge non sia ancora
attuata.
Lo scorso anno, tra le osservazioni portate in Commissione da
parte dell'Assessorato, si diceva che quest'anno o si sarebbero
aumentati gli stanziamenti o si sarebbe rivista la legge; invece la
cosa è finita lì.
Siamo anche convinti che probabilmente la legge andrà ritoccata
e sarà necessario esaminarne meglio l'attuazione, viste le
differenze che ci sono fra scuola e scuola per quanto riguarda la
restituzione dei libri di testo. Infatti, se un ragazzo non rende i
libri di testo, deve pagare almeno il 40% del prezzo. Ebbene, tra
le varie scuole esiste una diversità di trattamento; a me risulta,
per esempio, nel caso di mia figlia, che va a scuola a
Pont-Saint-Martin, che se lei decide di tenersi un libro avuto
quest'anno le fanno pagare il 100% della spesa, per un libro di
anni precedenti, già avuto in uso, l'80% della spesa. A me questo
sembra ridicolo e forse rasenta l'illegalità.
Insisto sul fatto che bisogna valutare questi aspetti: non è
solo una questione burocratica, è una questione politica, è una
scelta che va fatta, a meno che sia una scelta che già l'Assessore
ha fatto; ma allora vuol dire che in tutti questi anni in cui
abbiamo esaminato il problema in Commissione abbiamo sbagliato
tutti, forse anche l'Assessore precedente, che era stato d'accordo
con noi su questi indirizzi.
La mozione è un invito ad attenersi a quelle che erano già state
le disposizioni per l'anno scorso ed, eventualmente, a rivedere la
questione con più calma.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
Je dois constater, avec un certain
regret, que soit le Conseiller Riccarand, soit le Conseiller Cout,
d'après ce qu'ils ont appris par la presse, ont mal interprété
cette délibération. Dans l'illustration de la motion qu'ils ont
présentée, ils sont allés beaucoup plus loin que ce que la
délibération veut représenter.
Comme il a été démontré aussi par M. Cout, la question de la
gratuité des textes scolaires est une question très délicate,
surtout parce que les différents établissements scolaires, les
différents Conseils d'Institut ont interprété cette intervention de
l'Administration régionale de façon différente.
Nous croyons qu'il s'agit là d'un problème important, à travers
lequel le Conseil régional de la Vallée d'Aoste s'est qualifié par
rapport à ce qui arrive ailleurs; il n'y a dans cette délibération
aucune réflexion au regard de ce qu'a dit M. Riccarand,
c'est-à-dire que nous aurions pensé de réduire le montant du
chiffre mis au budget régional pour l'achat de ces livres parce que
nous serions de l'avis qu'on dépense trop. Il n'y a rien de tout
cela.
Je peux partager en partie les calculs faits par M. Riccarand;
en tout cas de notre part il n'y a aucune intention de considérer
cette dépense trop grande par rapport au budget. Bien au contraire:
cette Junte considère l'argent dépensé dans l'école comme une forme
de qualification, de choix politique que cette majorité est en
train de faire.
Notre intention était uniquement celle de commencer un discours
qui soit égal pour toutes les écoles, pour tous les établissements
scolaires, et de mettre un minimum d'ordre, parce que l'expérience
nous a appris qu'avant que le Conseil régional, à travers le long
et louable travail qui a été fait en Commission, présentât le
règlement, on se comportait d'une certaine façon. Mais il faut
dire, malheureusement, qu'aussi après la publication du règlement
le comportement des différentes écoles et des responsables
continuait à ne pas être égal; alors je crois que tout le monde
partage cet avis, qu'on ne peut pas penser que, par rapport aux
livres, à l'école moyenne "X" d'Aoste on se comporte différemment
que dans l'école moyenne "Y" toujours d'Aoste, ou bien de Morgex et
ainsi de suite. Il est nécessaire qu'il y ait le même traitement et
la même conduite de la part de toutes les écoles. Voilà le premier
discours à faire.
J'ai déjà présenté un projet de loi pour modifier en quelque
sorte ce problème, sur la base des expériences qui ont été faites
jusqu'ici. Je le présenterai au plutôt et ce sera là l'occasion
pour se confronter sur toute une série d'inconvénients qu'on a
constatés jusqu'ici et de remettre en valeur toutes les parties
valables qu'on a vérifiées.
Donc chercher de faire de façon que tout le monde se comporte de
la même manière. Cela par exemple a été obligatoire à travers ce
qui a été défini "vincolo di destinazione". Dans ce sens nous ne
voulons absolument pas conditionner de quelque façon les choix
didactiques et pédagogiques des professeurs, parce que si les
Conseils d'Institut décident que pour enseigner une certaine
matière, à la place d'acheter des livres il faut acheter d'autres
choses, très bien, on est disponible comme Junte régionale à
augmenter la somme que normalement on alloue au Conseil d'Institut.
C'était uniquement pour chercher d'obtenir que finalement ces fonds
soient utilisés d'une seule façon et par tout le monde.
A ce propos il faut dire que dans les visites que j'ai eu la
possibilité de faire jusqu'ici dans les écoles, il y a énormément
de matériel très coûteux, qui est placé dans des armoires
poussiéreuses et qui n'est pas employé. Tout ceci nous a convaincus
qu'il fallait de quelque façon chercher de modifier l'attitude et
bien probablement là, je suis le premier à le reconnaître, s'il y a
des difficultés, une façon différente d'interpréter auprès des
écoles la volonté du Conseil régional, c'est aussi parce que d'un
côté la loi, de l'autre côté le règlement et encore les circulaires
ont un peu compliqué la question. En effet, il y a des difficultés
parce qu'au fond on permet à chacun d'interpréter la chose comme
mieux il préfère; je le dis en sens positif, car j'ai vu nombreux
Directeurs d'établissements scolaires qui s'engagent dans la
question pour chercher de faire le mieux possible.
J'ai eu des contacts aussi avec les vendeurs des livres:
eux-mêmes se trouvent en des difficultés considérables parce que
pas tout le monde se comporte de la même façon.
En résumant je dis ceci: il n'y a aucune intention, de la part
de l'Administration régionale, de vouloir intervenir dans les choix
des livres de la part des professeurs. Nous avons pensé qu'il était
utile d'allouer, pour l'année prochaine, la même somme, parce qu'en
achetant uniquement des livres et en tenant compte du recyclage,
15% - qui est le pourcentage d'augmentation dont normalement on
tient compte - était supportable; deuxièmement, ceci a été fait en
préparation d'une loi qui est déjà prête et qui sera distribuée au
plus tôt, pour pouvoir discuter finalement de cette question d'une
façon plus ample et valable. J'ajoute qu'en ce qui concerne la
possibilité de la part des Conseils d'Institut de se doter
d'instruments différents que les livres pour l'enseignement, la
Junte est disponible pour allouer des sommes qui puissent
satisfaire leurs exigences.
D'ailleurs, jusqu'ici on l'a toujours fait; je crois que les
signataires des motions, après cette explication pourraient les
retirer, parce que, justement, on m'a dit que par exemple la lettre
est arrivée en retard; vous-mêmes, vous avez travaillé en tout cas
dans l'école et vous savez bien que les textes doivent être choisis
entre le 11 et le 20 du mois de mai. La lettre est arrivée le 14,
du point de vue formelle donc la lettre est arrivée à temps.
Le but qu'elle se posait, était celui dont je vous ai parlé; je
crois que dans ces termes tout le Conseil régional puisse être
d'accord et que les signataires peuvent retirer la motion, pour que
l'assurance existe qu'il n'y a aucune volonté de modifier
l'attitude des professeurs par rapport à l'achat des livres, et
ensuite s'il y
a d'autres instruments à acheter, on les
achète volontiers.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Nell'intervento dell'Assessore sono
indubbiamente presenti delle rassicurazioni e delle buone
intenzioni, però non è assolutamente chiaro per quale motivo è
stata presa questa decisione da parte della Giunta; fra l'altro
l'Assessore parlava di una deliberazione ed io non so se alle
spalle di questa circolare c'è veramente una deliberazione di
Giunta. Il contenuto di questa circolare è di fatto diverso da
quanto poi afferma l'Assessore in Consiglio, nel senso che qui si
dice esplicitamente "la Giunta regionale ha stabilito che i fondi
possono essere utilizzati unicamente per i fini previsti della
sopracitata L.R. n. 40/75 con esclusione di ogni altro
intervento per materiale didattico, integrativo o sostitutivo del
libro di testo".
Si determina una situazione in cui nessun Collegio dei Docenti
ha la certezza di avere i finanziamenti di cui ha bisogno; si sa
che c'è la disponibilità generica da parte della Giunta di
intervenire per altri materiali didattici, però non si sa se,
quanto, in che misura; quindi c'è difficoltà nel programmare la
propria attività.
Per quanto riguarda i libri di testo, rimane il discorso che
facevamo, cioè che, pur essendo questa spesa già notevolmente
diminuita con il passare degli anni perchè c'è stato un grosso
sforzo da parte delle scuole di fare questa azione di restituzione
(che non è stata agevole), si va a penalizzare uno sforzo che non
deve essere penalizzato.
Quindi, personalmente, non ritengo di dover accogliere la
proposta dell'Assessore di ritirare la mozione; sono invece
disponibile, se la Giunta è d'accordo, ad una interruzione per
concordare un testo che possa andare incontro anche alle esigenze
della Giunta, ma da cui comunque risulti un impegno a rivedere
queste quote, che sono estremamente rigide e troppo basse rispetto
alle esigenze per il prossimo anno scolastico, e a formulare
un'impostazione da cui emerga la volontà della Giunta di andare
incontro all'esigenza di autonomia del Collegio dei Docenti.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Anche noi non siamo dell'idea che la
mozione vada ritirata, nonostante che nelle intenzioni
dell'Assessore ci sembri di aver visto una certa disponibilità a
rivedere la questione, anzi, se verrà presentata la legge, avremo
modo di discuterne meglio.
Ripeto che non abbiamo l'intenzione di ritirare la nostra
mozione in quanto ci ponevamo due obiettivi ben precisi; uno era
intanto quello di sopperire alla carenza di fondi in cui si
verranno a trovare i Consigli d'Istituto quest'anno, proprio perchè
i prezzi di copertina sono aumentati quasi del 20% mentre lo
stanziamento resta quello dello scorso anno. L'anno scorso, da
altre deliberazioni di Giunta, abbiamo visto che è vero che alcuni
Consigli d'Istituto hanno avanzato sette milioni e altri dieci
milioni, ma ce ne sono alcuni che hanno chiuso l'attività in
pareggio o hanno avanzato solo 2-300 mila lire, per cui con uno
stanziamento di questo genere per i libri di testo si troveranno
nell'impossibilità di poter andare avanti nella gestione, non solo
per i libri di testo ma anche sul resto, visto che una parte di
questi fondi potevano essere stornati.
E qui è proprio la seconda questione, cioè se noi facciamo in
modo che gli avanzi che verranno riscontrati su questi fondi
potranno essere utilizzati solo l'anno successivo, ancora per i
libri di testo, pensiamo che non ci sia più né quell'incentivo per
farsi restituire i libri, né per avviare un discorso diverso dai
libri di testo, per poter pensare a strumenti didattici diversi dal
solito libro.
Se l'Assessore accettasse in parte quelli che sono i
suggerimenti che sono stati apportati, o se si potesse arrivare -
come già proponeva il Consigliere Riccarand - ad una sospensione e
ci fosse almeno l'impegno di sospendere questa deliberazione di
Giunta e le decisioni che sono state prese per apportare gli
opportuni correttivi, potremo ritirare la mozione, altrimenti
chiederemo di metterla ai voti.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
Après avoir dit qu'en ce qui concerne la
possibilité de la part des Conseils d'Institut d'acheter tout le
matériel dont ils ont besoin, puisque la Junte leur assure le
financement, je ne vois pas quel genre d'assurance je dois vous
donner ici.
Je le répète, la Junte régionale est disponible à accepter les
requêtes valables qui seront présentées, parce qu'à propos de la
possibilité de savoir avant l'argent dont on peut disposer pour
acheter ce genre de matériel didactique, mais aussi en augmentant
du 15% ce qu'on avait alloué l'année passée, les Conseils
d'Institut n'ont pas exactement disponible la somme en question,
aussi parce que cela dépend de la tactique qui vient d'être
utilisée à l'intérieur des différents établissements. Ce n'est pas
de cette façon qu'on peut donner des garanties; les garanties sont
plus sérieuses lorsqu'on leur dit que la Junte est disponible à
examiner les requêtes et, tout au moins, ce qu'il m'intéresse de
plus c'est d'avoir l'assurance de la part des Instituts que l'on
emploie certains matériels.
De l'autre côté, avec la somme allouée l'année passée,
disponible pour acheter uniquement des livres, je crois qu'on n'est
pas à même de les acheter, compte tenu qu'il est obligatoire de
faire le recyclage.
Il me semble que de cette façon les écoles et les professeurs
ont toutes les garanties qu'ils demandaient.
PRESIDENTE:
Si passa alla votazione delle due mozioni,
prima la n. 16 e poi la n. 17. Metto in approvazione la mozione di
cui all'oggetto n. 16:
ESITO DELLA VOTAZIONE
Presenti: 28
Votanti: 12
Favorevoli: 12
Astenuti: 16 (Beneforti, Bondaz, Borbey, Chabod, De Grandis,
Faval, Fosson, Lanivi, Marcoz, Perrin, Pollicini, Ricco, Rollandin,
Stévenin, Tamone e Voyat)
Il Consiglio non approva
PRESIDENTE:
Metto in approvazione la mozione di cui
all'oggetto n. 17:
ESITO DELLA VOTAZIONE
Presenti: 28
Votanti: 12
Favorevoli: 12
Astenuti: 16 (Beneforti, Bondaz, Borbey, Chabod, De Grandis,
Faval, Fosson, Lanivi, Marcoz, Perrin, Pollicini, Ricco, Rollandin,
Stévenin, Tamone e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK