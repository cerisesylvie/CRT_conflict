Consiglio Regionale della Valle d'Aosta - Oggetto del Consiglio n. 1802 del 21 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1802 del 21 settembre 2022 - Resoconto
OGGETTO N. 1802/XVI - Interrogazione: "Valutazioni in ordine
alla collaborazione della Regione con il Consiglio di
Amministrazione di Monterosa Spa".
Bertin (Presidente) -
Punto n. 16. Risponde l'assessore
Caveri.
Caveri (AV-VdA Unie) -
Risponderemo in due a seconda del
ruolo. Io mi occupo dei piani di sviluppo, dei piani strategici
anche nel rapporto con la sezione di controllo, ma anche nella
logica di presentazione di questi piani in Consiglio Valle;
peraltro sono mediati da Finaosta perché l'azionista - quindi chi
partecipa alle assemblee - è Finaosta e devo dire, da questo punto
di vista, che la documentazione che abbiamo ricevuto in questi anni
è sempre stata corretta e aggiungerei che abbiamo avuto anche un
intervento della Corte dei Conti - la sezione di controllo,
naturalmente - che ha aperto un approfondimento che riguarda la
Monterosa e devo dire che gli esiti sono stati buoni, con alcune
correzioni suggerite da parte della Corte dei Conti, e che, ad
esempio, nel tema dibattuto in passato dei concorsi, l'esito è
stato positivo.
Pertanto posso dire, per quel che riguarda la mia parte, quindi
nella delega sulle partecipate, che la collaborazione con Finaosta
e con Monterosa, quindi con il CdA e i suoi organi esecutivi, è
stata positiva, naturalmente come tutte le cose umane sempre
migliorabile.
Presidente -
A integrazione della risposta l'assessore
Bertschy.
Bertschy (AV-VdA Unie) -
Per quello che riguarda
l'operatività della società, come tutti sappiamo le società
d'impianti a fune in Valle d'Aosta, come nelle altre Regioni
d'Italia, hanno dovuto subire in questo triennio tutte le
problematiche legate alla gestione della situazione che ha portato
dapprima alla chiusura, poi alla gestione dimezzata degli impianti
e poi dopo alla ripresa attraverso le regole, quindi rispetto a
questo c'è stata grande collaborazione da parte del Consiglio di
Amministrazione, molta attenzione alla fase di stress dei conti: lì
la società ha dovuto esporsi in maniera importante in termini
finanziari per poter dare continuità in particolare agli stipendi
dei dipendenti. C'è stata molta attenzione anche nel seguire le
risoluzioni, in particolare di un prodotto sullo scialpinismo,
nello sviluppo di questo, Monterosa è in una fase avanzata rispetto
ad altre società, poi potremmo parlare di alcune sperimentazioni
che hanno fatto di Monterosa una società precorritrice, per esempio
dell'innovazione sulla bigliettazione, dei tornelli di BLE.
Nel mandato che avevamo dato c'era da dare molta attenzione alla
questione delle piccole stazioni: conosciamo tutti i problemi
iniziali con Antagnod e poi i problemi che abbiamo conosciuto con
Weissmatten. Faremo degli incontri in questa fase conclusiva sia
con i Consorzi che con le Amministrazioni comunali per capire come
ogni Amministrazione la pensa rispetto all'operato passato e
all'operato futuro, e anche con i Consorzi, in modo da avere un
quadro complessivo, insieme a Finaosta, del lavoro svolto. Per
quello che mi riguarda, io do un giudizio positivo, tra l'altro è
un Consiglio di Amministrazione che ha lavorato bene in maniera
collegiale, cercando sempre di dare le risposte necessarie sia
all'Amministrazione regionale che a Finaosta, ma anche agli
operatori del territorio.
Ribadiamo poi che c'è tutta la questione dei rapporti che va
verificata e che sappiamo aver generato in alcune località delle
difficoltà che stiamo cercando di affrontare anche in questa fase
terminale del lavoro del Consiglio di Amministrazione.
Presidente -
Per la replica, consigliere Lavy.
Lavy (LEGA VDA) -
Partirei dalla fine, quando ha detto
che il CdA ha lavorato bene, in maniera collegiale. Ora sembra un
poco strana questo genere di affermazione perché comunque sappiamo
benissimo che in passato, in questi ultimi due anni, diverse
iniziative sono state portate in questo Consiglio proprio perché
c'era un problema a livello comunicativo, se non magari, forse,
interno al CdA, perché magari certe decisioni venivano prese senza
troppa condivisione, verso l'Amministrazione e verso i territori
sì. Su questo tema però non voglio tornare, perché già più volte
abbiamo parlato dei rapporti della Monterosa Sky con varie
Amministrazioni comunali, con il territorio, con Associazioni,
Consorzi turistici e "bla bla bla", ma non ha senso ritornarci,
perché è giusto guardare oltre.
Con quest'interrogazione infatti si voleva mettere una sorta di
punto e dire: bene, la gestione da parte di questo attuale CdA fino
ad oggi è stata così, ora per il futuro bisogna guardare per
evitare magari certi errori del passato.
Le candidature sono state presentate, sapremo prima o poi chi
avrà presentato le candidature, si vedrà chi farà parte del nuovo
CdA; ovvio che sarebbe comunque interessante evitare certi aspetti,
certi comportamenti, certi atteggiamenti che ci sono stati in
passato che hanno portato a degli screzi, hanno portato - lei
soprattutto, assessore Bertschy - a dover spesso difendere
l'indifendibile, perché spesso lei è stato in difficoltà nel
difendere certe scelte, nel difendere certi atteggiamenti. Lei con
il suo spirito istituzionale l'ha fatto, però sa benissimo che
questo genere di parare i colpi non può essere utile né a lei, né
tantomeno a chi i colpi comunque li riceve, fuori anche da questo
Palazzo.
Quindi io mi auguro che ci sia un punto su certe questioni, per
quanto riguarda la gestione della Monterosa Ski, per quanto
riguarda i rapporti con vari soggetti esterni. Mi auguro veramente
però che questo punto non si trasformi in tre puntini di
sospensione che portino poi a ulteriori problemi, perché poi, dopo
l'approvazione della legge sui piccoli impianti, sappiamo benissimo
che ci dev'essere una gestione molto oculata dei piccoli
impianti.
Se vede i dati della Monterosa Ski della stagione di quest'anno,
per i piccoli impianti sono dati terrificanti; non solo i piccoli
impianti della Monterosa Ski quest'anno hanno patito, però in
maniera particolare si vede che i primi ingressi hanno subito delle
perdite e dei cali molto importanti.
Ecco che dunque - proprio in un'ottica anche della legge - è
necessario che ci sia un'attenzione forte, innanzitutto del CdA,
poi sua, in primis, perché è lei che comunque ha la delega agli
impianti a fune, proprio per fare in modo che certi atteggiamenti o
certe questioni non vengano ripetute.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK