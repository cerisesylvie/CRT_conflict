Consiglio Regionale della Valle d'Aosta - Oggetto del Consiglio n. 2499 del 6 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2499 del 6 marzo 2002 - Resoconto
OGGETTO N. 2499/XI Approvazione della cessione volontaria ai
sensi dell’articolo 12 L. 865/71 e successive
modificazioni, di un terreno sito in Comune di Pré-Saint-Didier, di
proprietà della Regione, alla RAV S.p.A. per la costruzione
dell’autostrada Aosta-Monte Bianco ed accettazione
dell’indennità di occupazione temporanea. Introito
di somma.
Deliberazione Il Consiglio
Premesso che in virtù della convenzione approvata con Decreto
interministeriale n. 2955 del 23 marzo 1988, registrato presso la
Corte dei Conti, la società "R.A.V. Raccordo Autostradale Valle
d’Aosta S.p.A." è concessionaria
dell’A.N.A.S per la costruzione e
l’esercizio dell’Autostrada Traforo
del Monte Bianco;
Preso atto che le opere di detta autostrada, previste dal
progetto esecutivo approvato con decreto del Ministro dei Lavori
Pubblici – Presidente dell’A.N.A.S.
n. 930 del 30 maggio 1995, sono state dichiarate di pubblica
utilità, urgenti ed indifferibili ai sensi e per gli effetti
dell’articolo 11 L. 729/61 e
dell’articolo 1 della L. 1/78;
Preso atto, altresì, del decreto
dell’Amministratore Straordinario
dell’Ente Nazionale per le Strade, prot. n. 1880 in
data 10 aprile 1997, con il quale è stato approvato il progetto
esecutivo di variante dei lavori di costruzione del lotto 4°
dell’Autostrada Traforo del Monte Bianco-Aosta
tronco Courmayeur-Morgex e le opere relative sono state dichiarate
di pubblica utilità, nonché urgenti ed indifferibili ai sensi
dell’articolo 2 del D.L.vo 143/94 e sono stati
fissati i termini di inizio e compimento dei lavori e della
procedura espropriativa;
Dato atto che con Decreto del Presidente della Giunta regionale
n. 360 del 2 giugno 1997 la società "R.A.V. Raccordo Autostradale
Valle d’Aosta S.p.A." è stata autorizzata ad
occupare in via temporanea e fino al 10 aprile 2002 alcuni terreni
in Comune di Pré-Saint-Didier tra i quali quello in oggetto;
Preso atto dello stato di consistenza ed immissione nel possesso
redatto in data 10 luglio 1997 con il quale è stata determinata la
reale consistenza immobiliare del terreno sito in Comune di
Pré-Saint-Didier di proprietà dell’Amministrazione
regionale distinto al N.C.T. dello stesso comune al Fg. 4,
particella n. 657;
Atteso che in data 2 luglio 2001 la società "R.A.V. Raccordo
Autostradale Valle d’Aosta S.p.A." con nota
indirizzata al Servizio Patrimonio dell’Assessorato
Bilancio, Finanze e Programmazione ha trasmesso il prospetto
riassuntivo dell’indennità spettante alla Regione
Autonoma Valle d’Aosta per
l’acquisto, tramite cessione volontaria di un
terreno di proprietà regionale sito in comune di Pré-Saint-Didier
distinto al N.C.T. dello stesso comune al Fg. 4 particella n. 657,
nonché l’ammontare dell’indennità per
l’occupazione temporanea dello stesso terreno per il
periodo dal 10 luglio 1997 al 30 settembre 2001;
Rilevato che, con nota a firma del Presidente della Regione in
data 6 luglio 2001, prot. n. 13373/5 FIN, il Servizio del
Patrimonio Immobiliare dell’Assessorato Bilancio,
Finanze e Programmazione, ha dichiarato conveniente la cessione
volontaria e ha accettato l’indennità offerta da
"R.A.V. Raccordo Autostradale Valle d’Aosta
S.p.A.";
Ritenuto pertanto vantaggioso per
l’Amministrazione regionale, anche al solo fine di
anticipare il pagamento delle indennità di esproprio spettanti,
addivenire alla stipula della cessione volontaria del terreno di
proprietà regionale sito in Comune di Pré-Saint-Didier distinto al
N.C.T. dello stesso comune al Fg. 4 particella n. 657 per il
corrispettivo di L. 1.224.300 e di accettare
l’indennità per l’occupazione
temporanea dello stesso terreno per il periodo dal 10 luglio 1997
sino alla data di stipulazione dell’atto notarile di
cessione, calcolata ai sensi dell’articolo 20, terzo
comma, L. 865/71;
Richiamata la legge regionale n. 66 del 1979 e, in particolare,
l’articolo 1 - lettera j);
Richiamata la deliberazione della Giunta regionale n. 5186 in
data 31 dicembre 2001 concernente l’approvazione del
bilancio di gestione per il triennio 2002/2004, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Direttore della
Direzione Attività Contrattuale e Patrimoniale del dipartimento
Legislativo e Legale della Presidenza della Regione, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di approvare la cessione volontaria, ai sensi
dell’articolo 20 della L. 865/71 e successive
modificazioni, alla società "R.A.V. Raccordo Autostradale Valle
d’Aosta S.p.A." del terreno sito in Comune di
Pré-Saint-Didier, distinto al Fg. 4, particella n. 657 per il
corrispettivo di € 632,30;
2) di accettare l’indennità di occupazione
temporanea del terreno sopra descritto per il periodo dal 10 luglio
1997 sino alla data di stipulazione dell’atto
notarile di cessione, calcolata ai sensi
dell’articolo 20, terzo comma, della L. 865/71;
3) di introitare la somma di cui al punto 1) al capitolo 10200
di entrata del bilancio di previsione della Regione per
l’anno 2002 ("Provento vendite beni immobili") e la
somma di cui al punto 2) al capitolo 8600 (Canoni di locazione di
terreni, fabbricati e aziende - comprende entrate rilevanti ai fini
IVA) di entrata del bilancio di previsione della Regione per
l’anno 2002;
4) di prendere atto che tutte le spese relative alla cessione
saranno a carico della società "R.A.V. Raccordo Autostradale Valle
d’Aosta S.p.A.";
5) di dare atto che è in facoltà del Presidente della Regione
od, eventualmente, in caso di delega, dell’Assessore
regionale che interverrà alla stipulazione dell’atto
di cui trattasi, autorizzare l’inserzione nello
stesso delle precisazioni, rettifiche ed aggiunte che il Notaio
riterrà necessarie per il perfezionamento del rogito.
Président S’il n’y a point
d’interventions, je soumets au vote
l’objet n° 20:
Conseillers présents: 28
Votants: 22
Pour: 22
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK