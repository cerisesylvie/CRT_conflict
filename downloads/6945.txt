Consiglio Regionale della Valle d'Aosta - Oggetto del Consiglio n. 1448 del 3 luglio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1448 del 3 luglio 1985 - Resoconto
OGGETTO N. 1448/VIII - REVISIONE DEL REGOLAMENTO PER
L'ASSUNZIONE DEL PERSONALE DELLA CASA DA GIOCO DI SAINT-VINCENT -
COSTITUZIONE DI UNA COMMISSIONE SPECIALE.
PRESIDENTE
: Do lettura della delibera in oggetto:
IL CONSIGLIO
in applicazione del disposto dell'articolo 13 del Contratto
Regione-SITAV 16 febbraio 1978, n. 5099 di Rep.
DELIBERA
di costituire una Commissione speciale mista, composta da tre
Consiglieri regionali, con rappresentanza della minoranza, e da due
rappresentanti della Società SITAV, designati dalla Società stessa,
con il compito di predisporre, per l'approvazione del Consiglio
regionale, d'intesa, sentite le Organizzazioni Sindacali, una
proposta di Regolamento per le assunzioni del personale presso la
Casa da Gioco di Saint-Vincent.
PRESIDENTE
: I Signori. Consiglieri hanno avuto una breve
relazione nella quale sono specificate le motivazioni per cui
sarebbe necessario procedere alla ricostituzione di questa
Commissione.
A seguito di una lettera del Presidente della Giunta, che mi
informava dell'avvenuta non accettazione da parte della SITAV del
regolamento che era stato proposto a suo tempo dalla Commissione
costituita nella scorsa legislatura, si ritiene necessario
procedere alla costituzione della nuova Commissione indicando i
rappresentanti della Regione, due per la maggioranza e uno per la
minoranza, per dare concretezza all'articolo 15 del contratto
Regione SITAV.
La SITAV. da me interpellata, ha dichiarato la sua accettazione
riguardo alla ricostituzione della Commissione e fa pervenire i
suoi due nominativi. Dopodiché, dopo la votazione del Consiglio, se
quest'ultimo riterrà necessaria la creazione di questa commissione
e la nomina dei rappresentanti, provvederò a fare il decreto di
costituzione della commissione.
PRESIDENTE
: Se nessuno chiede la parola, metto in
approvazione la costituzione della Commissione:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Propongo i Consiglieri Stévenin e
Beneforti.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
A nome del Gruppo Socialista e
Comunista propongo il Consigliere Baldassarre.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Presidente, mi scusi se la riprendo ma
lei non è stato preciso. Alcuni gruppi della minoranza hanno pro
posto il Consigliere Baldassarre ma io non sono d'accordo su questa
designazione anche se non ho altre proposte da fare. Quella non è
una proposta della minoranza nel suo complesso, ma solo di alcuni
gruppi della minoranza.
PRESIDENTE
: Se nessuno chiede la parola, passiamo alla
votazione per schede per la nomina dei componenti di questa
commissione:
ESITO DELLA VOTAZIONE
Presenti: 30
Votanti: 30
Schede valide: 30
Hanno riportato voti:
- BENEFORTI Valerio: 24
- STEVENIN Francesco: 24
- VIBERTI Ilio: 15
- BALDASSARRE Gaetano: 10
- BREUVE' Lilliana: 1
- PASCALE Liborio: 1
PRESIDENTE
: In base all'esito della votazione risultano
nominati, quali componenti della Commissione speciale mista per la
revisione del Regolamento per l'assunzione del personale della Casa
da Gioco di Saint-Vincent, i Consiglieri Beneforti Valerio,
Stévenin Francesco e Viberti Ilio.
(.... INTERRUZIONE ....)
PRESIDENTE
: Ha chiesto la parola il Vice Presidente
Dolchi; ne ha facoltà.
DOLCHI (P.C.I.):
A titolo personale vorrei contestare la
votazione: il Consiglio regionale è però sovrano in proposito.
Quando la votazione è effettuata previa specifica spiegazione del
Presidente del Consiglio che gli eletti sono rappresentanti della
maggioranza e della minoranza, ritengo che i colleghi della
maggioranza non possano, con il loro voto, alterarne il
significato. La votazione della minoranza è riservata alla
minoranza. Se la maggioranza vuole fare una votazione che comprenda
anche il rappresentante della minoranza, quest'ultimo non può che
essere il nominativo presentato dalla minoranza, altrimenti bisogna
ricorrere al voto limitato e cioè i Consiglieri possono votare al
massimo due nominativi, per cui alla minoranza rimane l'ultimo.
Questa è una mia interpretazione, a titolo puramente personale, che
però mi permetto di sottolineare.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Prendo la parola semplicemente per dire
che non so come interpretare questo voto: come una prova di stima
nei miei confronti od un tentativo di provocare all'interno della
minoranza dei dissapori.
Comunque io annuncio fin da questo momento che nel caso che non
si possa provvedere ad un diverso andamento della votazione darò le
mie dimissioni da questa Commissione, perché non è mia intenzione
far parte di organismi che riguardino l'attività della Casa da
gioco di Saint-Vincent fino a quando il mio Gruppo non mi chiederà
di farlo.
Visto che si tratta dell'ultimo Consiglio regionale prima della
pausa estiva e poiché questa Commissione dovrà mettersi al lavoro
prima del prossimo Consiglio, penso che bisognerà provvedere
affinché ci sia un Consigliere in grado di rappresentare, se non
tutta la minoranza, almeno una sua parte e comunque, non essendoci
la mia disponibilità in questo senso, io penso che bisognerà in
qualche modo provvedere affinché la Commissione possa funzionare
nella sua piena efficienza. Posso capire tutto, ma non credo che si
possano scavalcare delle regole, anche se non esplicite, di
comportamento e di correttezza tra maggioranza e minoranza. Non
vorrei che
poi si innestino dei processi di scontro a livello personale e
di commistioni in cui assolutamente non voglio cadere. Io non
voglio essere confuso con nessuno e non voglio di certo entrare a
far parte di questa maggioranza con il programma e con gli
obiettivi che questa maggioranza si è dati.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Io esprimo la più vibrata protesta per
questo modo di procedere e di soffocare i diritti della minoranza.
Pertanto chiedo ufficialmente che venga invalidata la votazione o
che venga rifatta nei termini corretti e legali che debbono sancire
il comportamento di tutti i Consiglieri nell'ambito di questo
Consiglio regionale.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ancora una volta questa
maggioranza ha dimostrato lo squallore in cui è abituata a vivere e
a procedere nei suoi lavori. Non c'era bisogno di questa
dimostrazione squallida ed insignificante, portata avanti dai
Consiglieri della maggioranza. Mi auguro che le manette siano
pronte, così finalmente ci libereremo di diversi esponenti della
maggioranza.
PRESIDENTE
: Consigliere Baldassarre, la prego di tenere
un certo tenore. Il regolamento deve essere rispettato da tutti,
anche da lei.
BALDASSARRE (P.S.D.I.):
Il Presidente del Consiglio aveva
il compito di nominare due rappresentanti della maggioranza e uno
della minoranza. La maggioranza ha dimostrato di non voler
rispettare un benché minimo ed indispensabile rapporto di
correttezza che deve esistere tra maggioranza e minoranza. Io penso
che in certi momenti si debba mettere da parte d'odio personale che
si può nutrire nei confronti di qualche Consigliere. Comunque io
accetto questa sfida e all'odio risponderò con l'odio!
PRESIDENTE
: Vorrei rispondere ad alcuni di voi. Al
Consigliere Aloisi dico che non ritengo che la votazione sia stata
fatta in modo illegale, ma che sia stata fatta rispettando i
criteri sempre seguiti in questo Consiglio e quindi rifiuto
l'ipotesi di illegalità nella votazione.
Per quanto riguarda ciò che ha detto il Vice Presidente Dolchi,
tengo a precisare che la votazione non prevedeva il voto limitato
ma che i Consiglieri potessero votare per chiunque essi
ritenessero. Una parte della minoranza aveva proposto il proprio
candidato ma poiché la maggioranza poteva votare per chi riteneva
opportuno, è risultato eletto come rappresentante della minoranza
il Consigliere Viberti. Probabilmente è una semplice questione di
buon gusto.
Il Consigliere Viberti ha rassegnato le dimissioni dalla
Commissione e, siccome quest'ultima deve essere comunque
costituita, è necessario che ora si provveda alla votazione per
quanto riguarda il membro della minoranza e non della
maggioranza.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V
.): Io credo che l'osservazione fatta dal
Consigliere Dolchi sia giusta, però è chiaro che questa votazione è
valida. La soluzione del problema potrebbe essere la seguente:
ormai il Consigliere Viberti è stato votato; quando la Commissione
si riunirà, lui si dimetterà; solo allora si potrà tornare in aula
per votare di nuovo i componenti della Commissione, due per la
maggioranza ed uno per l'opposizione. Quando si riceve una scheda
si vota chi si vuole e non si può essere limitati nella possibilità
di voto.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.).:
La question se pose d'une façon qui,
je crois, n'est pas dans les buts de la prévision de cette
commission: comme d'habitude, je crois qu'il y a des règles non
écrites qui ont toujours été respectées. Je crois qu'il serait
appréciable de pouvoir se retrouver pour quelques minutes et se
mettre d'accord sur la façon de procéder. Je ne crois pas que ce
soit la peine de continuer cette discussion absolument inutile. Je
voudrais quand même observer que certains mots ne trouvent pas leur
place à l'intérieur de ce Conseil: je le répète, c'est la première
fois qu'on entend le mot "odio" et autres genres de commentaire. Je
crois qu'on peut très bien faire sa partie, on peut discuter
n'importe quand et n'importe où sans, et je me permets de le
souligner, employer des mots semblables. On peut critiquer
l'attitude soit des forces de la majorité soit des Conseillers qui
se sont exprimés d'une certaine façon et je me permets de dire que
ceux qui ont voté d'une certaine façon, l'ont fait pour une
question d'estime et non pas pour bouleverser les règles, vu qu'on
a librement décidé de prévoir deux Conseillers pour représenter la
majorité et un pour les forces de la minorité. Je crois qu'on peut
très bien se mettre d'accord en 5 minutes sur la façon de procéder,
compte tenu de la déclaration du Conseiller Viberti qui disait ne
pas accepter de faire partie de cette commission.
Si dà atto che i lavori del Consiglio sono sospesi dalle ore
11.54 alle ore 12.01.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK