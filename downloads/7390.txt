Consiglio Regionale della Valle d'Aosta - Oggetto del Consiglio n. 1893 del 19 marzo 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1893 del 19 marzo 1986 - Resoconto
OGGETTO N. 1893/VIII - COSTITUZIONE DI UNA SOCIETÀ PER UNA
GESTIONE UNITARIA DELLA DISTRIBUZIONE DEL METANO.
(Interpellanza).
PRESIDENTE
: Do lettura dell'interpellanza presentata dai
Consiglieri Millet e Mafrica:
INTERPELLANZA
CONSTATATO che finora non si è avuta notizia di alcun passo
in avanti nella costituzione di una società pubblica o mista, a cui
partecipino i Comuni valdostani e la Regione e che gestisca in modo
unitario la costruzione della rete secondaria del metanodotto e la
distribuzione del metano;
RITENUTA urgente la costituzione di una tale società;
i sottoscritti Consiglieri regionali
INTERPELLANO
l'Assessore regionale per sapere
1)
a che punto ci si trova rispetto alla costituzione
di una società pubblica o mista per una gestione unitaria della
distribuzione del metano;
2)
quali sono i motivi che comportano gravi ritardi
nella realizzazione della scelta prima ricordata e se la Giunta
regionale persegue sempre un tale obiettivo oppure vuole proporre
soluzioni diverse.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Quando abbiamo presentato questa
interpellanza non sapevamo delle decisioni della Giunta del Comune
di Aosta; a tale riguardo vorremmo sapere dall'Assessore se ha
notizie più precise e cioè a che livello è stata presa questa
decisione e quali possono essere i riflessi rispetto ad una azienda
municipalizzata di Aosta.
Vogliamo ribadire ancora in questa interpellanza che si continua
a ritardare la realizzazione di quella società pubblica o mista,
che al di là della decisione del Comune di Aosta si doveva
concretizzare con i Comuni della Valle che di fatto avevano dato la
loro disponibilità. Il rischio è quello, come abbiamo già detto
altre volte, che arrivi il metano in Valle d'Aosta e rimanga nel
tubo, perchè fare una gestione unitaria, progettare e realizzare
delle reti secondarie, che è
la premessa per poter
utilizzare il metano, di per sé prevederà tempi abbastanza lunghi;
da qui l'urgenza di iniziare. Vorremmo sapere cosa si è fatto in
questi mesi, cosa intende fare la Giunta su questo problema.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Vorrei sottolineare alcuni dati, al di
là delle polemiche che si possono fare. Mi pare che la stessa
interpellanza segnali due obiettivi ai quali tendiamo: uno è la
gestione unitaria. Dato che la titolarità delle concessioni è di
competenza dei Comuni, è evidente che per andare alla gestione
unitaria dobbiamo prima ottenere la disponibilità di tutti i
Comuni. Finora il governo regionale ha marciato in questo senso, e
cioè si ritiene positivo per la Valle d'Aosta arrivare ad una
gestione unitaria, obiettivo al quale finora tendiamo. Come ho più
volte ribadito, l'adesione a questa proposta è stata ottenuta da
tutti i Comuni. Finora il governo regionale ha marciato in questo
senso, e cioè si ritiene positivo per la Valle d'Aosta arrivare ad
una gestione unitaria, obiettivo al quale finora tendiamo. Come ho
più volte ribadito, l'adesione a questa proposta è stata ottenuta
da tutti i Comuni meno uno.
Ci si può porre, e si porrà in termini ristretti come
prospettiva di tempo, la scelta di procedere comunque e quindi
di abbandonare la via della gestione unitaria, oppure di
continuare come stiamo facendo ad operare senza che questo debba
significare limitazione delle autonomie comunali per tendere alla
gestione unitaria.
Mi pare che il Comune di Aosta abbia avviato in questi ultimi
tempi un dibattito per operare questa scelta, la quale va a
modificare profondamente il connotato della intera vicenda metano,
e di questo dobbiamo tenerne conto responsabilmente.
L'Amministrazione regionale ha inviato tutti i 28 Comuni
interessati alla metanizzazione a fornire (e le scadenze sono con i
primi giorni del prossimo mese di aprile) la perimetrazione della
prima area di metanizzazione. Questo per poter avere gli elementi
sufficienti per una partenza immediata delle progettazioni,
comunque e qualunque sia la scelta operata dal Comune di Aosta,
anche se questa inciderà profondamente sul futuro.
Secondo, la maggioranza regionale, quindi qui non esprimo solo
il governo regionale, ha indicato un tipo di scelta che verrà
portata in Commissione, ed è quella di tendere alla costituzione di
una società mista, pubblica/privata, intendendo per pubblico la
presenza della Regione e dei Comuni che dovrebbero avere la
maggioranza, e per privato la presenza di aziende specializzate nel
settore.
Quindi la risposta all'interpellanza è in questi termini: la
Regione ha mantenuto fermo l'obiettivo di una gestione unitaria del
discorso metano, fino a limiti compatibili, cioè che con il
prossimo mese questo nodo vada sciolto. Come ho detto, la
condizione in cui si trovano i Comuni porta al di fuori della
nostra volontà il raggiungimento di questo obiettivo. Un'altra
indicazione è di procedere alla costituzione della società mista,
che verrà fatto nel più breve tempo possibile.
L'unico nodo che continua a restare non chiarito è
l'atteggiamento del Comune di Aosta.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Ringrazio l'Assessore. Rispetto alla
situazione passata un passo avanti è stato fatto, in quanto si sono
stabiliti almeno alcuni tempi: se ho capito bene, è stata inviata
ai Comuni la richiesta che ogni Comune determini la prima area che
entro il mese di aprile si dovrebbe comunque costituire, anche se
si cerca ancora di recuperare la gestione unitaria.
Da parte nostra avevamo già detto che l'obiettivo nostro era
anche quello, però, come tutte le cose, fino ad un certo punto,
perchè anche gli altri non devono essere danneggiati dalle
incertezze di un Comune seppure grande.
Mi dichiaro soddisfatto della risposta dell'Assessore,
verificheremo in seguito il da farsi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK