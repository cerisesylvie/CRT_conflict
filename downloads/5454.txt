Consiglio Regionale della Valle d'Aosta - Oggetto del Consiglio n. 346 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 346 del 10 maggio 1983 - Resoconto
OGGETTO N. 346/VII - PROPOSTA DI LEGGE CONCERNENTE:
"FINANZIAMENTO DELL'ART. 7 DELLA L.R. 7.12.1979, N. 73 RECANTE:
NORME PER LA CREAZIONE DI PATRIMONIO PUBBLICO DISPONIBILE
COSTITUITO DA IMMOBILI PER INSEDIAMENTI RESIDENZIALI E PRODUTTIVI"
- (Approvazione di un ordine del giorno)
PRESIDENTE:
La parola al Consigliere Nebbia; ne ha
facoltà.
NEBBIA - (P.S.I.):
Brevemente voglio solo ricordare quale
è il contenuto della legge 7 dicembre 1979 n. 73. E' una legge che
il Consiglio aveva votato e che prevede l'acquisizione da parte
dell'ente pubblico in genere, nel caso specifico i Comuni, le
Comunità Montane e i loro Consorzi, di immobili, intendendo per
immobili sia i terreni che i fabbricati esistenti, provvedendo alla
loro urbanizzazione e alla loro ricessione a categorie di
utilizzatori ben definite. Questa legge era stata proposta
nell'intento di dare una indicazione di carattere normativo e
operativo alle amministrazioni pubbliche per i soddisfacimento di
uno dei bisogni più elementari dell'uomo, quello della casa. Poichè
si era riscontrato ci fossero delle difficoltà da parte di tutta
una serie di operatori, dall'operatore singolo alle cooperative,
alle imprese, allo stesso Istituto autonomo case popolari, per
individuare degli immobili disponibili, acquisirli e
successivamente utilizzarli, ipotizzando che l'amministrazione
pubblica potesse avere una maggiore possibilità di intervento, in
quanto appunto amministrazione pubblica, si era proposto questo
disegno di legge il quale era stato poi votato. Ho detto questo per
ribadire che la legge n. 73 non era assolutamente un'invenzione del
Gruppo socialista e mai sperimentata altrove. Questo tipo di
operazione infatti avviene dall'inizio del secolo in zone come il
Vallese, o l'Olanda, e voglio ricordare che un meccanismo analogo
faceva parte, già dal 1962, di un disegno di legge di carattere
urbanistico presentato dal Governo. Questo prevedeva, Leggo
solamente un breve passo tanto per illustrare questa proposta di
legge, che acquistate le aree, il Comune provvedesse alle opere di
urbanizzazione primaria e cedesse con il mezzo dell'asta pubblica
il diritto di superficie sulle aree destinate all'edilizia
residenziale che restavano di proprietà del Comune. A base d'asta
viene assunto il prezzo pari all'indennità di esproprio, maggiorato
del costo di urbanizzazione, più una quota per spese generali. Ora,
l'applicazione concreta di questa legge regionale ha trovato, da
parte di alcuni Comuni, ha certa difficoltà di finanziamento perchè
per acquisire gli immobili è necessaria una qualche disponibilità
finanziaria. La stessa legge 73 prevedeva all'art. 7 la creazione
di un fondo di rotazione regionale che potesse essere utilizzato
dalle singole amministrazioni, e appena l'operazione si concludeva,
essere restituito e quindi essere rimborsato, al fondo di rotazione
generale stesso. La proposta di legge è semplicemente la legge di
finanziamento di questo art. 7 e prevede all'incirca di mettere in
moto 800 milioni all'anno quando il funzionamento sarà a
regime.
PRESIDENTE:
E' aperta la discussione generale. La parola
al Consigliere Tonino; ne ha facoltà.
TONINO - (P.C.I.):
Siamo d'accordo sulla proposta di
legge in quanto il provvedimento che questo Consiglio ha votato nel
'79, la legge n. 73 appunto, non solo ha trovato scarsa
applicazione, come è scritto nella relazione, ma non ne ha trovata
affatto. Senza il fondo di rotazione infatti, nessun Comune ha
potuto applicare le parti più interessanti di quella legge, nel
senso che l'aspetto più significativo, a nostro avviso, è la
istituzione di questo fondo che può permettere ai Comuni di
svolgere la funzione di acquistare, di assegnare e perciò assumere
un ruolo più attivo nella politica comunale per la casa. Per queste
ragioni, il fatto che oggi la legge sia finalmente finanziata,
anche se con un intervento modesto, è, comunque, positivo. Io
intervengo brevemente su un'altra questione. Approfittando
dell'attinenza con questa proposta di legge che riguarda la casa,
abbiamo proposto un ordine del giorno che riguarda l'applicazione
della legge 513 del '77. L'art. 29 di quella legge prevede che, su
proposta motivata dell'Istituto autonomo per le case popolari, la
Regione può autorizzare il trasferimento in proprietà agli
assegnatari degli alloggi di edilizia residenziale pubblica
compresi in edifici nei quali i trasferimenti già perfezionati non
siano inferiori agli 8/10 della loro consistenza complessiva o la
cui cessione sia utile per una migliore gestione del patrimonio
amministrato, a condizione che gli alloggi per la loro consistenza
ed ubicazione abbiano scarsa rilevanza sociale e nei limiti
comunque del 5% del patrimonio gestito dall'Istituto. Questo art.
29 della 513, ricordo che la 513 fu la legge che bloccò la formula
del riscatto, ha il preciso scopo di razionalizzare quelle
situazioni in cui una parte consistente di questi appartamenti
erano già stati ceduti. Ora, siccome ci risulta che esistano, nella
nostra Regione, situazioni di questo tipo, noi crediamo che sia più
utile, anche ai fini di una migliore gestione del patrimonio, avere
edifici che sono gestiti in toto dall'Istituto autonomo case
popolari e altri edifici che siano stati invece riscattati e che
funzionano secondo le regole di tutte le case. Per queste ragioni
chiediamo, con questo ordine del giorno, che la Giunta,
naturalmente sentendo le proposte dell'Istituto autonomo delle case
popolari, così come previsto dalla legge, metta in cantiere i
provvedimenti necessari per arrivare a questo risultato che,
ripeto, mi sembra semplifichi una situazione che in alcuni casi non
ha ragione di esistere, cioè che l'istituto debba gestire due o tre
appartamenti in un immobile già quasi completamente riscattato:
credo si tratti di una situazione non razionale.
PRESIDENTE:
Do lettura dell'ordine del giorno presentato
dal gruppo comunista:
Il Consiglio regionale
VISTO che l'art. 29 della legge 8 agosto 1977, n. 513 prevede
che la Regione può autorizzare, a determinate condizioni, il
trasferimento in proprietà agli assegnatari, degli alloggi di
edilizia residenziale pubblica compresi negli edifici nei quali si
sono già perfezionati riscatti per almeno gli otto decimi della
loro consistenza;
TENUTO CONTO che tali trasferimenti possono essere utili ai
fini di una migliore gestione del patrimonio dello
I.A.C.P.;
AL FINE di risolvere positivamente situazioni che presentano
casi di disparità di trattamento nei confronti di inquilini di uno
stesso stabile;
INVITA
la Giunta regionale ad assumere previa proposta motivata
dell'istituto autonomo case popolari, i provvedimenti necessari per
completare il trasferimento in proprietà degli alloggi di edilizia
residenziale pubblica secondo quanto stabilito dalla legge
513/1977.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Devo confessare il mio stupore, non
per la proposta di legge del Consigliere Nebbia, ma per questo
ordine del giorno. Perchè lo I.A.C.P. mai ha fatto cenno alle
situazioni di cui all'articolo appena letto dal Consigliere Tonino,
"non superiore al 5% della consistenza del patrimonio gestito in
stabili che per gli 8/10 ecc.." in quelle particolari situazioni
che a determinate condizioni permettono il riscatto. E questo è il
primo punto.
Punto secondo: direi che è chiaro che questo ordine del giorno
si rivolge alla prossima Giunta, per ovvi motivi, per i calcoli
della consistenza. Per cui sarebbe facile a chiunque di prenderne
atto. Ora, per una ragione d'onestà, io volevo dire al Consigliere
Tonino che, personalmente, salvo casi specifici che non siano
provati, sono contrario ai riscatti. Perchè ad Aosta, e possiamo
citare gli esempi, non andando lontano a questo palazzo basta
considerare L'I.N.C.I.S., si è creata una situazione on i riscatti
in cui il gatto si morde La coda. Cioè noi facciamo della edilizia
economica popolare, mettiamo dentro qualcuno, va a riscatto,
diventa addirittura, come determinati casi che potrei citare,
seconda residenza o viene affittato sul libero mercato, come tu sai
benissimo perchè conosci questo settore, e viene sottratto così
alla disponibilità di coloro che invece hanno bisogno di un
alloggio. Noi quindi costruiamo altri alloggi, abbiamo alloggi
malsani che sono occupati e che sono poi titolo per occupare quegli
altri alloggi costruiti, e andiamo avanti all'infinito. Ora, sempre
per uno scrupolo, se ci sono dei casi particolari sono disposto ad
esaminarli, però vorrei che fossero effettivamente tali. Se invece
si parla di riscatto in senso generico devo dire che non siamo
favorevoli per i motivi che ho esposto, che credo possano essere
approfonditi insieme e che possano essere documentati. Se il
Consigliere Tonino mi sottopone dei casi particolari, può venirmi a
trovare e possiamo esaminarli insieme e allora la Regione potrebbe
iniziare le procedure; se invece si tratta semplicemente di una
parola che può sembrare magica, ma che poi rischia di provocare dei
guasti sociali notevoli, allora non saremmo d'accordo.
PRESIDENTE:
La parola al Consigliere Bajocco; ne ha
facoltà.
BAJOCCO - (P.C.I.):
Solo per un chiarimento sull'ordine
del giorno che ha presentato il Gruppo comunista. Io stesso abito
in una casa popolare, dove 180 alloggi sono tutti quanti alloggi
non riscattati. Vi sono altri esempi in via Gastaldi e in via
Federico Sacco, mentre vicino alla Maternità vi è una casa di 24
alloggi e, guarda caso, 21 sono riscattati, 3 di questi sono da
riscattare perchè con l'entrata in vigore della legge, le pratiche,
già inoltrate presso l'Istituto, sono state bloccate. Ecco, la
nostra richiesta decisamente è di esaminare questi casi
particolari. Io capisco, anche noi abbiamo visto nel quartiere Dora
che le case sono tutte passate a riscatto, sono state vendute tre o
quattro volte, e su questo non siamo d'accordo neanche noi. Siamo
d'accordo anche per il problema delle case a riscatto, nel caso in
cui uno un domani dovesse vendere o andare via, questa casa deve
ritornare all'Istituto. Lo scopo della casa a riscatto è dare
garanzia al cittadino che ha vissuto per 30 anni in quella casa e
che nel momento in cui i figli se ne vanno e rimangono i vecchi,
questi non vengano spostati perchè l'alloggio ha una camera in più.
Ecco noi su questo non saremo mai d'accordo. E' per questo che
vogliamo dare una garanzia che questa gente possa rimanere nella
propria casa. Questo ordine del giorno ha questo scopo: in Via
Taldi, in via Mont Falère, per esempio, vi sono dei piccoli casi
che si potrebbero risolvere.
PRESIDENTE:
La parola al Consigliere Nebbia; ne ha
facoltà.
NEBBIA - (P.S.I.):
Evidentemente intervengo sull'ordine
del giorno e vorrei dire che di questo argomento c'eravamo già
interessati ultimamente e avevamo fatto una certa indagine sulla
consistenza del fenomeno, che risulta esserci, però in modo
piuttosto ridotto e limitato ad alcuni casi particolari che
potrebbero essere esaminati singolarmente. Quindi se i proponenti
l'ordine del giorno volessero modificare il deliberato per
adeguarlo maggiormente a questo modo di vedere il problema, noi lo
voteremo volentieri; cioè esaminare i casi particolari che
potrebbero esserci. Sul piano generale anche noi non siamo
d'accordo su uno svincolo generalizzato e anzi farei riferimento a,
mi pare, una valutazione che proprio qualche giorno fa è stata
riportata dai giornali, valutazione credo del direttore generale
dell'I.A.C.P., che affermava essere uno dei problemi maggiori della
struttura pubblica dell'abitazione proprio quello dello svincolo di
una generosa quota di alloggi che è avvenuta negli ultimi anni. Per
cui il problema dell'abitazione, che dovrebbe essere garantito a
particolari categorie di cittadini da parte dell'Istituto autonomo
case popolari, proprio con il metodo dell'affitto, verrebbe ad
essere, anzi è, irrisolto non solamente in sede locale ma lo è
praticamente in tutta Italia. Si è creato infatti un notevole
squilibrio tra il patrimonio pubblico disponibile per l'affitto, e
il patrimonio che è stato alienato, non permettendo la mobilità
alle persone. Quindi chiediamo ai proponenti o di modificare o di
concordare con il Presidente della Giunta un testo adeguato che
possa vedere il nostro assenso.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Seguendo la linea cui ha accennato il
Consigliere Nebbia propongo questo emendamento: "invita la Giunta
regionale ad accertare se esistono le condizioni di cui all'art. 29
della legge e conseguentemente ad adottare le procedure per
completare il trasferimento ecc...". Questo perchè se noi
accettassimo l'ordine del giorno così com'è e se l'Istituto
autonomo case popolari continua, come ha fatto almeno da quando
sono Presidente io, ad ignorare completamente di comunicare alla
Presidenza della Giunta, salvo...(interruzione)...In questo senso,
"ad accertare se esistono le condizioni": se esistono, me lo dite e
io l'esamino subito.
PRESIDENTE:
La parola al Consigliere Tonino; ne ha
facoltà.
TONINO - (P.C.I.):
Accettiamo l'aggiunti del Presidente
della Giunta. Rispetto a: riscatti noi abbiamo una posizione
chiarissima. Bajocco è testimone che all'indomani dell'uscita della
legge 51: in una riunione al quartiere Europa, no: siamo stati gli
unici a sostenere questo legge. Comunque non torniamo su questo
aspetto. La nostra intenzione è d: risolvere i casi particolari e
non d: riaprire una generalizzazione dei riscatti. Noi prendiamo
atto, tra l'altro della dichiarazione che ha fatto il Presidente
della Giunta che l'Istituto non avrebbe mai fatto presente la
questione ufficialmente. Credo che sia un metodo scorretto, nel
senso che da una parte s: dice che la Regione non interviene, (
dall'altra, a quanto si sente oggi, noi ci sarebbero le richieste.
In ogni caso direi che l'aggiunta proposta va ancora meglio, in
quanto la nostra opinione è di risolvere, se ci sono, quei casi
particolari.
PRESIDENTE:
Do lettura dell'ordine del giorno con
l'emendamento del Presidente della Giunta, e lo metto in
approvazione:
ORDINE DEL GIORNO
Il Consiglio regionale
VISTO che l'art. 29 della legge 8 agosto 1977, n. 513 prevede
che la Regione può autorizzare, a determinate condizioni, il
trasferimento in proprietà agli assegnatari, degli alloggi di
edilizia residenziale pubblica compresi negli edifici nei quali si
sono già perfezionati riscatti per almeno gli otto decimi della
loro consistenza;
TENUTO CONTO che tali trasferimenti possono essere utili ai
fini di una migliore gestione del patrimonio dello I. A. C.
P;
AL FINE di risolvere positivamente situazioni che presentano
casi di disparità di trattamento nei confronti di inquilini di uno
stesso stabile;
INVITA
la Giunta regionale ad accertare se esistano le condizioni di
cui all'art. 29 della legge e conseguentemente ad attuare le
procedure per completare il trasferimento in proprietà degli
alloggi di edilizia residenziale pubblica secondo quanto stabilito
dalla legge 513/1977.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Nello stesso tempo, chiusa la discussione
generale, passiamo ora all'esame dell'articolato.
Do lettura dell'art. 1:
ART .1
FINALITA
Per l'erogazione dei benefici previsti dalla legge regionale
7.12.1979, n. 73, è istituito, con riferimento all'art. 7 della
legge stessa, un fondo regionale di rotazione per la concessione a
favore dei Comuni, delle Comunità Montane e loro Consorzi, dei
finanziamenti necessari per la creazione di un patrimonio pubblico
disponibile.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 2:
ART. 2
ENTITA' DEI FINANZIAMENTI
I finanziamenti concessi potranno essere ragguagliati da un
minimo del 40% sino ad un massimo del 70% della spesa ritenuta
ammissibile.
Ogni singolo finanziamento non
p
otrà superare il
30% dell'importo previsto in gestione per l'anno finanziario in
corso.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
ART. 3
PROCEDURA PER LE DOMANDE DI FINANZIAMENTO
Le richieste per fruire dei Finanziamenti previsti dal fondo
regionale di rotazione vanno presentate al Presidente della Giunta
regionale corredate da adeguata documentazione che contenga e
illustri:
i motivi che informano le scelte dell'Ente pubblico che
richiede il Finanziamento;
le caratteristiche urbanistico--edilizie degli immobili
oggetto di acquisizione;
i programmi di utilizzazione dell'immobile;
gli elementi tecnici ed economici che giustifichino
l'ammontare dell'importo concordato per l'acquisizione;
l'ammontare presunto del prezzo di cessione come definito
dall'art. 5 del la L.R. 7.12.1979, n. 73;
il programma di rimborso del finanziamento.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 4:
ART. 4
MODALITA' DI EROGAZIONE
Le domande di finanziamento vengono ordinate secondo una
graduatoria ed esaminate dalla Giunta regionale almeno ogni tre
mesi.
In funzione della graduatoria sono attribuiti dalla Giunta
regionale i finanziamenti.
I parametri determinanti la graduatoria sono:
la necessità e l'urgenza di costituire il patrimonio
pubblico;
la rapidità di attuazione dei programmi;
la prevalenza del recupero edilizio rispetto a scelte per
nuovi insediamenti;
l'entità percentuale della partecipazione economica da parte
dell'Ente autore della richiesta;
la ridotta entità di somme aggiuntive destinate a costituire,
ai sensi del 2° comma dell'art. 5 della L.R. 7.12.1979 n. 73 il
prezzo di cessione.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'articolo 5:
ART. 5
RIMBORSO DEL FINANZIAMENTO
Non appena i Comuni, le Comunità Montane e i loro Consorzi
che hanno ottenuto il finanziamento regionale abbiano alienato gli
immobili ai sensi dell'art. 4 della L.R. 7.12.1979, n. 73,
l'importo del corrispondente finanziamento viene trasferito alla
Regione, che lo destina a ricostituire il fondo di rotazione, entro
un mese dalla percezione della somma.
Nel caso di mancata alienazione del l'immobile i Comuni, le
Comunità Montane e loro Consorzi devono rimborsare alla Regione
l'intero ammontare del finanziamento entro due anni dalla data
della delibera di concessione dello stesso da parte della Giunta
regionale.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 6:
ART. 6
L'onere complessivo di lire 400 milioni derivante dalla
applicazione della presente legge graverà sul cap. 22730 "Spese per
finanziare il fondo regionale di rotazione istituito a favore dei
Comuni, delle Comunità Montane e dei loro Consorzi per la creazione
di un patrimonio pubblico disponibile L.R. 7.12.1979, n .73" di
nuova istituzione nella parte spesa del bilancio preventivo della
Regione per l'esercizio finanziario 1983.
Alla copertura dell'onere di cui al comma precedente, si
provvede mediante prelievo per lire 400 milioni dello stanziamento
iscritto al cap. 50150 "Fondo globale per il finanziamento di spese
per ulteriori programmi di sviluppo - spese di investimento,
allegato n. 8 - settore I - Assetto del territorio e tutela
dell'ambiente, relativo al collegamento ridotto a lire
23.100.000.000.
La gestione del fondo di rotazione, nei limiti della sua
dotazione e dei rientri di cui all'art. 5, graverà sui capitoli di
partite di giro che si istituiscono nella parte entrata (n. 12150)
e nella parte spesa (n. 52060) del bilancio di previsione della
Regione per l'esercizio 1983 e sui corrispondenti capitoli dei
futuri bilanci.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 7:
ART. 7
Al bilancio di previsione della Regione per l'esercizio 1983
sono apportate le seguenti variazioni:
Parte Entrata
Variazioni in aumento:
Titolo VI - Entrate per contabilità speciali
Categoria 20° - Partite di giro
Cap. 12150 (di nuova istituzione)
"Gestione fondo regionale di rotazione istituito a favore dei
Comuni, delle Comunità Mon tane e dei loro Consorzi per la
creazione di un patrimonio pubblico disponibile"
L.R. 7.12.1979, n. 73
L. R £ 800 000. 000
Parte Spesa
Variazione in diminuzione:
Cap 50150 - "Fondo globale per il finanziamento di spese per
ulteriori programmi di sviluppo
(spese di investimento)
£ 400.000.000 Variazione in aumento: (Capitoli di nuova
istituzione)
Settore 2.1. - Interventi a carattere generale
Programma 2.1.1. - Finanza locale
Cap. 22730 - "Spese per finanziare il fon do regionale di
rotazione istituito a favore dei Comuni, delle Comunità Montane e
dei loro Consorzi per la creazione di un patrimonio pubblico
disponibile"
L.R. 7.12.1979, n. 73
L. R £ 400. 000. 000 Settore 4 - Contabilità Speciali
Programma 4.1. - Partite di giro
Cap. 52060 - "Gestione fondo regionale di rotazione istituito
a favore dei Comuni, delle Comunità Montane e dei loro Consorzi per
la creazione di un patrimonio pubblico disponibile"
L.R. 7.12.1979, n. 73
L. R £ 800. 000. 000
TOTALE IN AUMENTO L. 200. 000. 000
La seguente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Pertanto il Consiglio è chiamato a votare sul
complesso della legge.
VOTAZIONE SEGRETA
PRESIDENT: Résultat du vote relatif à l'objet inscrit à l'ordre
du jour au n° 39; il s'agit du projet de loi n° 495:
Présents et votants: 29
Avis favorables: 24
Avis contraires 5
Le Conseil approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK