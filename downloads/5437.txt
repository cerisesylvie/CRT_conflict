Consiglio Regionale della Valle d'Aosta - Oggetto del Consiglio n. 329 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 329 del 10 maggio 1983 - Resoconto
OGGETTO N. 329/VII - DISEGNO DI LEGGE CONCERNENTE:
"CONCESSIONE DI GARANZIA FIDEIUSSORIA DELLA REGIONE, PRESSO
ISTITUTI DI CREDITO PER LA CONCESSIONE DI PRESTITI E DI FIDO
BANCARIO A FAVORE DELL'AZIENDA AUTONOMA "AGRARIA REGIONALE
VALDOSTANA".
PRESIDENTE:
La parola all'Assessore all'Agricoltura e
Foreste Marcoz, ne ha facoltà.
MARCOZ - (U.V.):
Come detto chiaramente nella relazione
allegata al disegno di legge, l'Azienda regionale chiede anche
quest'anno una fideiussione bancaria di 450 milioni, la metà quasi
dell'anno scorso, in quanto dopo il contributo della Regione di un
miliardo, sono meno esigenti le richieste di credito da parte di
questa società. Quindi la Giunta propone al Consiglio regionale
l'approvazione di questa fideiussione di 450 milioni per le note
operazioni bancarie a cui l'Agraria regionale deve sottostare.
PRESIDENTE:
La parola al Consigliere Carlassare; né ha
facoltà:
CARLASSARE - (D.P. - N.S.):
Indubbiamente l'Agraria
valdostana svolge una funzione utile e proficua nei confronti del
l'agricoltura. Ritengo, proprio leggendo e cercando di interpretare
quanto esposto dalla relazione, che l'Azienda Agraria regionale si
proponga di intervenire in favore degli agricoltori valdostani
fornendo non solo un servizio per il commercio, ma fornendo un
servizio che soddisfi nel modo migliore possibile le esigenze di
carattere specialistico per quanto riguarda concimi, attrezzature,
macchine. Io ritengo, e da questa risposta dipende il mio voto
favorevole o contrario a questa fideiussione, di dover chiedere
all'Assessore se l'Azienda ha sviluppato una precisa e attenta
analisi dell'evoluzione del parco macchine occorrente in Valle
d'Aosta. Questo, infatti, deve poter fornire, agli agricoltori
valdostani, non solo la merce in quanto tale, ma saper indirizzare
l'utilizzo di determinate macchine, e di determinati prodotti più
convenienti, più utili; di determinati concimi chimici perché meno
dannosi e così via. In particolare, vorrei porre una serie di
quesiti che riguardano la, meccanizzazione dell'agricoltura e le
macchine agricole, derivanti da una riflessione che, a mio avviso,
dovrebbe essere fatta nell'ambito dell'agraria e nell'ambito
dell'Assessorato, proprio per sapere indirizzare meglio la scelta
del tipo di macchinari e dei mezzi da adattare alle caratteristiche
dell'agricoltura della nostra Regione.
I prati, i pascoli e gli erbai hanno grande importanza
nell'agricoltura valdostana e nell'agricoltura italiana. I primi si
estendono su una superficie, riferita al discorso generale, per
circa 3.800.000 ettari, i secondi su circa 4.000.000, gli erbai su
circa 1.500.000 ettari, occupano un complesso del 50% della
superficie agricola utile. Il foraggio è alimento basilare per
l'allevamento degli animali poligastrici, la sua lavorazione sempre
più di attualità per la vastità di problemi che si creano
specialmente con la fienagione e dagli esiti di tale lavorazione
dipende buona parte del progresso zootecnico. Questa affermazione
mi pare sia incontestabile. Da qui deriva l'esigenza di fornire un
servizio, non solo efficiente per quanto riguarda la qualità, ma
anche per quanto riguarda le caratteristiche dei mezzi, di modo che
siano effettivamente in grado di sviluppare quelle lavorazioni che
sono più confacenti al territorio della nostra Regione.
L'evoluzione sociale dell'ultimo dopoguerra ha portato da un lato
una notevole diminuzione di manodopera salariale attiva, e questa
è, mi pare, una verità incontestabile, e dall'altro ad un elevato
costo della stessa, e anche questo mi pare che il nostro Assessore
possa confermarlo, soprattutto per quanto riguarda le lavorazioni
in alta montagna dove il costo della manodopera incide sempre più
fortemente; ne deriva la necessità di recuperare questi costi con
dei prodotti che sono ad altissima resa, sia per quanto riguarda
attrezzature, sia per quanto riguarda concimi e via discorrendo.
Condizioni queste che avrebbero potuto influire negativamente sulla
produttività interdipendente dei due settori. L'introduzione di
nuovi sistemi agrotecnici, di nuove macchine, l'organizzazione del
lavoro di queste ultime in rapporto alla manodopera e alle
necessità aziendali, hanno risolto e risolvono tuttora, per gradi,
i problemi che li hanno originati. E mi pare che anche questa sia
una verità inconfutabile, che bisogna tener presente per valutare
se dare un voto favorevole o meno alla fidejussione dell'agraria
regionale in quanto, se questa struttura commerciale è in grado di
fornire questo tipo di intervento, indubbiamente bisogna essere
favorevoli. Se giudichiamo che questa struttura non sia in grado di
fornire questo tipo di intervento qualificato, penso che la
concessione della fidejussione sia una spesa inutile. Infatti,
grazie all'avvento delle macchine e allo stabilirsi di una sempre
più confacente meccanizzazione si sono potuti ridurre i tempi di
lavoro, sopperire all'insufficiente manodopera e, in ultima
analisi, contenere entro limiti ancora ragionevoli i costi di
produzione. Verità anche questa sacrosanta. Io penso che se nei
nostri villaggi ci fossero delle lavorazioni come quelle di
30-40-50 anni fa, praticamente non ci sarebbe più nessuno, mentre
grazie alle macchine, falciatrici, trattori, anche le umili
vespette e motoseghe, continua in qualche misura ad esserci una
presenza attiva in questi villaggi. Tuttavia, per quanto si siano
fatti notevoli progressi nel settore della meccanizzazione
agricola, si è ancora lontani, per molteplici e svariate ragioni,
dal raggiungere un livello ottimale. Si tratta a mio avviso di
cercare di intervenire con scelte molto precise sul tipo di
meccanizzazione da favorire nel settore agricolo. La lavorazione
delle colture prative, nella pianura Padana, ... (interruzione) ...
Ci interessa poco in quanto svolta altrove, però è interessante
verificare come ci siano 4 o 6 tagli annuali, che richiedono se
svolti secondo i sistemi tradizionali, 180-200 ore complessive di
manodopera per ettaro di cui 130-160 sono assorbite dalla sola
raccolta manuale
(interruzione) ... Per favore Signor Presidente, la prego,
intervenga nei confronti dei Consiglieri che mi impediscono di
svolgere regolarmente il mio intervento....
I predetti valori si riducono a 100-140 ore per ettaro
complessive, e anche meno, di cui 30-40 ore uomo per ettaro,
attraverso una raccolta meccanizzata, avvalendosi dell'applicazione
dei più moderni sistemi. Penso che questo sia un suggerimento che
deve essere fatto proprio dall'Assessore all'Agricoltura e Foreste
in quanto, anche se questi dati sono riferiti alla pianura Padana,
penso siano trasportabili in misura, se non uguale, analoga per
quanto riguarda la lavorazione in montagna che, se fatta a braccia,
richiede più ore della lavorazione in pianura. E' quindi possibile
riuscire, attraverso dei macchinari che sono congegnati per
intervenire in questi territori di montagna, ad avere un grosso
abbattimento del lavoro umano, che si traduce in una grossa resa,
in termini economici.
E' opportuno dire, a questo proposito, che i più razionali
impieghi, quindi i più sensibili risparmi, si hanno in
corrispondenza di una meccanizzazione delle colture attraverso
l'industrializzazione dell'Azienda attraverso una scelta non già di
costose singole macchine, bensì di catene operative equilibrate ed
alta produttività che interessino lo svolgimento dei cicli di
lavoro dal taglio al consumo del foraggio, senza che l'uomo debba
mai intervenire con il suo lavoro, prettamente manuale che, come
tale, potrebbe gravare negativamente sul rendimento dell'intero
complesso operativo. Mi pare che questa riflessione sia
fondamentale per determinare il tipo e il metodo di intervento
promozionale da seguire come Assessorato all'Agricoltura. Io
ritengo che l'Assessorato e l'Assessore all'Agricoltura debbano
promuovere soprattutto quegli studi, quelle ricerche, quelle
sperimentazioni, che consentono di ipotizzar delle organizzazioni
del lavoro agricolo più integrate e che danno la possibilità di una
maggiore resa del lavoro stesso. Senza questo tipo di intervento
promozionale da parte dell'Assessorato io ritengo che sarà
estremamente difficile far sì che le singole aziende che operano
nel nostro territorio, riescano ad ipotizzare questo tipo di
organizzazione del lavoro diversa che consenta una maggiore
produttività. In questo senso va fatta, consentitemelo, una
riflessione anche su quelli che sono i vari interventi ad hoc che
molte volte vengono fatti senza aver presente una ipotesi
complessiva di intervento. In questo senso io pongo un preciso
quesito, ed è il secondo che pongo all'Assessore: se l'intervento
finanziario, da parte dell'Amministrazione regionale, in favore
della Azienda agraria regionale, rientra in un piano che prevede la
creazione di una più diversa e qualificata politica di intervento
nei confronti della meccanizzazione agricola nella nostra
Regione.
PRESIDENTE:
Chiede la parola il Consigliere Tonino; ne ha
facoltà.
TONINO-(P.C.I.):
Io voglio solo fare una richiesta
all'Assessore Marcoz. Chiedo se, nell'ambito della risposta ai
quesiti che ha posto il Consigliere Carlassare, può informare il
Consiglio su qual è la situazione finanziaria dell'Agraria
regionale valdostana, soprattutto dopo la dotazione della
Finanziaria regionale di un fondo di un miliardo che, se non
ricordo male, è stato deliberato da questo Consiglio qualche mese
fa. E, se possibile, chiedo anche quali sono le misure che
l'Agraria regionale sta adottando per cercare di arrivare ad una
gestione il più economicamente valida.
PRESIDENTE:
Se non ci sono altri, possiamo dare la parola
all'Assessore all'Agricoltura e Foreste Marcoz per le risposte e le
conclusioni.
MARCOZ - (U.V.):
Aspetto il bilancio dell'Agraria
regionale per sapere quale sia stato l'andamento dell'anno '82. Per
quel che riguarda le nuove prospettive, so che l'Agraria regionale
sta predisponendo delle attività collaterali che diano la
possibilità di integrare, se così si può dire, il deficit di
gestione. Come Assessorato all'Agricoltura siamo alla ricerca di
nuovi macchinari che diano la possibilità ai nostri contadini di
una minor fatica nella coltivazione dei loro terreni. Stiamo, come
servizio di assistenza tecnica, provando macchine nuove. Io credo
in certi casi alle scelte, al decentramento, a certi enti. Quindi
credo alle scelte fatte dal Consiglio di amministrazione
dell'Agraria regionale: se qualcosa è stato fatto male non è colpa
del Consiglio di Amministrazione, pur trattandosi di scelte fatte
dall'attuale Consiglio di Amministrazione. Credo siano decisioni
difficili da prendersi, che verranno valutate non oggi ma nel
tempo, con l'andare degli anni.
PRESIDENTE:
Si passa all'esame dell'articolato. Do
lettura dell'art. 1:
ART. 1
La Giunta regionale è autorizzata a concedere la garanzia
fidejussoria della Regione, per la durata di un anno, presso
Istituti di Credito, a favore dell'Azienda Autonoma "Agraria
Regionale Valdostana", istituita con legge regionale 23.5.1973, n.
27, fino alla concorrenza massima di complessive Lire 450 milioni,
per operazioni di finanziamento delle spese di esercizio inerenti
alle finalità statutarie dell'azienda stessa.
La garanzia fidejussoria comprende, altresì, gli interessi,
le spese, le imposte e gli altri accessori richiesti dagli istituti
di credito mutuanti.
Tale garanzia fidejussoria ha carattere sussidiario a norma
del 2° comma dell'art. 1944 del Codice Civile ai fini della
preventiva escussione del debitore principale.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Dà. Lettura dell'art
ART. 2
La concessione della garanzia fidejussoria regionale è
subordinata all'impegno, da parte dell'Azienda Autonoma "Agraria
Regionale Valdostana", di sottoporre la propria contabilità e
operazioni di gestione a periodici controlli in ogni più ampia
forma disposti dalla Giunta regionale, nonchè all'impegno di
trasmettere alla Regione - Assessorato Agricoltura e Foreste - gli
elenchi mensili delle operazioni effettuate.
La concessione della garanzia fidejussoria regionale è,
altresì, subordinata all'impegno da parte degli istituti di
credito, di trasmettere alla Regione gli estratti dei conti
trimestrali bancari relativi alle operazioni finanziarie e
contabili dell'azienda.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 3:
ART. 3
Il Presidente della Giunta regionale e, in caso di sua
assenza o impedimento, l'Assessore regionale alle Finanze, sono
autorizzati a sottoscrivere gli atti necessari per la concessione a
nome e per conto della Regione della garanzia fidejussoria di cui
ai precedenti articoli, secondo le condizioni e le modalità in
vigore presso gli Istituti di credito nonchè a provvedere agli atti
conservativi dei diritti della Regione e al recupero delle somme
eventualmente risultanti a credito della Regione.
La Giunta regionale, è altresì, autorizzata a revocare, in
ogni tempo, la garanzia fidejussoria dandone tempestiva
comunicazione al Consiglio.
PRESIDENTE:
Metto in votazione l'articolo testè
letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 4:
ART. 4
Ai sensi della legge regionale 1.4.1975, n. 7, gli eventuali
maggiori oneri derivanti dalla concessione della garanzia
fidejussoria prevista dalla presente legge valutati in L. 1.000.000
faranno carico al cap. 51000 del bilancio in corso.
Alla copertura di cui al comma precedente si fa fronte
mediante riduzione di pari importo dallo stanziamento iscritto al
cap. 50050 della Parte Spesa del bilancio di previsione della
Regione per l'anno 1981.
La previsione di spesa iscritta al settore II - Sviluppo
economico dell'allegato n. 8 alla legge regionale 30.12.1982, n.
104 relativa al rifinanziamento della legge regionale 9.5.1977, n.
26, è destinato per L. 1.000.000 alla copertura della presente
legge.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'art. 5:
ART. 5
Al bilancio di previsione della Regione per l'anno 1983 sono
apportate le seguenti variazioni:
Parte Spesa
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali
(spese di investimento)
L. 1.000.000
Variazione in aumento:
Cap. 51000 - Oneri derivanti dalle garanzie prestate dalla
Regione in dipendenza di disposizioni legislative
L.R. 1.4.1975, n. 7
L 1.000.000
Nell'allegato n. 9 del bilancio di previsione della Regione
per l'anno finanziario 1983 approvato con legge regionale
30.12.1982, n. 104 è aggiunto quanto segue:
Legge regionale ....................
Garanzia fidejussoria della Regione presso Istituti di
Credito per la assunzione di un mutuo bancario da parte
dell'Azienda Autonoma "Agraria Regionale Valdostana".
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Non c'è richiesta d'urgenza, con
l'approvazione dell'art. 5 termina la votazione sugli articoli. Il
Consiglio è ora chiamato ad esprimersi, con votazione segreta, sul
complesso della legge.
VOTAZIONE SEGRETA
PRESIDENT:
Résultat du vote relatif à l'objet inscrit à
l'ordre du jour au n°27/quarter. Il s'agit de la loi 535:
Présents: 31
Votants: 31
Avis favorables: 31
Pas d'avis contraires
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK