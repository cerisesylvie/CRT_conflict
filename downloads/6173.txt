Consiglio Regionale della Valle d'Aosta - Oggetto del Consiglio n. 616 del 31 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 616 del 31 maggio 1984 - Resoconto
OGGETTO N. 616/VIII - RIAPPROVAZIONE AI SENSI DELL'ULTIMO
COMMA DELL'ART. 31 DELLO STATUTO DELLA LEGGE REGIONALE CONCERNENTE:
"MODIFICAZIONI DELLA PIANTA ORGANICA DEI POSTI E DEL PERSONALE
DELL'ASSESSORATO REGIONALE DELLA SANITA' ED ASSISTENZA
SOCIALE".
PRESIDENTE:
Dichiaro aperta la discussione generale.
Ha chiesto la parola l'Assessore alla Sanità ed Assistenza
Sociale Marcoz; ne ha facoltà.
MARCOZ (U.V.):
Nella relazione abbiamo cercato di essere
piuttosto precisi e di ribadire i criteri indicati dalla
Commissione di Coordinamento. Non occorre aggiungere, credo, che le
chiarificazioni dell'Assessorato sono più che sufficienti e che la
Giunta ripropone questo disegno di legge al Consiglio regionale per
l'approvazione.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io credo che alcune osservazioni della
Commissione di coordinamento siano effettivamente criticabili
perchè entrano nel merito del provvedimento. Se non sbaglio, però,
il giudizio che il nostro gruppo aveva dato sul disegno di legge
non era del tutto positivo: avevamo criticato alcune impostazioni
del disegno di legge ed avevamo proposto delle modifiche che non
erano state accolte. Quindi noi confermiamo la nostra astensione
come nelle altre occasioni.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche il nostro gruppo si astiene su
questo provvedimento che avevamo già cercato inutilmente di
modificare e non ci sembra che la ripresentazione sia una questione
di principio ma di tecnica-amministrativa, perciò non ci sentiamo
di approvarla.
PRESIDENTE:
Passiamo all'esame dell'articolato.
Se nessuno chiede la parola do lettura dell'articolo 1:
Art.
1
In attesa del riordino delle funzioni in materia di servizi
socio-assistenziali, nelle tabelle organiche dei posti del
personale dell'Amministrazione regionale, nonchè nelle tabelle di
attuazione della carriera economica, di cui agli allegati A) e C)
della legge regionale 9 febbraio 1978, n. 1, sono istituiti i
seguenti nuovi posti:
- 4 posti di assistente sociale (8° livello - ruolo
speciale);
- 32 posti di assistente educatore (7° livello - ruolo del
personale addetto all'assistenza educativa);
- 5
posti di assistente (5° livello - ruolo del personale
addetto all'assistenza).
PRESIDENTE
: Se nessuno chiede la parola per dichiarazioni
di voto, pongo in votazione l'articolo 1.
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet e
Riccarand)
Il Consiglio approva.
PRESIDENTE:
Do lettura dell'articolo 2:
Art. 2
Per la nomina al posto di assistente educatore è
richiesto il titolo di studio di istruzione secondaria di
secondo grado integrato da attestato di assistente educatore
conseguito a
seguito di specifico corso di formazione
professionale.
Per la nomina al
posto di assistente è
richiesto il titolo
di istruzione secondaria di primo
grado integrato da attestato conseguito a seguito di specifico
corso regionale di qualificazione professionale.
Le modalità di svolgimento, la durata e
i programmi
dei corsi di formazione professionale, di cui ai precedenti commi,
saranno stabiliti dalla Giunta regionale su proposta dei competenti
assessori.
PRESIDENTE:
Se nessuno chiede la parola metto in
approvazione l'articolo 2:
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet e
Riccarand)
Il Consiglio approva.
PRESIDENTE:
Do lettura dell'articolo 3:
Art. 3
Nell'allegato A) alla legge regionale 10 maggio 1983, n. 32,
sono aggiunte le seguenti qualifiche:
QUINTO LIVELLO - Assistente;
SETTIMO LIVELLO - Assistente educatore.
PRESIDENTE:
Se nessuno chiede la parola metto in
approvazione l'articolo 3.
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet e
Riccarand)
Il Consiglio approva.
PRESIDENTE:
Do lettura dell'articolo 4:
Art. 4
Alla copertura dei posti di assistente sociale e di
assistente educatore
di cui al precedente articolo 1
l'Amministrazione regionale provvede con concorsi pubblici per
titoli ed esami.
PRESIDENTE:
Se nessuno chiede la parola metto in
approvazione l'articolo 4.
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet e
Riccarand)
Il Consiglio approva.
PRESIDENTE:
Do lettura dell'articolo 5:
Art.
5
Alla copertura dei posti di assistente di cui all'articolo 1
della presente legge, l'Amministrazione regionale provvede con
concorso interno, per titoli ed esami, al
quale saranno
ammessi i dipendenti in possesso dei prescritti titoli di studio e
di qualificazione professionale.
PRESIDENTE:
Se nessuno chiede la parola metto in
votazione l'articolo 5.
ESITO DELLA VOTAZIONE
Presenti: 29
Votanti: 29
Favorevoli: 23
Astenuti: 6 (Bajocco, Cout, Dolchi, Mafrica, Millet,
Riccarand)
Il Consiglio approva.
PRESIDENTE:
Do lettura dell'articolo 6:
Art. 6
Il personale inquadrato nelle qualifiche di assistente
educatore e di assistente è
utilizzato nei servizi, anche
domiciliari, e nelle strutture assistenziali e scolastiche di
sostegno ai soggetti portatori di handicaps operanti sul territorio
della Regione.
L'utilizzazione di cui al comma precedente è disposta con
decreto dell'Assessore regionale alla sanità ed assistenza sociale.
Per il personale da utilizzare nei servizi scolastici il decreto è
assunto di intesa con l'Assessore regionale alla pubblica
istruzione.
Nei casi di assenza prolungata e, limitatamente al periodo di
svolgimento delle lezioni, il personale in servizio nelle scuole
potrà essere sostituito, su segnalazione del preside o direttore
didattico, anche con il conferimento di supplenze secondo l'ordine
delle graduatorie di merito dell'ultimo concorso regolarmente
espletato, relativo alla qualifica.
Con successivi regolamenti regionali saranno determinate le
modalità di espletamento del servizio del personale di cui alla
presente legge.
PRESIDENTE:
Se nessuno chiede la parola metto in
votazione l'articolo 6.
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet,
Riccarand)
Il Consiglio approva.
PRESIDENTE:
Do lettura dell'articolo 7:
Art.
7
L'onere derivante dall'applicazione della presente legge
previsto in £. 350.000.000 per l'anno 1984 e in annue £.
700.000.000 a decorrere dall'anno 1985, graverà sul capitolo 20900
del bilancio di previsione della Regione per l'esercizio 1984 e sui
corrispondenti capitoli dei futuri bilanci.
Alla copertura dell'onere di cui al comma precedente si
provvede:
per l'anno 1984: mediante l'utilizzo per lire 350.00.000
dello stanziamento iscritto al capitolo 50000 "Fondo globale per il
finanziamento di spese per l'adempimento di funzioni normali (spese
correnti) del bilancio di previsione per l'esercizio 1984.
(Allegato n. 8 - Spese di funzionamento
istituzionale);
per gli anni 1985 e 1986 mediante utilizzo per £.
1.400.000.000 delle risorse disponibili iscritte al
programma 1.2. personale regionale del bilancio pluriennale
1984/1986.
A decorrere dal 1987 gli oneri necessari saranno iscritti con
la
legge di approvazione dei relativi bilanci.
PRESIDENTE:
Se nessuno chiede la parola metto in
votazione l'articolo 7.
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet,
Riccarand)
Il Consiglio approva.
PRESIDENTE:
Do lettura dell'articolo 8:
Art. 8
Al bilancio di previsione della Regione per l'esercizio 1984
sono apportate le seguenti variazioni:
Parte spesa
Variazione in diminuzione
Cap. 50.000 "Fondo globale per il finanziamento di spese per
l'adempimento di funzioni normali (spese correnti")
£. 350.000.000=
Variazioni in aumento
Cap. 20900 "Spese per il personale addetto ai servizi della
Regione - stipendi, altri assegni fissi e contributi diversi a
carico dell'Ente"
£
. 350.000.000=
La presente legge sarà pubblicata sul Bollettino Ufficiale
della Regione.
E' fatto obbligo a
chiunque spetti di osservarla e di
farla osservare come legge della Regione Valle d'Aosta.
PRESIDENTE:
Se nessuno chiede la parola metto in
votazione l'articolo 8.
ESITO DELLA VOTAZIONE
Presenti: 29
Votanti: 23
Favorevoli: 23
Astenuti: 6 (Bajocco, Cout, Dolchi, Mafrica, Millet,
Riccarand)
Il Consiglio approva.
PRESIDENTE:
Il Consiglio è chiamato ora ad esprimersi per
votazione segreta sul complesso della legge.
ESITO DELLA VOTAZIONE
Presenti: 31
Votanti: 25
Favorevoli: 24
Contrari: 1
Astenuti: 6 (Bajocco, Cout, Dolchi, Mafrica, Millet e
Riccarand)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK