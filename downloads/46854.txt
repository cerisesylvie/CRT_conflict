Consiglio Regionale della Valle d'Aosta - Oggetto del Consiglio n. 3202 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3202 del 7 febbraio 2024 - Resoconto
OGGETTO N. 3202/XVI - Interrogazione: "Ripercussioni della
crisi del gruppo Stellantis sullo stabilimento MCV di Verrès e su
altri fornitori locali dell'indotto".
Marguerettaz (Presidente) -
Punto n. 10 all'ordine del
giorno. Per la risposta, la parola all'assessore Bertschy.
Bertschy (AV-VdA Unie) -
Ripercussioni della crisi del
gruppo Stellantis sullo stabilimento MCV di Verrès e su altri
fornitori locali: noi abbiamo costruito questa risposta sentendo
ovviamente il
management
dell'azienda e al momento, rispetto
alla prima domanda, da un lato, confermiamo quello che sappiamo,
anche se poi c'è un dibattito acceso in questo momento a livello
nazionale tra esponenti del Governo e il gruppo, però viene
confermata l'attuazione del piano 2030, quindi noi speriamo che
tutto questo generi l'interesse anche sullo stabilimento valdostano
ed è quello che si auspica anche il gruppo locale.
Sul punto 2: "come si sta monitorando la situazione del gruppo
Stellantis in Italia e in Valle d'Aosta". Noi abbiamo a livello
politico come Assessori più tavoli di lavoro sul tavolo sviluppo
Automotive che è promosso dal Ministero dello sviluppo economico
del
Made in Italy
, ed è stato avviato nell'ultima fase
dell'anno, e sia a livello più politico che tecnico stiamo seguendo
questi tavoli. Stessa cosa stanno facendo le aziende, l'azienda
anche ci ha segnalato che sta lavorando attivamente, perché tutto
questo produrrà, nel corso della prossima primavera, una serie di
azioni che verranno messe in campo proprio per rilanciare le
attività industriali sull'Automotive e speriamo che tutto questo
possa essere d'interesse per i nostri gruppi, non solo in questo
caso l'azienda della quale stiamo parlando, ma in generale delle
aziende che anche in Bassa Valle lavorano al riguardo dei progetti
di lancio sull'Automotive.
Punto 3: "le motivazioni del ricorso alla cassa integrazione da
parte dello stabilimento CVA a dicembre 2023 e le previsioni
occupazionali per l'anno 2024". La procedura CIGO viene interamente
gestita tra aziende e parti sindacali senza alcune informazioni in
questo momento di intervento degli uffici regionali. Le causali
d'intervento per la CIGO sono le seguenti: articolo 11 decreto
legislativo 148/2015, situazioni aziendali dovute a eventi
transitori non imputabili all'impresa o ai dipendenti, incluse le
intemperie stagionali, situazioni temporanee di mercato. L'azienda
segnala che dal punto produttivo alla fine dello scorso anno, a
seguito dei rallentamenti legati al mercato di alcuni modelli
prodotti presso gli stabilimenti di Cassino, Mirafiori, Melfi, lo
stabilimento di Verrès si è visto costretto a rallentare
temporaneamente la produzione facendo ricorso a cassa integrazione
guadagni ordinaria e conferma che l'attività lavorativa è ripresa
in pieno a gennaio 2024. Le attività in programma per il 2024
confermano i livelli occupazionali del 2023 e, qualora si rendesse
necessario, verranno utilizzate temporaneamente sinergie con altri
stabilimenti del gruppo Stellantis.
Punto 4: "se siano stati acquistati nuovi prodotti per il gruppo
Stellantis e altre realtà industriali locali e quali siano i tempi
di realizzazione/volumi produttivi previsti considerando che lo
stabilimento di Verrès sarebbe di fatto l'unica fonderia di
magnesio del gruppo Stellantis in Europa". L'azienda dice che la
produzione presso lo stabilimento di Verrès vede il consolidamento
dei prodotti di Maserati 189 e relativi investimenti. Al momento
sono in valutazione delle commesse interne al gruppo per nuovi
componenti. Stiamo lavorando e ci saranno degli incontri con
l'azienda riguardo anche a questi aspetti proprio perché conosciamo
la storia di quest'azienda, quindi siamo sempre in una situazione
occupazionale da un lato incerta perché è un prodotto unico, come
segnalate voi, un processo industriale di valore che però ha
bisogno di commesse e di una ricerca di mercato continua. Saremo
presenti al sostegno dell'azienda soprattutto per le disponibilità
e le leggi che possiamo mettere in campo per dare, se ci sarà
questo piano di rilancio, le maggiori opportunità possibili
affinché lo stabilimento possa coglierle, soprattutto in relazione
a questa particolarità che riguarda un'industria che si può porre
sul mercato con una sua precisa identità.
Presidente -
Per la replica, la parola alla collega Erika
Guichardaz.
Guichardaz E. (PCP) -
Assessore, capisco la difficoltà,
anche perché, come lei ha evidenziato, rispetto al gruppo
Stellantis purtroppo le notizie che ci arrivano anche dal livello
nazionale non sono confortanti sotto questo punto di vista; quello
che noi chiediamo è un maggiore coinvolgimento da parte della
Regione rispetto a questa tematica perché forse già il
trasferimento della sede legale a Carmagnola può in qualche modo
aver influito anche rispetto alle possibili trattative o alle
possibili azioni che la nostra Regione può mettere in campo.
Come diceva, grandi segnali d'investimento non se ne vedono e,
sotto questo punto di vista, come ha correttamente evidenziato e
come riportiamo nelle premesse, l'attività di produzione ha delle
tempistiche che influiscono anche rispetto alla questione
dell'occupazione. Sappiamo che lo stabilimento di Verrès oltretutto
è completamente escluso sia dai sistemi premianti, sia dai sistemi
incentivanti del gruppo Stellantis e forse, anche sotto questo
punto di vista, oltre ad averli lasciati al freddo per qualche
giornata, sarebbe importante porre anche l'attenzione a questa
tematica. Come lei ha evidenziato, poi le notizie sullo
stabilimento di Melfi, anche queste su cui lo stabilimento di
Verrès comunque va in qualche modo a collaborare, perché molti
prodotti arrivano proprio riferiti a quella parte, le notizie in
questo senso non sono rassicuranti, tanto che la Regione Basilicata
ha aperto un tavolo di crisi con il Governo proprio riferito a
quello stabilimento.
Chiediamo quindi che lei si faccia parte attiva e possa in
qualche modo far pesare anche l'importanza di quello stabilimento
per la nostra Regione perché - lo saprà anche lei - gli operai e le
persone che lavorano in quello stabilimento sono molto preoccupati
ed effettivamente è una delle realtà della Bassa Valle che andrebbe
attenzionata forse con maggior vigore anche da parte della Regione
Autonoma Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK