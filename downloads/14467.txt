Consiglio Regionale della Valle d'Aosta - Oggetto del Consiglio n. 1004 del 10 novembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Sistema informativo
Precedente
Successivo
Resoconto integrale del dibattito dell'aula
Oggetto del Consiglio n. 1004 del 10 novembre 1994 - Resoconto
Seduta antimeridiana del 10 novembre 1994
OGGETTO N. 1004/X Presa di posizione su un articolo di stampa
lesivo dell'onorabilità del Sommo Pontefice. (Approvazione di
risoluzione)
Risoluzione Preso visione del contenuto di un articolo, apparso
su un periodico locale, profondamente offensivo sia nei confronti
del Santo Padre che del Corpo Forestale valdostano;
Sottolineato l'importanza della Presenza in Valle del Papa
Giovanni Paolo II, sia per quanto concerne l'aspetto religioso che
per quanto concerne il positivo ritorno d'immagine per la nostra
regione;
Ribaditi l'apprezzamento e la gratitudine della Comunità
valdostana al Sommo Pontefice per aver scelto la nostra regione
come luogo di soggiorno;
Evidenziato altresì che il Corpo Forestale valdostano che svolge
un encomiabile attività a difesa del territorio valdostano, non è
stato affatto impiegato, durante la visita del Papa, in modo tale
da venir meno ai suoi compiti istituzionali;
tutto ciò premesso il Consiglio regionale
Chiede
alle forze politiche e in particolare ai singoli consiglieri
presenti di manifestare il proprio dissenso verso quanto riportato
nell'articolo in questione, prendendo così le dovute distanze da
questo tipo di giornalismo gratuito, più adatto forse alla
trattazione di futili argomenti che non ad avvenimenti che
richiedono invece ampia rilevanza pubblica e istituzionale;
Invita
la Giunta regionale a presentare, nelle sedi competenti e con le
modalità opportunamente richieste, le dovute e necessarie scuse sia
al Sommo Pontefice sia al Corpo Forestale valdostano.
F.to: Lanièce
Presidente Passiamo all'esame della risoluzione presentata dal
Consigliere Lanièce. La parola al Consigliere Lanièce.
Lanièce (GA) La risoluzione è stata presentata per ricercare in
Consiglio una posizione di dissenso verso il contenuto di un
articolo offensivo sia nei confronti del Santo Padre, sia verso il
Corpo forestale valdostano. Nella mia interrogazione non avevo
nulla di personale contro il Consigliere Squarzino; ho solo fatto
le stesse considerazioni che avrei fatto a Marguerettaz nel caso in
cui l'articolo fosse apparso sulla "Région" e lui non avesse preso
le distanze. Invito il Consiglio a una sospensione per modificare
eventualmente la mozione, affinché sia del Consiglio e non del
singolo consigliere, perchè la cosa importante è che ci sia un
dissenso da parte del Consiglio su codesto fatto abbastanza
clamoroso.
Presidente Farei un attimo di sospensione perché così come è
presentata è inaccettabile ed è necessario discuterne.
Si dà atto che i lavori sono sospesi dalle ore 11,12 alle ore
11,49.
Presidente Riprendono, dopo la sospensione, i lavori del
Consiglio. Il Consiglio regionale prende atto del ritiro della
mozione da parte del Consigliere Lanièce e possiamo quindi passare
alla votazione del nuovo testo concordato dai Capigruppo di cui do
lettura:
Risoluzione Presa conoscenza della lettera inviata dal
Presidente della Giunta regionale ad un periodico locale in merito
al soggiorno in Valle d'Aosta del Papa Giovanni Paolo II;
Il Consiglio regionale
ne condivide il contenuto e ribadisce l'importanza della
presenza in Valle del Sommo Pontefice.
Presenti, votanti e favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK