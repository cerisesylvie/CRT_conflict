Consiglio Regionale della Valle d'Aosta - Oggetto del Consiglio n. 2786 del 22 aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2786 del 22 aprile 1987 - Resoconto
OGGETTO N. 2786/VIII - AZIONE LEGALE NEI CONFRONTI DELLA
COINCA DI VERRES PER MANCATO RISPETTO DELLA CONVENZIONE. -
(Interrogazione).
PRESIDENTE
: Do lettura del testo dell'interrogazione
presentata dal Consigliere Baldassarre:
Interrogazione
Facendo seguito all'interrogazione discussa durante i lavori
del Consiglio regionale del 18 e 19 marzo 1987 concernente la
situazione occupazionale presso la COINCA di Verrès e alle
dichiarazioni dell'Assessore regionale Lanivi di un'eventuale
iniziativa legale della Giunta nei confronti della COINCA stessa
per il mancato rispetto della Convenzione;
Interroga
l'Assessore all'Industria, Commercio, Artigianato e Trasporti
per sapere se è stata assunta un'iniziativa legale nei confronti
della COINCA ed in caso negativo conoscerne le motivazioni.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Ribadisco quanto è stato detto la volta
scorsa, in occasione anche di un'interpellanza avente analogo
oggetto: la Giunta regionale è intenzionata a far rispettare la
convenzione, per cui, come avevo già annunciato, sta esaminando la
possibilità di agire per vie legali. Abbiamo richiesto un parere
legale per verificare la possibilità di dare corso ad una
azione.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ringrazio l'Assessore per la
risposta, che ritengo esauriente, anche perchè, durante una
trasmissione televisiva, l'Amministratore delegato della COINCA di
Verrès, Sig. Fico, ha fatto appello alla intelligenza del
Presidente della Giunta e dell'Assessore competente perchè questa
azione legale nei suoi confronti non fosse attuata. Quindi ha fatto
bene l'Assessore a fare queste affermazioni, per cui si procederà
nei confronti della COINCA con una azione legale per il mancato
rispetto della convenzione.
Sarebbe altresì opportuno precisare al sig. Fico che i
contributi regionali, cioè soldi della comunità valdostana, non
corrispondono alla cifra da lui indicata. Non è vero che ha
usufruito di soli 2,5 miliardi del denaro pubblico, come lui ha
affermato in quella trasmissione televisiva, ma fra contributi,
mutui e leasing, ha raggiunto la cifra di 7-8 miliardi, che,
aggiunti ai 9,5 miliardi spesi per la ristrutturazione dell'intero
capannone, sfiorando così i 20 miliardi per posti di lavoro
"ridotti al lumicino", con la convenzione non rispettata da parte
della COINCA.
Ho presentato una nuova interrogazione sulla COINCA, dopo quella
discussa durante i lavori del Consiglio del 18 e 19 marzo, per
riportare questo problema all'attenzione della Giunta, che non può
concedersi il lusso di lasciar correre, dopo aver sovvenzionato
imprese che occupano mano d'opera non regionale.
Ringrazio l'Assessore e lo pregherei di tenere informato il
Consiglio sugli sviluppi dell'azione legale che sta per
iniziare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK