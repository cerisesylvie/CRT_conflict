Consiglio Regionale della Valle d'Aosta - Oggetto del Consiglio n. 2014 del 19 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2014 del 19 ottobre 2011 - Resoconto
OGGETTO N. 2014/XIII - Interrogazione: "Avvio del progetto
sperimentale di sostegno alle persone anziane mediante l'adozione
di soluzioni innovative".
Interrogazione
Richiamata l'interrogazione oggetto del Consiglio n. 1833
dell'8 giugno 2011 "Predisposizione di corsi di formazione per
l'utilizzo del computer da parte delle persone
ultrasessantacinquenni";
Preso atto della risposta data in quella sede dal Presidente
della Regione, che ha prefigurato quale tappa sperimentale, al fine
di diffondere l'utilizzo delle nuove tecnologie digitali nella
fascia di popolazione over 65, il progetto, adottato con
deliberazione n. 1149 del 13 maggio 2011, intitolato "Sostegno alle
persone anziane vulnerabili mediante l'adozione di soluzioni
innovative", nell'ambito del programma di cooperazione territoriale
transfrontaliera Italia-Svizzera 2007/2013;
Condivisa l'idea di individuare iniziative che non si
sostanzino solamente nell'erogazione di un contributo per
l'acquisto di un computer, ma siano in grado di generare ricadute
positive ed effettive sul territorio nella diffusione della cultura
informatica in tale fascia d'età;
i sottoscritti Consiglieri regionali
Interrogano
il Presidente della Regione per conoscere se il progetto
sperimentale "Sostegno alle persone anziane vulnerabili mediante
l'adozione di soluzioni innovative" sia stato avviato e in caso
affermativo quali risultati abbia dato sinora.
F.to: Carmela Fontana - Rigo - Donzel
Président
- La parole au Président de la Région,
Rollandin.
Rollandin (UV)
- Grazie Presidente. Questo è un tema che
evochiamo sovente e giustamente in tale aula. La richiesta è di
capire a che punto è. Rispondo facendo riferimento alla precedente
interrogazione dell'8 giugno scorso, citata nell'interpellanza, che
verteva sullo stesso tema; avevo comunicato che, nell'ambito del
programma di cooperazione territoriale
Interreg
Italia-Svizzera
, era stato presentato il progetto di sostegno
alle persone anziane e vulnerabili mediante l'adozione di soluzioni
innovative. Il progetto è stato approvato dal Comitato di
pilotaggio del programma, la cui riunione si è svolta mercoledì
scorso 12 ottobre, pertanto entro la fine dell'anno saranno portate
a termine le procedure amministrative necessarie per l'avvio del
progetto all'inizio del 2012, nell'ottica di realizzare una prima
sperimentazione di un modello che potrà essere esteso a livello
regionale. Parallelamente, come detto, abbiamo approfondito la
fattibilità di altre iniziative ipotizzando la realizzazione di
iniziative di formazione che partiranno in via sperimentale dal
Comune di Aosta. A questo riguardo, si sta definendo il quadro dei
costi a fronte dei potenziali interessati, a breve quindi saremo in
grado di assumere le determinazioni definitive anche per tale
filone di iniziative. Abbiamo ancora da chiarire due aspetti: il
primo, chi può fare la formazione; al riguardo, ci sono esperienze
fuori Valle di cooperative, disponibili a fare tale tipo di
formazione. Nel contempo dovremo vedere soprattutto dove fare
questi corsi e con quali criteri fare una prima selezione. Stiamo
comunque andando avanti in tale direzione. Grazie.
Presidente
- La parola alla Consigliera Carmela
Fontana.
Fontana (PD)
- Grazie Presidente. Mi fa piacere che sia
stato approvato questo progetto, siamo quasi alla conclusione e
speriamo che sia questione di poco. Mi ritengo soddisfatta,
grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK