Consiglio Regionale della Valle d'Aosta - Oggetto del Consiglio n. 2621 del 11 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2621 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2621/X Concessione, ai sensi della legge regionale 20
agosto 1993, n. 69, di un contributo di lire 13.750.000 all'MVP -
Maison Valdôtaine de la Photographie di Aosta per l'organizzazione
di due esposizioni fotografiche.
Deliberazione Il Consiglio
Premesso che:
La legge regionale 20 agosto 1993, n. 69, disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche.
Il sig. Gianfranco Maccaferri, direttore dell'Associazione
culturale MPV - Maison Valdôtaine de la Photographie - di Aosta, ha
presentato, con lettera pervenuta in data 5 maggio 1997, una
richiesta tendente ad ottenere un contributo per l'organizzazione
di due esposizioni dedicate a due maestri della fotografia, Denis
Briaht (Francia) e Gianni Berengo Gardin (Italia).
Le iniziative si terranno nel corso dei mesi estivi presso la
sede espositiva dell'Associazione sita ad Aosta, in via De
Tillier.
Il direttore dell'MVP ha presentato un dettagliato preventivo
delle spese che ammontano a lire 27.500.000 così suddivise:
- spese di affitto e assicurazione per la sede espositiva L.
7.000.000
- personale assistenza mostre L. 6.000.000
- rimborso spese autori L. 5.000.000
- spese allestimento mostre L. 3.500.000
- stampa materiale pubblicitario, affissioni, inviti L.
4.000.000
- spese varie L. 2.000.000
La Fondazione Cassa di Risparmio di Torino ha deliberato la
concessione di un finanziamento di £. 74.000.000 per la
sistemazione della sede e l'acquisto di attrezzature.
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69.
Vista l'importanza culturale dell'iniziativa la Giunta, su
proposta dell'Assessore alla Pubblica Istruzione, ritiene opportuno
aderire alla richiesta mediante la concessione di un contributo di
Lire 13.750.000, pari al 50 percento della spesa preventivata, ai
sensi dell'articolo 3 comma 1 della legge regionale n. 69/1993.
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche, assegnato ai Servizi Culturali dell'Assessorato della
Pubblica Istruzione.
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/99, nonché la circolare applicativa n. 7 del 6
febbraio 1997 (prot. n. 320/SGT).
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1993, in
ordine alla legittimità della presente deliberazione.
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione all'Associazione
culturale MPV - Maison Valdôtaine de la Photographie - di Aosta
(Codice fiscale: 91033460071) di un contributo di lire 13.750.000
(tredicimilionisettecentocinquantamila), pari al 50 percento delle
spese preventivate per l'organizzazione di due esposizioni dedicate
a due maestri della fotografia, Denis Briaht (Francia) e Gianni
Berengo Gardin (Italia);
2) di approvare ed impegnare la spesa di Lire 13.750.000
(tredici-milionisettecentocinquantamila) con imputazione al
capitolo 57260 ("Contributi ad Enti ed Associazioni culturali ed
educativi per manifestazioni ed iniziative culturali e
scientifiche"), richiesta n. 3510, del bilancio di previsione della
Regione per l'anno 1997 che presenta la necessaria
disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal D.P.R. n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK