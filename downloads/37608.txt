Consiglio Regionale della Valle d'Aosta - Oggetto del Consiglio n. 1327 del 24 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1327 del 24 giugno 2015 - Resoconto
OGGETTO N. 1327/XIV - Reiezione di risoluzione: "Riforma
della cosiddetta "Buona scuola"".
Presidente -
La parola al collega Laurent Viérin.
Viérin L. (UVP)
- Merci Monsieur le Président.
"L'école, toujours l'école"
écrivait Emile Chanoux, voilà
pourquoi nous insistons toujours sur l'école...sur nos écoles
valdôtaines.
Parliamo ancora della cosiddetta "Buona scuola", che, a nostro
avviso, di buono ha ben poco. Non è colpa dei nostri Amministratori
locali,
bien évidemment
, non è colpa del Consiglio Valle, ma
come ogni volta che un Governo che sia di destra o di sinistra
arriva in Italia pensa di cambiare le cose o cerca di cambiare le
cose, beh, bisogna fare una riforma della scuola. Allora, questa
che si è già autodefinita "Buona scuola" - e non ci pare che le
reazioni siano poi molto nell'ottica di considerarla una buona
scuola, e noi neanche non la consideriamo una buona riforma della
scuola, anzi - prima di tutto è una riforma non condivisa, non lo
diciamo noi, ma ci crediamo, nel senso che la condivisione andava
fatta non
online
. Con tutto il rispetto dei
social
media
e della modernizzazione dell'approccio democratico, ma la
"Buona scuola", o comunque una riforma della scuola, con tutte le
difficoltà che questa può avere, si fa con concertazione e
soprattutto si fa dopo aver udito le sensibilità e non imponendo
qualcosa
tout court
per poi dire: "ma vediamo" e magari
anche per invece confondere le cose dicendo: "o si vota o sennò non
faremo la parte che più vi interessa", cioè quella delle
assunzioni.
È una riforma che non ci convince per tanti aspetti e che, al di
là della lettura che pare, ma che è così, di una privatizzazione
della scuola, facendo diventare anche questo pezzo di Paese un
angolo manageriale da riformare tanto per far vedere che si fa
qualcosa, e che era uno dei pochi luoghi dove non entrava
l'ingerenza politica o altro...facendo diventare, invece, la scuola
qualcosa di diverso...noi lo abbiamo ribadito nell'incontro con gli
insegnanti: siamo per una scuola pubblica, siamo per una scuola
repubblicana e siamo anche e soprattutto per una scuola
valdostana.
Ciò che ha di negativo questa riforma è che ha della negatività
anche per la Valle d'Aosta, anche con la clausola di salvaguardia,
che oggi sembra diventata la ricetta: si mette la clausola di
salvaguardia in una riforma e si salva la scuola valdostana...non è
così! Anche perché il solo fatto che questa riforma non riforma la
scuola dell'infanzia: aspettando una non ancor ben definita riforma
0-6 anni, va a rovinare e a mettere in discussione tutto quello che
è stato fatto in Valle d'Aosta per la scuola dell'infanzia. Oggi
qualcuno è andato a Bionaz al cimitero a commemorare Maria Ida
Viglino, ma sulla scuola dell'infanzia quello che è stato fatto da
Maria Ida Viglino e da Rita Decime, che è stata insignita
recentemente dell'onorificenza in Valle d'Aosta...ma tutto il
lavoro che è stato fatto per una riforma che non tiene in conto
dell'infanzia, per arrivare poi ad una riforma 0-6 anni che molto
probabilmente renderà la scuola dell'infanzia una cooperativa,
magari una gestione da affidare alle cooperative...beh, questa è
una riforma che non ci piace e che rifiutiamo anche e soprattutto
per la Valle d'Aosta, senza dimenticare, come alcuni sindacati di
sinistra nelle riunioni sindacali di questi anni ci dicevano
sempre, che, beh, giustamente non bisogna solo pensare alla Valle
d'Aosta, ma una riforma scolastica è una riforma che coinvolge il
Paese. Al di là del Consiglio Valle, noi abbiamo dei rappresentanti
a Roma che si occupano di temi anche nazionali, non basta
svegliarsi solo quando si sente parlare di Valle d'Aosta, è giusto
che i nostri, tra l'altro, difendono gli interessi della Valle
d'Aosta, ma è giusto che anche i nostri Parlamentari si occupino di
temi nazionali per far sentire soprattutto quello che pensa la
Valle d'Aosta su certi temi, perché questi non sono temi etici o
trasversali, la scuola è, sì, trasversale, ma è una scuola che, per
quanto riguarda la Valle d'Aosta, ha un
acquis
, una
storia.
Allora, ricordando che questa clausola di salvaguardia non
basta, noi ci eravamo impegnati qui, a seguito di audizioni degli
insegnanti, nell'approvare una risoluzione. Assessore, l'abbiamo
votata all'unanimità, quindi non è che è una risoluzione...è
partita dalle forze di opposizione, ma è stata condivisa dalla
maggioranza. Al di là del fatto che le audizioni dei nostri
Parlamentari noi le avevamo intese come le audizioni di tutti e due
i Parlamentari visto che il nostro Deputato, il Deputato della
Valle d'Aosta si era già espresso in aula e la riforma è già stata
votata alla Camera, rimaneva il Senato, quindi era importante
audire il Senatore, non tanto il Deputato, il Senatore non è stato
possibile audirlo e...
Ma perché acceleriamo al di là dell'audizione che dovrà
arrivare? Acceleriamo perché questa riforma nei metodi non ci
piace, al di là dei contenuti, perché c'è un'accelerazione in
questi giorni: ecco perché l'urgenza, altrimenti non avremmo
presentato una risoluzione sulla scuola, che è l'argomento di
queste settimane, ma questa riforma viene posta come una
questione...intanto di fretta e soprattutto viene posta come una
questione di ricatto, perché si pone la fiducia senza un parere
della Commissione Senato, senza i relatori, si porterà in aula, da
quello che apprendiamo col passare dei minuti dal
web
,
probabilmente domani...si pone una sorta di ricatto, intanto un
maxi-emendamento e poi si dice: "bisogna votarla perché ci sono 100
mila assunzioni". Beh, intanto ricordiamo a tutti...ma lo ha ben
fatto un rappresentante del PD che è Presidente di quella
commissione, che fa parte di quella commissione...in TV l'altro
giorno diceva: "ma non è vero, perché le assunzioni si possono fare
con decreto", quindi si può tranquillamente fare il decreto delle
assunzioni e fare in un secondo momento la riforma con le modifiche
e non di fretta con un maxi-emendamento che... Tra l'altro, per la
Valle d'Aosta, speriamo...c'è l'impegno dei nostri Parlamentari di
condividere il maxi-emendamento, noi faremo le nostre richieste che
sono duplici sia sulla questione della clausola di salvaguardia, ma
soprattutto sulla questione di richiedere che sulla scuola
dell'infanzia ci sia la salvaguardia dell'
acquis
valdostano
e soprattutto la questione sollevata dalla collega Certan: la
questione dei precari che sono fuori dalle graduatorie, perché
effettivamente le 100 mila assunzioni potrebbero essere inserite
come possibilità per assumere in prospettiva, anche se non c'è
capienza, nel senso che ci sono più graduatorie che disponibilità,
ma in prospettiva risolverebbe quella questione, per non creare
precari di serie A e precari di serie B. Allora, diciamo questo
perché il ricatto delle 100 mila assunzioni non ci piace per
niente, alla faccia dei metodi! E soprattutto noi vorremmo capire
oggi - ed è questa la richiesta che questa risoluzione mette in
campo - il voto della Valle d'Aosta, perché questo è un voto di
fiducia su una riforma scolastica. Allora, noi chiediamo che ci sia
o un voto contrario o perlomeno un'astensione, cioè che non ci sia,
Presidente, un voto favorevole su questa riforma della scuola,
fiducia o non fiducia, perché non può esserci oggi un voto
favorevole su una riforma della scuola che è ancora fumosa anche e
soprattutto per la Valle d'Aosta, al di là del
maxi-emendamento...nella speranza che siano almeno accolte le
nostre richieste, ma, oggi come oggi, non abbiamo gli elementi per
dire che questa è una riforma positiva, anzi questa è una riforma
negativa.
La richiesta è semplice:
"invita i Parlamentari
- non
abbiamo esasperato dicendo che dovevano essere contrari -
a non
sostenere con il voto valdostano questa riforma della scuola"
,
anche perché sarebbe una forzatura che non rappresenta la comunità
valdostana, al di là della politica, perché sappiamo tutti
benissimo, al di là di chi non lo vuole vedere, eh, magari per
difendere l'indifendibile, che il mondo della scuola chiede ancora
di poter dialogare e di poter arrivare ad una maggior condivisione
su quest'argomento sulla parte di riforma. La nostra richiesta come
Valle d'Aosta quindi potrebbe essere appunto quella di non essere
favorevoli proprio perché lo stralcio e le assunzioni sono una
cosa, una riforma che non ci convince è un'altra.
Presidente -
Grazie collega. La parola alla collega
Certan.
Certan (
ALPE) -
Grazie Presidente.
Molto brevemente, perché il collega Viérin è stato molto chiaro
e preciso nell'illustrazione. Anche a complemento di quello che
abbiamo detto prima, giustamente lei, Assessore, diceva che
l'assunzione o comunque tutta una serie di azioni devono essere
fatte seguendo la normativa nazionale, soprattutto per quanto
riguarda l'assunzione. Ad esempio, riguardo a quello che nello
specifico avevamo posto precedentemente per i laureati, per
l'inserimento dei laureati 2009 chiamiamoli...2014...nelle
graduatorie ad esaurimento c'è una legge nazionale che dice proprio
che è possibile fare quest'apertura per le classi di concorso
numero...e adesso le do anche gli estremi della legge...nonché per
i corsi di laurea in Scienze della formazione primaria negli anni
accademici 2008-2009, 2009-2010, 2010-2011 ed è istituita una
fascia aggiuntiva alle predette graduatorie, quindi è possibile
fare delle fasce aggiuntive: ecco perché noi oggi abbiamo fatto sia
attraverso l'interpellanza, sia attraverso questa risoluzione
proprio degli esempi concreti di intervento.
Come ricordava Viérin, è importante che domani la Valle d'Aosta
su questo chieda dei punti...intervenga su dei punti precisi. La
clausola di salvaguardia - lo abbiamo detto in commissione e lo
ripetiamo oggi - è importantissima e la riteniamo un grande passo,
ma non è sufficiente. Io mi auguro veramente che l'intervento
domani dei nostri Parlamentari sarà chiaro politicamente, molto
chiaro, perché è chiaro che questo voto di fiducia che viene
chiesto, come ricordava il collega, quasi sotto forma di ricatto è
inaccettabile, quindi io spero che veramente ci sarà una posizione
chiarissima: ecco perché sollecitiamo e sosteniamo questa
risoluzione.
Presidente -
Altri colleghi che chiedono la parola? Non
vedo altre richieste. Chiudiamo la discussione generale. La parola
alla Giunta per la replica? La parola all'Assessore Rini.
Rini (UV) -
Grazie Presidente.
Grazie colleghi, credo sia importante soprattutto perché è stata
ricordata la fase delicata che sta vivendo quest'atto, che è stato
oggetto di diverse discussioni in quest'aula, e non solo, anche in
momenti pubblici, in dibattiti che ci hanno visti tutti coinvolti.
Innanzitutto vorrei condividere con il collega Laurent Viérin la
considerazione di base: siamo per una scuola valdostana, da qui
credo che si debba partire, da qui abbiamo cercato di iniziare
questo percorso sin dal suo inizio, sin da quella bozza di progetto
di cosiddetta "Buona scuola" che circolava, che ancora non era
declinata in articolato, che appunto abbiamo cercato di analizzare
con attenzione e soprattutto coinvolgendo tutti gli attori
principali del mondo scolastico, tutti! Non solo quindi gli
insegnanti, ma gli operatori, le famiglie e tutti coloro che,
appunto, gravitano intorno al mondo della scuola.
Condividiamo poi con il collega, con la collega Certan quando
evidenziano uno dei punti che maggiormente ci sta a cuore, forse
non il più delicato - perché, quando penso al più delicato, mi
viene sicuramente in mente tutta quella che è la parte organica
delle assunzioni e quindi del reclutamento degli insegnanti -, ma
sicuramente un punto per noi valdostani fondamentale è proprio
quello della scuola dell'infanzia. Questo provvedimento rimanda ad
una fase successiva non ben chiara e quindi noi di questo siamo
preoccupati e vorremmo intervenire subito con un provvedimento ad
hoc nostro valdostano che vada a declinare in maniera puntuale e,
come lei ricordava, credo che sia peraltro sufficiente declinare
quello che si sta facendo. Anch'io condivido che è importante fare
questo passaggio...ricordarlo proprio oggi nella giornata del
Trentesimo anniversario della morte di Maria Ida Viglino.
Venendo al dettaglio però del testo di questa risoluzione,
allora, innanzitutto anche prima si è fatto riferimento alla
clausola di salvaguardia. Qua mi sembra giusto puntualizzare quello
che è stato il percorso. È vero che la clausola di salvaguardia era
generica ed era volutamente generica, quella clausola di
salvaguardia, iscritta all'interno del testo che è stato analizzato
alla Camera, perché volutamente generica? Perché volevamo anche
comprendere quali erano i contenuti specifici settore per settore
del testo stesso che poi sarebbe approdato al Senato, anche perché
- e qua faccio una considerazione anche più di tipo politico - alla
Camera ovviamente anche i numeri sono diversi e quindi hanno un
peso diverso.
Ora, all'analisi del Senato, così come abbiamo avuto modo di
dire, di ricordare durante la riunione della V Commissione,
nell'audizione...credo che quello sia stato un momento importante
di confronto, io ringrazio il Presidente Restano e tutti i membri
della commissione, insieme al Sovrintendente e con il Deputato, e
qua vorrei anche...ad onor del vero, si è parlato di un'assenza del
Senatore Albert Lanièce, che non era presente perché era in
commissione a Roma a discutere e a votare proprio questo testo e
proprio per portare avanti quelle che erano le nostre prerogative,
ha però delegato...credo che l'Onorevole Marguerettaz abbia in
maniera molto puntuale sintetizzato quello che è il quadro e in
quell'occasione abbiamo anche avuto modo di fare il passo
successivo, ovvero di analizzare insieme anche alla V Commissione
il dettaglio del testo dell'emendamento che abbiamo proposto e
questo...credo il Sovraintendente...c'è il verbale...abbiamo
ripercorso quello che era proprio il dettaglio del testo
dell'emendamento che abbiamo richiesto venga inserito all'interno
del testo che verrà approvato, il testo quindi definitivo.
Superata la questione della genericità di un emendamento, siamo
ora ad affrontare invece un testo che, qualora vedrà l'accoglimento
dell'emendamento che abbiamo presentato in commissione, che è un
emendamento che realmente entra nel dettaglio e che realmente va a
salvaguardare quelle che sono le prerogative, nel dettaglio tutta
la parte del reclutamento del personale, ma anche con il primo
articolo proprio la specificità del nostro ordinamento...e quindi
anche penso a tutta la questione del dirigente scolastico, della
valutazione, della scuola per l'infanzia...quindi io credo che la
posizione - ed è poi anche quello che avevamo anche già anticipato
in seno alla V Commissione - sia quella appunto di monitorare con
attenzione all'interno del maxi-emendamento che verrà alla luce
presumibilmente entro le prossime ore, quindi approderà in aula
domani...qualora quest'emendamento - e questa è la posizione che ha
espresso anche il Senatore Lanièce per il nostro tramite, il
tramite di Marguerettaz che era presente - non venisse accolto,
ovviamente il voto sarà un voto negativo, perché le stesse
perplessità che avete esplicitato voi le abbiamo esplicitate dal
primo giorno, cioè diversi punti critici sono presenti in questa
riforma, che noi non condividiamo, diverse questioni noi vogliamo
declinare meglio, e forse "meglio" non è la parola esatta...ma
declinarle in maniera più adatta al nostro territorio, alla nostra
realtà. Soprattutto per la salvaguardia di tutto quello che è stato
fatto fino ad ora per la scuola valdostana e - perché no? - anche
osare sognare delle sfide future per la nostra scuola. Abbiamo
parlato tanto della questione linguistica, c'è tutta la parte anche
dell'insegnamento della lingua inglese, che potrà trovare proprio
qua una risposta e tutto questo percorso verrà fatto, come abbiamo
avuto modo di dire anche in commissione, in maniera parallela alla
discussione che è già iniziata sulla riforma degli adattamenti
della scuola valdostana.
Concludo quindi dicendo che noi, condividendo la preoccupazione
e la perplessità espresse dai colleghi su questo tema, come abbiamo
già avuto modo di farlo più volte, noi ci asterremo su questa
risoluzione, perché, come ho detto, qualora l'emendamento venisse
accolto, ovviamente il voto sarà favorevole poiché le nostre
prerogative saranno fatte salve. Grazie.
Presidente -
Grazie Assessore. Dopo la replica
dell'Assessore chi intende prendere la parola? Non c'è nessuno? La
parola al collega Bertschy.
Bertschy (UVP) -
Semplicemente, Assessore, in commissione
abbiamo avuto modo di confrontarci e anche di sentire l'iniziativa
e l'emendamento, che però non è stato consegnato
comunque...oltretutto...
(interruzione di un Consigliere, fuori microfono)
...no, quello che dico oggi...siamo in Consiglio, quindi sarebbe
utile per la discussione generale averne copia in modo da poter
quanto meno avere la possibilità di prenderne visione.
Presidente
- Ci sono altri colleghi che chiedono la
parola? La parola al collega Laurent Viérin., Collega, aspettiamo
che arrivi la fotocopia? Allora aspettiamo due minuti che gli
uscieri facciano le fotocopie. Cominciate a distribuire ai colleghi
dell'opposizione, grazie. La parole au collègue Laurent Viérin.
Viérin L. (UVP) -
Sì, grazie Presidente, per chiedere
cinque minuti di sospensione per una riunione delle forze che hanno
proposto l'iniziativa e poi eventualmente un incontro con
l'Assessore e il Presidente.
Presidente
- Sono accordati cinque minuti di
sospensione.
Si dà atto che la seduta è sospesa dalle ore 18,52 alle ore
19,03.
Viérin M. (Presidente) -
Riprendiamo i lavori, la parola
al collega Laurent Viérin.
Viérin L. (UVP) -
Sì, grazie Presidente.
Altri colleghi interverranno...ma semplicemente per spiegare la
sospensione. Abbiamo letto con attenzione questa nota che è stata
trasmessa, se non abbiamo capito male, dal Presidente e
dall'Assessore ai Parlamentari, che avevano e hanno il compito di
chiedere di fare inserire queste richieste all'interno del famoso
maxi-emendamento. Abbiamo anche il maxi-emendamento, che di tutte
le cose richieste non recepisce un bel niente. La versione
aggiornata è quella che c'è sul sito del Senato...è quella che
andrà in aula domani...che dice solo ad un certo punto - poi, se
vuole, Assessore, gliela forniamo -:
"restano salve le
determinazioni che la Regione Autonoma Valle d'Aosta e le Province
Autonome di Trento e Bolzano hanno adottato e che possono adottare
in materia di assunzione del personale docente ed educativo in
considerazione delle specifiche esigenze riferite agli organici
regionali e provinciali"
. Tutta questa relazione ha delle parti
che, insomma, sono interessanti, che sono condivisibili, ma la
nostra posizione andava oltre a questo.
La prima considerazione, e su questo ci siamo confrontati con i
colleghi, è che noi vorremmo che effettivamente le prerogative
della Valle d'Aosta fossero prese in considerazione non solo
attraverso una clausola di salvaguardia, che dice tutto e dice
niente, nelle richieste c'è ben altro, beh, c'è ben altro! Ma al di
là di questo, ripetiamo e torniamo a dire che questa è una riforma
che non condividiamo. Allora, oggi non è il Presidente,
l'Assessore, o un Consigliere più o meno vicino ad una sensibilità
governativa o meno, è che, quando si esprime un Senatore in un
Senato che ha i numeri molto limitati in termini di maggioranza a
destra e a sinistra, è la Valle d'Aosta che si esprime. Allora, la
Valle d'Aosta cosa dice al di là del proprio "tornaconto" o della
propria volontà di far valere le proprie prerogative che sono
acquisite (perché non abbiamo competenze in certi ambiti, ma
l'abbiamo di fatto esercitate)? Il vero problema è che questa
riforma già solo per il fatto che la scuola dell'infanzia non è
oggetto di riforma e per tutta l'impostazione è una riforma che non
ci piace e noi vorremmo che la Valle d'Aosta a Roma schiacciasse il
bottoncino dicendo che la Valle d'Aosta sarà felice o meno felice
se viene accettato il riconoscimento delle proprie prerogative, ma
su questa riforma è contraria, perché altrimenti è difficile che ci
si confronti su una riforma che, sinceramente, Assessore, arriva
con un maxi-emendamento perché qualcuno ha fretta.
Ripetiamo...quando invece le assunzioni possono essere fatte...e su
questo sono tutti d'accordo e possiamo fare tutti gli emendamenti,
anzi facciamo degli emendamenti sulle prerogative delle assunzioni,
sulle possibilità di differenziarci anche e soprattutto per ciò che
è stato detto, ma non possiamo essere a favore di questa riforma
perché, quando ci si pone davanti ad un voto di fiducia, o si è a
favore o si è contro, nel senso che, al di là dell'astensione o
meno, o si vota per una riforma o non la si condivide, allora la
Valle d'Aosta deve esprimersi in questo senso. È chiaro che sarebbe
stato interessante magari un po' più di tempo, ecco, non dipende da
quest'aula il fatto di aver accelerato così, è chiaro che mette in
difficoltà tutti, però noi ci siamo confrontati su questo e
vogliamo che la Valle d'Aosta si esprima chiaramente: o si è a
favore, o si è contro questa riforma. È una riforma che a noi non
piace, il mondo della scuola la sta rifiutando, vogliamo
considerare o meno questo mondo della scuola al di là delle
necessità della Valle d'Aosta, che effettivamente potranno essere
inserite...noi speriamo che possano essere inserite nelle
condizioni molto forti che la Valle d'Aosta richiede e che, come
abbiamo potuto vedere, nel maxi-emendamento non sono recepite...ma,
al di là di questo, vorremmo che il voto della Valle d'Aosta, che
non è un voto personale di qualcuno che ha più o meno promesso di
sostenere un certo Governo, è la posizione della Valle d'Aosta...e
in questo senso noi vorremmo che la Valle d'Aosta si esprimesse non
votando a favore di questa riforma.
Presidente -
Altri proponenti? La parola al collega
Cognetta, prego.
Cognetta (M5S) -
Sì, grazie Presidente.
Anche noi siamo estremamente contrari a quella che abbiamo
ribattezzato la "Pessima scuola", la riforma si chiama la "Buona
scuola", per noi invece diventerebbe una pessima scuola, l'abbiamo
detto a Roma, lo abbiamo detto anche qui. Rispetto alla proposta
che ci è stata fatta dall'Assessore e dal Governo, come giustamente
ha detto il collega Laurent Viérin prima di me, ci sono delle cose
che possono essere anche condivisibili, ma il punto è sempre lo
stesso: badare esclusivamente al nostro orticello non ha più un
gran senso rispetto a quest'argomento. L'unica cosa che mi sento di
dire visto che abbiamo una...come dire? una sensibilità su questo
discorso più allargata rispetto ai nostri confini è la seguente:
vorrei sapere effettivamente qual è l'idea di fondo dei colleghi
del PD seduti in quest'aula, perché...d'altronde è successo in
passato in un confronto pubblico, un passato piuttosto
recente...non hanno trovato modo allora di spiegare la loro
posizione, alla fine è stata, diciamo così, travisata, mentre
invece questo penso sia il momento per loro di poterci spiegare se
effettivamente sono d'accordo con ciò che viene chiesto con questa
risoluzione o se invece va bene tutto quello che viene proposto dal
Governo nazionale e che noi invece assolutamente rifiutiamo.
Presidente -
Grazie collega. Altri interventi? La parola
alla collega Certan, prego.
Certan (ALPE) -
Abbiamo sempre dato valore a quanto detto
dal Deputato Marguerettaz, che parlava anche a nome del Senatore,
ma ALPE è sempre stata contraria a tutte le cose calate dall'alto.
Noi siamo assolutamente contrari a questa riforma, che è per
l'ennesima volta calata dall'alto. Non l'abbiamo condivisa con il
mondo della scuola, tant'è che domani in tutta fretta si chiederà
un voto di fiducia al 99 percento, poi magari le ultime notizie
della notte ci porteranno altro, non lo sappiamo, ma il fatto che
si sia preparato un maxi-emendamento per raggruppare più o meno
tutto...tutto quello che interessa...ma giustamente, lo ha
ricordato il collega Viérin, per la Valle d'Aosta c'è ben poco.
Crediamo che questi due elementi: il maxi-emendamento e il voto di
fiducia in fretta e furia domani, il non coinvolgimento del mondo
della scuola e comunque questa relazione che ci è stata data, che è
comunque sia abbastanza superficiale...ci fanno dire che questa
riforma, che è nata male e sta finendo peggio, non ci piace e a più
forte ragione proprio perché, Assessore Rini, bisogna ancora
monitorare, dobbiamo ancora...ci ha detto lei:
"monitoreremo
ancora"
, quindi vuol dire che non è certo nulla e che non è
certo che venga salvaguardata questa possibilità per la nostra
Regione di non essere ricattata e, proprio perché oggi riteniamo
che questa risoluzione sia un ultimo salvataggio, chiediamo di
votarla. In realtà, è un impegno a non scendere ai ricatti del
Governo centrale, è una riforma che probabilmente farà male alla
scuola, ma farà male anche alla nostra Regione. Credo che la parola
centrale sia quella che ha detto lei:
"monitoreremo"
, ecco,
non abbiamo tempo purtroppo di monitorare, domani mattina si
voterà. Noi ci rendiamo conto che non è colpa sua e non è colpa del
Governo valdostano, però non prendiamoci in giro, non c'è più tempo
per monitorare! Noi quindi siamo convinti di mantenere questa
risoluzione e la nostra posizione è di ferma contrarietà a tutte le
disposizioni che vengono calate dall'alto e non condivise.
Presidente -
Grazie. Chiudiamo con le repliche? Passiamo
alle dichiarazioni di voto? La parola all'Assessore Rini.
Rini (UV)
- Una brevissima precisazione, ovviamente da
questa mattina...abbiamo seguito subito il deposito del
maxi-emendamento, che ricordo essere il maxi-emendamento uscito
dalla commissione, dove abbiamo visto che la clausola è quella
generica. Ovviamente siamo in continuo contatto con il nostro
Senatore e il voto sarà favorevole solo nel caso in cui venisse
accolto l'intero nostro emendamento con tutti i commi che vanno a
tutelare tutti i punti delicati che abbiamo toccato: la scuola
dell'infanzia, con il comma 1, del dirigente scolastico con il
comma 2 e tutta la questione delle assunzioni e dell'organico.
Grazie.
Presidente
- Grazie Assessore. Ricordo che siamo in
dichiarazioni di voto, la parola al collega Ferrero.
Ferrero (M5S) -
Grazie Presidente.
Per riepilogare brevemente qual è la posizione del Movimento
cinque Stelle, che è coerente a quello del Movimento Cinque Stelle
a Roma. Questa è una riforma che fa male alla scuola, è una riforma
che va nel senso di favorire la scuola privata e non la scuola
pubblica e quindi contro i principi costituzionali. È una riforma
che sostanzialmente va a definire delle assunzioni che dovevano
essere fatte: si parla adesso non più di 100 mila, ma di 40 mila e
poi di 60 mila, c'è incertezza sulle coperture finanziarie.
Per quanto riguarda i precari, precari in senso lato, si va ad
intaccare dei diritti che erano diritti semi-acquisiti. Ci sono
persone che hanno fatto dei percorsi formativi, che hanno speso dei
soldi e che attualmente si trovano magari a dover sostenere un
concorso. Certo, si parla di clausola di salvaguardia, ma non
sappiamo effettivamente - e anche il Deputato non è stato chiaro in
questo senso - fino a quanto potrà salvaguardare questa clausola
che viene inserita. Attualmente stiamo assistendo ad un semplice
ricatto a livello romano, il Governo deve dimostrare la sua forza,
deve far passare questa riforma
in toto
, riforma che
potrebbe essere tranquillamente stralciata per quanto riguarda le
assunzioni che sono previste e, di conseguenza, si potrebbe fare un
percorso diverso, ma questa ormai è diventata una questione di un
braccio di ferro interno tutto al PD nazionale.
Per quanto riguarda poi la delega, c'è all'interno del
provvedimento una delega ampia al Governo, quindi senza trattare
poi della questione dei super presidi che vengono creati, cosa che
ricalca una norma che è di sapore fascista e che quindi ci riporta
indietro. C'è poi tutta una serie di problemi che derivano dalla
non condivisione del provvedimento. Questo quindi è un
provvedimento che fa male alla scuola in generale, farà male anche
alla scuola valdostana anche se ci sarà l'emendamento. Adesso noi
volevamo vedere da parte vostra un atteggiamento sinceramente un
pochettino più deciso: più deciso perché si tratta veramente di
salvaguardare anche le posizioni lavorative di molte persone, non
abbiamo colto questo segnale. Non vorremmo soprattutto che, per i
trenta denari del Patto di stabilità, qualcuno avesse venduto la
scuola valdostana. Sentire o non sentire certe persone parlare qui
direi che è già un fatto che denota certi atteggiamenti, io quindi
incoraggerei chi finora non ha parlato di parlare, a non
temere...qui non c'è il popolo che fischia e quindi può parlare
liberamente, Consigliere Donzel.
Presidente -
Chiedo scusa, evitiamo personalismi, per
favore. Per dichiarazione di voto, chi chiede la parola? Passiamo
alla votazione? La parola al collega Donzel.
Donzel (PD-SIN.VDA) -
Per dichiarazione di voto e preciso
non stimolato dalle corrette provocazioni di Cognetta e Ferrero, i
quali spesso votano risoluzioni senza dirci il perché le votano o
non le votano. Noi invece del PD abbiamo abbastanza l'abitudine,
quasi sempre, di dire perché votiamo "no", voi invece vi prendete
la libertà di fare quello che volete, avete per esempio...siete di
quei movimenti che hanno dei capi scelti per acclamazione e poi
venite a dare lezioni sul fascismo in aula. Guardatevi quindi un
po' a casa vostra e poi prenderemo lezioni!
È una riforma molto delicata, sicuramente oggetto di critiche e
contestazioni, non è perfetta, ma certamente sono sorpreso che chi
non ha detto una parola rispetto al voto dei nostri Parlamentari ai
tempi della Tremonti e della Gelmini venga qui a chiedere di
invitare il Consiglio regionale a votare secondo la sensibilità del
popolo valdostano, bisogna essere eletti per rappresentare il
popolo valdostano, non partecipare alle elezioni. È stato eletto un
Senatore, è giusto che vi siano delle valutazioni politiche, però
nessuno qui da solo rappresenta il popolo valdostano e il suo
sentire. Ricordo che in altre occasioni le riforme sono state
recepite senza richiesta di voto contrario, se c'erano altri patti,
allora non lo so. So che in questo caso non c'è nessun patto e so
che può darsi che qualcuno del Governo, come si dice qui, giochi
sulla pelle di qualcuno, ma intanto le assunzioni vengono fatte. In
passato non erano fatte, in passato i tagli fatti dalla destra a
chi oggi si rappresenta progressista hanno portato alla chiusura di
scuole nella zona di Saint-Vincent e nella Bassa Valle per i numeri
delle classi che non erano più quelli del passato. Allora, chi ha
avuto la possibilità, per esempio, di regionalizzare le scuole
paritarie non venga a dare a noi lezioni di scuole statali e
dell'amore per la scuola statale. Poteva, quando era al potere,
fare certe scelte che invece non abbiamo visto, ma può capitare
appunto di cambiare idea, noi non abbiamo cambiato idea sulla
discussione fatta in pubblico davanti ai cittadini. È la stessa
posizione, Cognetta, la stessa che in contrapposizione avevano
quelli del Cinque Stelle. Vedo oggi qui che quelli che quel giorno
davanti agli insegnanti dicevano: "ci sono luci ed ombre" oggi
vedono soltanto più le ombre, quindi probabilmente senza la
claque
non è il PD, ma è qualcun altro che cambia
opinione...
Quello che ci sarà è che le assunzioni ci saranno e invece
slitta una parte della riforma, quindi ci sarà un anno per dare una
parte applicativa, non slitta, per esempio, la parte della
valutazione di merito, ma qui è stata ripetuta una forte questione,
vorrei che almeno questo...perchè qui si è parlato solo di
ideologia, vorrei che qualcuno entrasse nel merito delle questioni.
La valutazione questa volta è affidata ad un comitato in cui sono
presenti gli insegnanti, in cui è presente un genitore...due
genitori per le scuole, diciamo, dove i ragazzi sono minori e uno
studente nelle scuole dove c'è un maggiore...e addirittura potrebbe
esserci un quarto insegnante se la Sovrintendenza nominerà il
membro esterno, cioè sono quattro insegnanti, addirittura la
maggioranza del Comitato di valutazione ad esprimere la valutazione
di merito. Avviene questo nel pubblico impiego? C'è questo sistema
democratico nel pubblico impiego per attribuire la valutazione? No.
Allora non è che c'è un imperio del dirigente, il dirigente è uno
su sette persone di una commissione di valutazione. Da questo punto
di vista, quindi la situazione è profondamente diversa.
Si aprono ovviamente degli spiragli e anche qui si dice: "si era
obbligati ad assumere?". Si era obbligati ad assumere stante le
regole, le regole sono sempre quelle di avere il titolo che si
ottiene attraverso un concorso. In passato altri Governi hanno
aperto finestre e finestrelle, siamo per aprire finestre e
finestrelle a tutti? Io non credo...lei è un esperto di diritto
perché si rivolge sempre alla Magistratura, Ferrero, ma il diritto
semi-acquisito francamente nel diritto del lavoro non c'è. Lei non
sa quante cause anch'io come sindacalista ho perso nel sostenere
dei lavoratori per diritti semi-acquisiti, i diritti o sono
acquisiti o non lo sono, quindi il diritto semi-acquisito serve per
aizzare le folle, per fare populismo, ma non è un diritto. Da
questo punto di vista, quindi, siamo ben lontani dall'idea che
questa sia la miglior riforma del mondo, però è un processo
riformatore in un mondo in cui non cambia nulla, in cui il
corporativismo del popolo italiano spesso si unisce e mette insieme
sensibilità completamente contrapposte pur di dire: "io sono contro
il Governo". Allora, io potrei dire che voi usate la gente che sta
aspettando un posto di lavoro per buttare giù un Governo, magari
domani ci riuscirete e manderete a casa il buon Renzi e avrete
vinto la battaglia...
Presidente
- Collega, la prego di chiudere.
Donzel (PD-SIN.VDA) -
...chiudo...ma non l'avrà vinta la
scuola, ma avrà vinto solo l'obiettivo di abbattere un Governo, non
di far vincere la scuola.
Presidente
- Per dichiarazione di voto, altri chiedono la
parola? Per dichiarazione di voto, la parola al collega Laurent
Viérin.
Viérin L. (UVP) -
Non volevamo intervenire per esserci
già espressi, ma siamo obbligati, perché...è un po' come
nell'ultimo Consiglio...dopo tanti toni pacati durante questa
giornata...bisogna sempre scadere in un'aggressività che
probabilmente appunto deriva da tensioni che sono al di là della
discussione sulla scuola e che non ci riguardano. È certo che però
farsi dire dal PD che qualcuno ha cambiato idea in questo periodo
fa ridere o, meglio, fa sorridere. Noi comunque su questo non ci
esprimiamo e siamo contenti che voi oggi vi sentiate "governativi"
al punto da rispondere al posto del Presidente del Consiglio su un
altro argomento e dal dover difendere il modello di scuola del PD
nazionale che neanche il Presidente e l'Assessore stanno
difendendo, anche perché forse tra autonomisti ci si capisce, anche
fra chi, pur appartenendo ad un movimento nazionale, avendo uno
spirito autonomista e non volendo difendere l'indifendibile...ecco,
tra persone che forse nel buon senso si riconoscono...ci si
capisce. Forse il silenzio deriva dal fatto che non si era capita
molto la discussione.
Al di là di questo, fa specie che si venga qui a dare patenti a
tutti, noi non abbiamo distribuito patenti a nessuno, abbiamo
cercato di mettere in campo la nostra contrarietà ad una riforma
nazionale...se poi qualcuno si sente investito da una nuova
missione di difesa a tutti i costi di ciò che viene fatto a Roma,
ci dispiace...è un problema suo! Noi abbiamo sempre lavorato per la
scuola valdostana, caro Donzel, perché le assunzioni in Valle
d'Aosta le abbiamo sempre fatte al di là di Renzi o dei Governi
nazionali, al di là di Tremonti, che non abbiamo capito cosa
c'entri, della Gelmini e di altre riforme che sono state fatte dal
buon Berlinguer, che lei ha citato l'altro giorno, facendosi
fischiare dagli insegnanti valdostani, quello è il mondo reale...
Ora, noi le assunzioni le abbiamo sempre fatte, senza bisogno di
altri, le abbiamo fatte negli anni, non abbiamo fatto rumore,
perché, quando un sindacato poi ha annunciato l'assunzione, abbiamo
rischiato anche a livello nazionale di avere dei problemi. Oggi
quindi se vi scoprite pseudo-autonomisti e se pensate di far
diventare autonomisti quelli che già stanno governando, auguri, ma
noi crediamo - e non vogliamo interpretare il pensiero altrui - che
chi già è autonomista non abbia bisogno di voi, avrà bisogno di voi
per i numeri, non per altro, quindi non fatevi illusioni al di là
di Centoz e del cambio del Segretario comunale al Comune di
Aosta!
I fischi che avete ricevuto per difendere l'indifendibile quindi
è il mondo reale, altre cose a noi non interessano. Qui ci siamo
espressi su una riforma, abbiamo chiesto al Presidente e
all'Assessore di monitorare una situazione, altre tensioni vostre
non ci riguardano, sono problemi vostri e noi ne facciamo
volentieri a meno, però non prendiamo lezioni da nessuno,
soprattutto in un Consiglio che aveva avuto toni su un tema
trasversale come la scuola che erano toni di condivisione tra chi
crede ancora che a Roma si possa fare un lavoro al di là
dell'appartenenza politica o partitica per difendere la scuola
valdostana. Qualcuno si è spinto oltre dicendo che al di là della
difesa delle prerogative valdostane...noi crediamo che sia comunque
una brutta riforma, le assicurazioni sull'emendamento sono
arrivate, bisogna arrivare a mischiare tutto...quindi, benissimo,
per noi l'importante oggi è che da quest'aula escano le posizioni
di ognuno di noi. Noi ribadiamo che, come UVP, al di là del lavoro
che i nostri Parlamentari riusciranno a fare domani su quel
maxi-emendamento raffazzonato all'ultimo minuto e che speriamo
possa avere tante delle richieste che sono state avanzate...al di
là di questo, noi crediamo che soprattutto per una parte di riforma
che non è compresa, cioè quella dell'infanzia, sia una riforma per
la quale bisogna essere contrari come Valle d'Aosta, ma non
mischiamo altri discorsi! Crediamo che la dignità della scuola
valdostana non sia di nessuno o, meglio, sia rappresentata da tante
persone che lavorano ogni giorno nella scuola e le perplessità che
abbiamo sono le perplessità che hanno le persone che lavorano
all'interno della scuola valdostana: ecco perché su certi temi noi
rivendichiamo che l'unità o, meglio, il dialogo...o, meglio, la
condivisione tra le forze autonomiste e le forze che condividono
una certa possibilità di arginare quelle che sono riforme nazionali
e che sono negative già a livello nazionale, che possono essere
negative anche per la Valle d'Aosta...possa essere un fronte comune
interessante, che piaccia o meno a qualcuno.
Presidente -
Collega Donzel chiede la parola? Se ci
spiega solo il fatto personale, per correttezza. Per un breve
periodo perché altrimenti qui continuiamo a...prego collega
Donzel.
Donzel (PD-SIN.VDA) -
Grazie Presidente.
Collega Laurent, lei ha avuto tutto il pomeriggio per esporre le
sue posizioni in modo sereno, nessuno l'ha interrotta, quando sono
intervenuto brevemente per dieci minuti, lei ci ha tenuto a dire
che sono stato fischiatissimo, ha messo dentro Centoz e il Comune
di Aosta, ha fatto un
pot-pourri
di tutto, cercando in
qualche modo di far vedere che il PD ha una posizione isolata in
quest'aula. Io ribadisco, quando perdo un congresso...
Presidente
- Spieghi il fatto personale.
Donzel (PD-SIN.VDA) -
...non esco dal mio partito, ma
faccio la mia parte. Sono qui a dire che è una riforma che ha delle
criticità, noi, come PD, non chiediamo di non votarla, punto, fine
della fiera.
Presidente -
Grazie collega. Per dichiarazione di voto,
la parola al collega Cognetta, ne ha la facoltà.
Cognetta (M5S) -
Grazie Presidente.
Non citerò nessun collega onde evitare altri fatti personali, ma
mi atterrò ovviamente a quanto espresso nella risoluzione fino a
questo momento. Per quello che riguarda ciò che succede normalmente
su questa riforma, sostanzialmente il Governo nazionale utilizza la
questione dei precari per far passare una riforma: questa è la cosa
più schifosa che c'è in questa "Buona scuola", si utilizzano delle
persone che sono in un evidente stato di difficoltà, perché sono
dei precari, magari anche da lunghi anni, e questo viene "preso e
sbattuto" insieme ad un provvedimento per far passare le peggio
porcate sulla scuola perché "sennò poi non possiamo assumerli",
quando invece sono cose assolutamente disgiunte tra di loro.
Per quanto riguarda poi la questione rispetto a...diciamo così:
a quante volte si interviene o non si interviene, come in questo
caso stiamo intervenendo, è perché a volte è meglio fare i fatti
che le parole. Lo fanno spesso anche altri colleghi, non ha senso,
secondo noi, parlarsi addosso, infatti, se notate, spesso i nostri
interventi sono brevi, perché non siamo innamorati della nostra
voce, noi siamo persone che preferiscono dire le cose in maniera
semplice, concreta e soprattutto breve.
Infine, per quanto riguarda le questioni tecniche, noi
continuiamo a sostenere che è insostenibile da parte di qualcuno
piegarsi a ragioni di partito rispetto a certi temi, quale appunto
quello della difesa dei diritti delle persone che lavorano.
Presidente -
Grazie collega. Non vedo altre richieste per
dichiarazione di voto? La parola al collega Chatrian.
Chatrian (ALPE) -
Sì, grazie Presidente.
Non citerò assolutamente nessun collega, noi rispettiamo chi
cambia idea, è legittimo, ma le considerazioni che vorrei fare sono
due: la prima di natura politico-amministrativa positiva se ci sarà
l'approvazione dell'emendamento che ci avete fornito poc'anzi; la
seconda invece di natura più politica: in quest'aula ho sentito
delle parole forti, nel senso che le assunzioni ci saranno...parole
molto forti...ho sentito parlare di copertura finanziaria. Noi
abbiamo cercato di studiare, di prepararci, di leggere nel merito,
mi hanno sempre insegnato che i ricatti sono una cosa bruttissima e
che la libertà è alla base di qualsiasi scelta. Spero che questa
non sia una brutta pagina per i valdostani e per la scuola
valdostana.
Presidente -
Grazie collega. Non vedo altre dichiarazioni
di voto, la parola al Presidente della Regione.
Rollandin (UV) -
La discussione che è collegata con
questa mozione mette in campo due aspetti: l'aspetto generale della
riforma e le modalità con cui adeguare o immaginare questa riforma
per la Valle d'Aosta. Quello che abbiamo cercato di fare in questo
tempo limitato, perché l'accelerazione sicuramente ha penalizzato
un dialogo, che poteva essere portato avanti forse con più tempo e
quindi dando anche magari risultati diversi...quello che non
vorremmo che si pensasse è che...quando noi parliamo della scuola
valdostana, abbiamo parlato di come possiamo - com'è stato sempre
fatto, voglio sottolinearlo - adattare le riforme che sono state
fatte e che saranno fatte a quello che è il nostro sistema di
vedere la scuola valdostana. È intervenuto l'Assessore e ha detto
quello che è stato proposto, ha detto quali sono, a nostro avviso,
gli emendamenti che tutelano la possibilità di pensare ad una
scuola valdostana come noi l'abbiamo voluta, con le prerogative,
con il discorso sulla scuola dell'infanzia, con la possibilità di
vedere e verificare come l'attuazione di questi principi...li
regionalizziamo, nel senso che li portiamo come scuola valdostana e
su questo noi ci siamo espressi e ci esprimiamo. Noi non abbiamo
nessuna possibilità di incidere, quindi non è la questione del
ricatto, qui di ricatto non se ne parla proprio, perché non siamo
interessati a quest'appuntamento con i 100 mila, non ci interessa,
anzi il discorso è fatto a livello regionale ed è quello che da
altre parti non hanno fatto, in Valle d'Aosta si è fatto, l'ha già
detto qualcuno...
Allora, qui non si confonda la posizione della maggioranza su
questo tema rispetto a motivazioni che da altre parti, in altre
Regioni possono essere valide, qui non è così! Non mettiamo quindi
il discorso del ricatto, non c'entra niente per quanto riguarda le
posizioni che noi vogliamo esprimere oggi e la posizione è molto
chiara: il mandato che noi abbiamo conferito ai Parlamentari è
quello di seguire l'azione che è stata portata avanti insieme sulla
possibilità di adeguare i principi alla scuola valdostana e,
siccome quello è il punto di snodo, noi abbiamo detto...è stato
ripetuto che, se ci saranno questi emendamenti nel
maxi-emendamento...è stato sottolineato che in quello uscito dalla
commissione non c'è, noi lo sapevamo, non è che...abbiamo detto che
c'è la notte per arrivare domani mattina alla presentazione del
maxi-emendamento. Noi quindi abbiamo dato e stiamo dicendo che
vogliamo dare questo mandato preciso, se non c'è il
maxi-emendamento, che è la tutela allargata, perché è vero che c'è
la norma di salvaguardia, ma è riduttiva rispetto a quello che ci
serve. Se ci sarà quest'approvazione dell'emendamento...degli
emendamenti che sono stati presentati, noi siamo per dare un
mandato pieno di votare "sì" a questa riforma. Non c'è quindi
ricatto, non c'entra nulla, la nostra scuola valdostana la vogliamo
vedere e costruire con delle basi che sono quelle che abbiamo
detto, che abbiamo sempre rispettato sia nella scuola privata che
nella scuola pubblica, quindi non abbiamo bisogno di avere
ulteriori elementi per fare in modo che ci sia la decisione, che è
una decisione tecnico-politica: tecnica nel senso che dobbiamo
avere gli strumenti per legiferare e politica perché noi crediamo
alla scuola valdostana: ecco perché noi non possiamo votare questa
risoluzione, ma chiaramente il perché lo abbiamo espresso e
ripetuto. Grazie.
Presidente -
Possiamo passare alle operazioni di voto. La
votazione è aperta. La votazione è chiusa.
Presenti: 35
Votanti: 14
Favorevoli: 14
Astenuti: 21 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Presidente -
Con questa votazione si chiudono i lavori di
questa giornata. Grazie a tutti per il lavoro.
---
L'adunanza termina alle ore 19,39.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK