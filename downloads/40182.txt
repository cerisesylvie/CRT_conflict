Consiglio Regionale della Valle d'Aosta - Oggetto del Consiglio n. 3043 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3043 del 5 dicembre 2017 - Resoconto
OBJET N° 3043/XIV - Communications du Président de la
Région.
Rosset (Presidente) -
Punto n. 2 all'ordine del giorno.
Ha chiesto la parola il Presidente della Regione, ne ha
facoltà.
Viérin (UVP) -
Le Gouvernement vous parlera
d'administration et non pas de politique, collègue Restano. Nous
laissons faire la politique à qui veut et sait la faire. Sans me
soustraire au débat, je crois qu'il y aura l'occasion de parler de
politique. Nous sommes bien disposés à parler de politique, mais
nous croyons que pour ce qui est du Gouvernement il faut savoir
distinguer le rôle de l'administration de la partie qui s'occupe de
politique et des perspectives, auxquelles nous sommes toujours bien
ouverts.
Intervengo sul tema dei famosi aumenti autostradali, oggetto
spesso di discussioni in quest'aula e che da più parti ha visto
sollecitazioni da parte dei consiglieri, per comunicare al
Consiglio che oggi è prevista la convocazione del consiglio
d'amministrazione della RAV. Visto che era stato oggetto di una
delle ultime comunicazioni, facendoci interpreti come Governo delle
sensibilità presenti in questo Consiglio, abbiamo indirizzato, a
firma mia, nella giornata di ieri, una nota ai rappresentanti
regionali nel consiglio d'amministrazione per rappresentare la
nostra contrarietà agli aumenti che si prospettano. Visto che pare
sia intenzione, anzi è all'ordine del giorno oggi, di procedere ad
un pesante aumento di circa il 14 percento sulla tratta della RAV,
abbiamo comunicato la nostra contrarietà a qualsiasi tipo di
aumento, che oggi va non solo a penalizzare una tratta utilizzata
dai residenti, ma anche dai turisti, in una regione in cui si
dibatte molto dell'accessibilità. Quindi crediamo di esserci fatti
interpreti della sensibilità che proviene da questo Consiglio,
chiedendo ai rappresentanti di conformarsi a tale indirizzo.
Sappiamo che c'è un dibattito in corso e qualcuno qui aveva
parlato dell'intenzione di aprire la discussione sull'acquisizione
delle azioni. Noi crediamo che, ancor prima di pensare ad acquisire
le azioni della RAV, dobbiamo preoccuparci di evitare questi
aumenti, che sono indegni e che sono, soprattutto per la nostra
comunità, da fermare. Quindi se e quando ci sarà la volontà di
ascoltare la Regione all'interno di questa società su questa nostra
volontà di fermare gli aumenti, potremo magari intavolare altri
discorsi. In questo momento, noi crediamo che la nostra posizione
sia quella di rifiutare questi aumenti.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Vorrei fare al Consiglio una
considerazione sul tema, di cui ho discusso pochi giorni fa in
Commissione con il Presidente della Regione, inerente la vendita
della centrale idroelettrica a Verrès. Questo Consiglio aveva
congelato la vendita della centrale idroelettrica di proprietà
regionale. Con una subconcessione, approvata nel mese di febbraio
2017, congelammo la vendita, perché l'Unité des Communes Evançon
aveva comunicato, con la firma di tutti i Sindaci, di avere delle
proposte e delle idee per poter acquisire l'opera, eventualmente
per il tramite di imprese. In questi due mesi nulla è stato portato
a compimento e il Sindaco di Verrès, nel primo incontro che abbiamo
fatto dopo tre giorni, ha negato l'interesse, il Presidente
dell'Unité des Communes ha negato l'interesse e non ci sono altri
privati interessati all'acquisto di questo bene. Quindi sarà
riavviato l'iter di alienazione, visto e considerato che
l'Amministrazione regionale ha investito centinaia e centinaia di
migliaia di euro negli ultimi sette anni su questo bene, oltretutto
con una modifica di subconcessione.
Il percorso che avevamo iniziato nel mese di agosto e settembre
era l'unico che si poteva mettere in campo, anche a seguito
dell'approvazione fatta da questo Consiglio proprio su questo bene
da alienare, che diventava un costo per la Regione.
L'Amministrazione regionale non fa l'imprenditore: che lo faccia
chi è deputato e soprattutto per il tramite di una gara, quindi con
una possibilità di pari opportunità per chi intende acquisire
questo bene.
Per quanto riguarda, invece, la questione autostrade,
chiederemmo al Presidente se è possibile avere la nota che avete
inoltrato al consiglio d'amministrazione. Anche se il tempo è
tiranno, prima della discussione del bilancio non sarebbe male
avere la possibilità di incontrare i nostri delegati in
Commissione, la prossima settimana o quando sarà possibile, insieme
al Presidente per fare lo stato dell'arte. Io penso che il discorso
trasporti sia uno dei temi più scottanti sia per i residenti,
perché ormai i valdostani non utilizzano più, o quasi più,
l'autostrada per gli elevati costi, sia per il discorso turistico.
Sono costi estremamente penalizzanti rispetto alle altre località
turistiche (Trentino, Südtirol, Lombardia) che, in riferimento alle
tratte autostradali, sono più competitive e meno costose.
Presidente -
Ha chiesto la parola il consigliere
Gerandin, ne ha facoltà.
Gerandin (GM) -
Torno su quanto lei, Presidente, ci ha
comunicato sulla sua presa di posizione sul discorso autostradale,
nel senso che qualunque cittadino valdostano, qualunque turista,
chiunque frequenti la Valle e chiunque abbia la sfortuna di
transitare sulle autostrade valdostane non possa che essere
d'accordo. Il mio dubbio è che comunque rimarrà un messaggio nel
vuoto, nel senso che è ormai risaputo che, avendo una
partecipazione minoritaria all'interno della società, i nostri
appelli al buon senso e a una scelta logica rimarranno tali e nulla
più. Oltre ad associarmi a questa grande preoccupazione, perché
sarà un'ennesima mazzata per i valdostani, per il turismo e per chi
deve transitare su queste autostrade, c'è il timore che, se per
caso non dovesse passare, ci saranno ricorsi che daranno ragione a
loro, pertanto sono degli aumenti che con ogni probabilità verranno
comunque deliberati e applicati.
Io le chiedo, Presidente, della presa di posizione unanime che
c'è stata in quest'aula a proposito della
vignette
. Volevo
capire dove siamo finiti con questa vignette, visto che non se ne è
più parlato, perché potrebbe essere almeno una sorta di via
d'uscita onorevole nell'interesse dei valdostani. A me pare che,
dopo questa pessima notizia che lei ci ha dato, probabilmente
l'unica strada da percorrere, almeno per i valdostani, sia quella
della vignette.
Presidente -
Ha chiesto la parola il consigliere Marquis,
ne ha facoltà.
Marquis (AC-SA-PNV) -
Anch'io ho ascoltato l'intervento
del presidente Viérin che ci ha resi edotti e ha informato l'aula
di essersi attivato presso la società, per evitare l'aumento
tariffario previsto al 31 dicembre 2017. Volevo solo evidenziare
una cosa: questo rimane un auspicio, perché questo tipo di lettera
non ha nessuna influenza, perché il consiglio d'amministrazione non
si deve esprimere su questo argomento: nessuno dei membri del
consiglio d'amministrazione. La richiesta di aumento è stata
effettuata, come viene fatta tutti gli anni, secondo le previsioni
contrattuali, e il Ministero delle infrastrutture e dei trasporti
si deve esprimere su questo argomento. Quindi noi possiamo fare
tutti gli annunci, possiamo fare dichiarazioni e auspicare che ci
sia una attenzione verso questo argomento, ma sicuramente le
politiche tariffarie non dipenderanno da questa lettera.
Per quello che concerne invece l'altro discorso che avevamo
fatto, con cui auspicavamo un'evoluzione di quella possibile
iniziativa, era proprio per risolvere questo tipo di problematiche,
perché, diversamente, ci si troverà non solo quest'anno di fronte a
un aumento del 14 percento, ma di nuovo al 31 dicembre 2018 a un
altro 14 percento. Non è detto che l'unica via possa essere quella
dell'acquisizione, però bisogna strutturare delle proposte che
abbiano una concretizzazione. Diversamente, come tutti gli anni, si
arriva al mese di dicembre e siamo qui ad auspicare che ci possano
essere delle attenzioni a dei comportamenti da parte dei consigli
d'amministrazione. Quindi credo che dobbiamo orientare la nostra
azione politica a un'azione di concretezza e io auspico che si
possa individuare un percorso che possa arrivare a ottenere questo
obiettivo. Sicuramente oggi il 31 dicembre è vicino e dipenderà
dalla risposta del Ministero delle infrastrutture e dei trasporti,
non dalla società.
Presidente -
Ha chiesto la parola il Presidente della
Regione, ne ha facoltà.
Viérin (UVP) -
Per qualche precisazione. Il nostro
intento era semplicemente di informare il Consiglio sull'aver
interpretato la volontà del Consiglio medesimo. Collega Marquis,
noi sappiamo che lei è molto esperto di autostrade, avendo
ricoperto negli anni i ruoli all'interno di queste società e ancora
oggi siamo qui a fare le medesime battaglie che purtroppo non hanno
prodotto alcun effetto. Quindi è chiaro che noi, come Consiglio
regionale e come Governo, abbiamo un ruolo limitato rispetto a chi
è nella società, ma ho avuto un confronto con uno dei nostri
rappresentanti ed è stato proprio chiesto espressamente se
bisognasse esprimersi e come: con un'astensione o con un voto
contrario. Magari è mancato qualche raccordo in questo periodo,
pertanto io mi sono permesso di dire che avremmo formalmente
trasmesso la volontà del Consiglio, che è formalizzata, perché
esistono dei momenti di forma che sono anche sostanza. Se poi non
dovevamo farla, perché anche fare una lettera che chiede di
esprimersi in modo contrario non va bene, significa che il gioco
delle parti continua come si sta manifestando in questo periodo.
Noi abbiamo semplicemente voluto esprimere la nostra contrarietà.
Conterà poco, ma le battaglie, soprattutto per chi ha fatto
minoranza, contano anche quando si è in minoranza, non contano solo
le battaglie che vengono portate a casa.
Sull'opportunità, poi, di acquisire le azioni, c'è uno studio
che è stato dato a Finaosta, la quale tra l'altro ci ha manifestato
che era una richiesta non proprio compatibile, anche in termini di
entità finanziaria, per poter fare uno studio approfondito, ma ci
saranno delle dovute valutazioni, perché quando ci sono delle
risorse pubbliche è chiaro che bisogna capire cosa si va ad
acquisire. Capire anche dal punto di vista del traffico
internazionale quale prospettiva ci sarà nel tunnel del Monte
Bianco, quali saranno i lavori che verranno fatti, quale sarà
l'entità della portata del traffico e le scelte strategiche, al di
là di quelle italiane, anche quelle di parte francese.
Però oggi ci limitiamo a dire che le battaglie si fanno, per
quanto ci riguarda, sempre! E sono delle battaglie di principio.
Contiamo per una percentuale ininfluente, ma non fa niente. Noi
abbiamo chiesto ai nostri rappresentanti di opporsi. Questo è stato
oggetto, caro collega Marquis, di audizioni, quando noi eravamo
Consiglieri e altri ricoprivano i ruoli sui banchi del Governo, di
principio, perché non era sempre così. Abbiamo chiesto ai nostri
rappresentanti contezza di ciò che veniva fatto, e anche in un
momento in cui non si conta per quello che potrebbe essere
l'influenza su una decisione, abbiamo chiesto che questa
manifestazione fosse espressa a nome del Consiglio regionale.
Questa è la nostra posizione e, giustamente, come diceva il collega
Gerandin, abbiamo cercato di interpretare la volontà di tutti; ci
mancherebbe ancora che qualcuno fosse contrario. Vanno bene anche i
puntini sulle i, però almeno su questo tema crediamo che
bisognerebbe essere un po' uniti, invece di volere rimarcare. La
considerazione sulle azioni è un'altra cosa.
Per quanto riguarda la
vignette
, dirà il collega
Bertschy, che peraltro è stato all'origine di questa proposta e
chiaramente si sta operando con un gruppo di lavoro per andare in
quella direzione. Chiaramente credo che saremo anche a disposizione
per degli approfondimenti. Al di là di questo, il tema degli
aumenti autostradali, del traffico in generale e delle scelte
strategiche ci sta a cuore ed è per questo che abbiamo pensato di
formalizzare, attraverso una lettera che rimane agli atti, questa
nostra volontà.
Presidente -
Ha chiesto la parola il consigliere
Rollandin, ne ha facoltà.
Rollandin (UV) -
Pour ce qui est du thème des autoroutes,
je crois que l'intervention qui a été faite aux délégués du conseil
d'administration est correcte et louable. Je crois qu'il est
nécessaire qu'il y ait un apport fort de la part de ce qui est
l'attitude du Conseil tout entier, vis-à-vis de la question du
paiement de l'autoroute. Je voudrais ajouter, à propos de l'autre
thème, que le fait de dire que si on est propriétaire de
l'autoroute, il y aurait la possibilité de résoudre le thème, n'est
pas correct. Il faut le dire, car c'est toujours le Ministère qui
s'intéresse de ce thème, d'une façon très souvent pas correcte.
Là il faut avouer qu'il faut travailler pour faire de façon
qu'il y ait une analyse. À ce propos, j'ai entendu qu'il y a un
dossier qui sera présenté sur ce thème, et alors on ira voir s'il y
a des espaces dans lesquels prévoir une attitude de collaboration,
ou bien prendre acte que malheureusement ce morceau d'autoroute,
avec l'ouverture du Fréjus et avec le passage des poids lourds
toujours plus marqué de la part du Fréjus, il aura toujours moins
trafic et conséquemment il y aura moins de recettes et toujours
plus de problèmes du point de vue du budget.
Credo che questa sia la realtà di tutti i giorni, e lo stiamo
vedendo. Credo che sia necessario tenere conto che oggi indebitarsi
per acquistare questo tratto di autostrada, abbia delle conseguenze
molto difficili da giustificare in questo momento. Quindi credo che
sia corretto che si faccia un approfondimento.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Al di là dell'impegno che possono
mettere in campo i delegati nominati della parte regionale, della
parte pubblica, sicuramente è difficile per numerosi motivi, anche
perché il dibattito su questo tema in questa legislatura e nella
passata è stato impattante e robusto, anche se i risultati sono
stati pochi o pochini. Al di là di questo, intervengo - ringrazio
il Presidente del Consiglio che mi ha dato l'opportunità di
intervenire nuovamente su questo tema - anche perché il collega
Roscio due anni fa aveva presentato, a nome delle forze di
opposizione, un ordine del giorno che andava proprio nella
direzione della
vignette
, soluzione difficile da attuare,
quasi impossibile (così sembrava) dal punto di vista tecnico. Io
rilancerei questo tema e questa proposta, se fosse possibile
entrare nel merito e non rinunciare a questa sfida, perché
riteniamo sia forse l'unico strumento possibile per poter abbattere
per i residenti il costo di utilizzo di questa autostrada. Inoltre,
non dimentichiamoci anche dell'
atout
turistico, che oggi ha
dei costi quasi proibitivi.
Se poi il collega Bertschy continua a occuparsi anche
dell'autostrada e della vignette, noi siamo ben lieti se possiamo
essere utili alla causa, se possiamo mettere a disposizione le
nostre competenze, le nostre capacità, le nostre conoscenze. Ma
oltre a gestire, a dare indicazioni alla USL, al sociale, al
welfare
e a tutte le inaugurazioni e conferenze stampa, se
il collega Bertschy ha tempo anche di entrare nel merito per poter
creare le condizioni nelle prossime settimane di portare a questo
Consiglio, magari già nella prossima legge finanziaria, la vignette
per il 2018, noi siamo non solo lieti, ma di più. E se ha bisogno
del nostro aiuto, noi siamo a disposizione
H24
.
Presidente -
Ha chiesto la parola il consigliere Bertin,
ne ha facoltà.
Bertin (GM) -
Non ribadirò quanto detto dai colleghi
sull'importanza dell'autostrada, sia in termini di spostamenti
interni alla nostra regione, sia di accessibilità verso l'esterno,
che ha dei costi oggettivamente esagerati. Ma credo che, proprio
per questo, il problema vada guardato in termini generali. La
nostra regione è da tempo ormai isolata e va fatta ogni azione per
cercare di uscire da questa situazione, con ogni strumento
possibile. Ma questa è anche una questione politica e i rapporti
con lo Stato devono anche essere evidenziati in questo contesto,
poiché la Regione è di fatto isolata. Abbiamo avuto la visita
pellegrinaggio dell'ex primo ministro Renzi, che non ha potuto
venire in Valle d'Aosta, perché il suo treno in Valle d'Aosta non
poteva venire e si è fermato ad Ivrea. Una cosa simbolica che
evidenzia una volta di più lo stato in cui versano i collegamenti
della Valle d'Aosta.
È in questo contesto più generale che riguarda l'accessibilità
della nostra regione, che anche questo aspetto dell'autostrada
rientra come un tassello in un discorso più generale. Credo che
sarebbe scandaloso, in una situazione del genere, che ci vengano
ulteriormente aumentati i prezzi di transito sull'autostrada. Ci
vorrebbe quantomeno una moratoria, finché non si uscirà da questa
situazione estremamente grave per i cittadini valdostani e per lo
sviluppo economico di questa regione. È una questione politica, che
va affrontata anche da questo punto di vista.
Presidente -
Ha chiesto la parola l'assessore Bertschy,
ne ha facoltà.
Bertschy (UVP) -
Ringrazio il collega Chatrian, che si
preoccupa per la salute dell'Assessore alla salute, perché lo vede
troppo impegnato. Io sto semplicemente cercando di fare quello che
dobbiamo fare tutti: lavorare, lavorare tanto e cercare di essere
utile. In questo senso, visto che in Consiglio regionale tutti noi
abbiamo fatto delle esperienze e maturato anche un po' di
competenza attraverso il lavoro svolto, abbiamo messo a
disposizione prima e dopo, al di là dei ruoli, le cose che abbiamo
appreso e studiato. Se ben ricordate, più volte sono intervenuto su
questo tema, portando anche esempi concreti, come la
vignette
dell'Austria, piuttosto che di altri Paesi europei.
Su questo tema abbiamo sempre cercato di lavorare con una certa
attenzione. È in questo senso che ci sta l'informazione, non come
delega di rappresentante del Governo, ma come disponibilità a
segnalare un tema che sta appesantendo sempre di più tutti i
servizi legati al
welfare
, soprattutto per i residenti che
sono distanti dai presìdi ospedalieri e dai servizi. Si sta
lavorando su questo tema in maniera corale. Sapete bene che il
limite attuale è dato dalle tratte fisse: gli sconti, pur essendo
già importanti, si possono avere solo su tratte fisse determinate,
quindi l'evoluzione della vignette sarebbe auspicabile per tutti;
almeno rompere la situazione legata alle tratte fisse e agli
sconti, potrebbe già essere un segnale.
Detto questo, credo che oggi il passo in avanti rispetto al
passato sia che la politica si esprime e dia un'indicazione. In
passato qui abbiamo fatto discussioni con cui ci si confinava tra
il diritto dei nostri rappresentanti di fare il legittimo interesse
della società, piuttosto che di rappresentare l'indirizzo dato dal
Consiglio regionale. È un segnale anche questo che va fuori dalla
Valle d'Aosta, che arriva al Ministero e che dice in maniera chiara
come la pensiamo su questo argomento. Può essere utile e importante
rilanciare su altre cose, ma intanto oggi parliamo di questo e mi
pare che l'indicazione che parte dal Presidente della Giunta, a
nome del Governo e della maggioranza, sia un'indicazione forte e
molto precisa.
Presidente -
Ha chiesto la parola il consigliere Restano,
ne ha facoltà.
Restano (AC-SA-PNV) -
Intervengo sul tema per chiarire la
nostra posizione e il perché di determinate affermazioni. Durante
la scorsa estate, nel corso di un incontro a Roma con il ministro
Delrio, ci si è confrontati sull'opportunità o meno di acquisire
questa tratta autostradale. Lui ci ha portati a conoscenza che il
Brennero è in corso di acquisizione da parte dell'amministrazione
pubblica e ha avuto il consenso da parte europea. Qualora
diventasse pubblica, si potrebbe procedere con una politica di
rideterminazione tariffaria, perché la concessione all'ente
pubblico può essere allungata di parecchi anni. Da questo incontro,
credo nasca quanto detto dal collega Marquis che mi ha preceduto.
Non si tratta di favole o di fantasie, ma di sondare tutti assieme
un'opportunità, che non nasce dalla lettura di un giornaletto, ma
dalle affermazioni di un Ministro della Repubblica, che quindi noi
riteniamo degne di attenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK