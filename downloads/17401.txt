Consiglio Regionale della Valle d'Aosta - Oggetto del Consiglio n. 775 del 28 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENERGIA
Energia idroelettrica
NORME DI ATTUAZIONE
Precedente
Successivo
Resoconto integrale del dibattito dell'aula
Oggetto del Consiglio n. 775 del 28 luglio 1999 - Resoconto
OGGETTO N. 775/XI Notizie sugli accordi definiti con l'ENEL e
sugli obiettivi da realizzare con le norme di attuazione previste
dal "decreto Bersani". (Interpellanza)
Interpellanza Richiamato il Decreto Lgs n. 79 del 16/03/1999
meglio riconosciuto come Decreto "Bersani";
Richiamato l’accordo definito con il "Memorandum
d’intenti" e siglato in data 3/05/1999 dal
Presidente della Giunta regionale e
dell’Amministratore Delegato
dell’ENEL S.p.A. Dott. Franco Tatò;
Rilevati gli innumerevoli articoli apparsi ultimamente sui
quotidiani nazionali inerenti a scelte ad accordi ormai definiti
fra i vari Ministeri riguardanti il futuro assetto
dell’ENEL;
Ricordata l’enorme importanza
dell’argomento per il futuro della Comunità
valdostana;
I sottoscritti Consiglieri regionali
Interpellano
La Giunta per conoscere:
1) Quali sono ad oggi gli accordi definiti con
l’ENEL inerenti il "Memorandum
d’intenti" ed eventualmente quali le divergenze
ancora in atto;
2) Quali sono gli obiettivi che si vogliono perseguire e
realizzare con le norme di attuazione previste dal Decreto
Bersani.
F.to: Viérin M. - Collé - Comé - Marguerettaz - Lanièce
Si dà atto che, dalle ore 17,04, presiede il Segretario
Perron.
Presidente
La parola al Vicepresidente Viérin Marco.
Viérin M. (Aut)
Questo è un argomento molto importante per
il futuro della Valle e di tutti i suoi cittadini. Volevo solo
ricordare all'inizio di quest'interpellanza che nel 1948 con la
legge costituzionale inerente il nostro Statuto speciale, fu
sancita anche la proprietà e l'uso delle acque proprio a scopo
idroelettrico, quindi questo diritto è già stato riconosciuto alla
Valle d'Aosta.
Purtroppo nel 1962 ci fu la nazionalizzazione tramite la
costituzione dell'ENEL. Quest'anno è stato emanato il decreto n.
79/99, decreto "Bersani", che è nato grazie non alla volontà dello
Stato, ma grazie alle direttive comunitarie che hanno imposto allo
Stato di rompere il monopolio ENEL e creare una situazione di
libero mercato.
Qual è oggi la situazione? Grazie alla privatizzazione
dell'ENEL, voluta dalla Comunità europea, e al successivo decreto
"Bersani" il mondo politico valdostano ha di fronte un momento
storico per la Valle, dobbiamo avere il coraggio di giocare un
ruolo forte e deciso, purtroppo ci pare che la Giunta si stia
appiattendo senza raccogliere tutto quello che invece si potrebbe
raccogliere e senza affrontare il tema in senso complessivo.
Questa situazione ha portato ad alcuni atti della Giunta, quali
il "Memorandum d'intenti" sul quale l'interpellanza chiede
ragguagli in maniera precisa perché questo memorandum è ancora
senza risultati. Oltretutto al punto 3.3 dello stesso si fissa al
30 giugno 1999 la data ultima e al punto 3.4 si dice che il termine
del 30 giugno 1999 è un termine che ha natura essenziale, quindi
vorremmo capire se si è parlato di questo o meno.
Ma vi è un altro aspetto che ci interessa di più: riteniamo che
sarebbe stato più opportuno affrontare prima il secondo punto
dell'interpellanza rispetto al primo proprio perché, stabilendo
quali sono gli obiettivi che si vogliono perseguire e realizzare
con le norme di attuazione previste dal decreto "Bersani", si
potrebbe togliere forza all'ENEL creando un rapporto più consono
alle esigenze della Comunità valdostana. Aspetto la risposta del
Presidente della Giunta per dichiarare la mia soddisfazione o meno
e fare eventualmente altre considerazioni.
Presidente
La parola al Presidente della Giunta regionale,
Viérin Dino.
Viérin D. (UV)
De concert avec l'Assesseur Ferraris, je
vais essayer d'apporter quelques précisions pour répondre aux
questions qui ont été posées.
Tout d'abord pour ce qui est de la déclaration d'intentions
signée avec l'ENEL le 3 mai dernier, le groupe d'évaluation composé
de Finaosta et de deux sociétés spécialisées a rencontré à
plusieurs reprises les représentants de l'ENEL afin de fixer le
cadre général d'un éventuel accord de gestion conjointe des
activités de production et de distribution de l'énergie électrique
sur le territoire valdôtain. Ces rencontres ont permis la mise au
point, d'une part, d'une méthode d'évaluation de la production et
de la distribution de l'énergie et, d'autre part, la définition des
critères à suivre pour la fixation du prix de l'énergie aux stades
de sa production et pour l'analyse des hypothèses suivies par
l'ENEL lors de la rédaction du plan pluriannuel économique et
financier. C'est à partir de ce dernier que la valeur économique
des sociétés de production et de distribution est déterminée, vu
que la volonté a déjà été exprimée dans le mémorandum. Il s'agit
maintenant de donner suite à cette volonté et donc il faut d'abord
définir, en vue de l'évaluation des sociétés de production et de
distribution de l'énergie, ces critères et analyser les hypothèses
suivies pour la rédaction de ce plan. C'est un aspect
méthodologique, mais il est important de le souligner, vu que c'est
en suivant ce procédé que nous pourrons arriver ou non à un
accord.
Ces réunions, qui visaient aussi à l'acquisition de la
documentation et des informations nécessaires du point de vue
technique, économique, organisationnel et financier pour mieux
comprendre la réalité locale des activités de production et de
distribution de l'énergie électrique, avaient pour but de réaliser
une expertise technique sur un échantillon représentatif
d'installations valdôtaines, afin de vérifier sur le terrain l'état
effectif de ces dernières.
Durant le laps de temps qui s'est écoulé depuis la signature de
la déclaration d'intentions, la construction d'un modèle
hydrologique de la Vallée d'Aoste a été également définie, modèle
qui, compte tenu des cahiers des charges des concessions, permet
d'évaluer la fluctuation de la production à venir et d'étudier la
répartition de celle-ci selon les tranches horaires. Au cours donc
de toutes ces réunions la proposition de contrat formulée par
l'ENEL a été étudiée et discutée et une contre proposition
répondant à nos objectifs, sur lesquels se fonde explicitement
ladite déclaration d'intentions, a été soumise.
Nous pouvons donc dire qu'à l'heure actuelle il n'existe pas
encore d'accord défini avec l'ENEL, mais que les négociations se
poursuivent pour ce qui est du prix afférent aux activités de
production et de distribution et pour ce qui est des contenus de la
proposition de contrat.
Je tiens par ailleurs à préciser, en répondant à une requête
explicite, que l'échéance fixée par la déclaration d'intentions, le
30 juin, a été tacitement prorogée par les parties compte tenu de
l'état des négociations qui sont en cours. Il y a une proposition
de contrat formulée par l'ENEL, il y a eu une contre proposition
formulée par Finaosta. La négociation se poursuit pour vérifier si
nous pouvons arriver à un point d'accord et à un point d'équilibre
indépendamment de cette échéance qui était fixée initialement au 30
juin.
En ce qui concerne par contre les dispositions d'application du
décret "Bersani", la question est posée pour savoir quels sont les
objectifs que nous voulons atteindre. Tout d'abord, nous voulons
par ce décret d'application réglementer le transfert de l'Etat à la
Région des fonctions de recherche, de production, de
transformation, de retraitement, de distribution et d'utilisation
en matière d'énergie. Ces dispositions devront traiter en
particulier de la production d'hydroélectricité pour ce qui est de
la rédaction du plan général d'utilisation des eaux du domaine
public, des échéances des concessions, de la prorogation des
concessions et des subconcessions ainsi que de l'octroi de
nouvelles concessions.
Les dispositions de ce décret doivent également concerner le
transport de l'électricité en fonction notamment de nos
orientations stratégiques et opérationnelles et de la
réglementation de la concession du service public de distribution
de l'énergie, compte tenu des besoins des entreprises locales, des
modalités d'octroi de concession à des nouvelles entreprises
locales de distribution et des mesures visant à encourager le
groupement des distributeurs locaux.
Enfin, ces dispositions d'application du décret "Bersani"
devront concerner les tarifs électriques sur le territoire
valdôtain selon les différents utilisateurs ou les différentes
catégories d'utilisateurs.
Ce sont donc les objectifs que nous nous sommes fixés. Nous
avons rédigé une proposition que nous allons soumettre à la
Commission paritaire pour respecter l'échéance établie par le
décret Bersani. Nous estimons que en automne nous serons à même de
présenter le décret d'application y afférent.
Presidente
La parola al Vicepresidente Viérin Marco.
Viérin M. (Aut)
Il Presidente non è che ha detto cose
errate o senza senso, però ha detto solo alcune cose, io avrei
voluto saperne anche delle altre.
Forse il Presidente può nascondersi dietro il discorso della
trattativa in atto, quindi di non rendere pubbliche alcune notizie
per evitare di avere meno forza nella contrattazione con l'ENEL.
Ora, se questa può essere non dico una scusante, ma una
motivazione, si doveva per avere più forza seguire un'altra strada.
Ho capito che c'è stata una proposizione di contratto dell'ENEL a
cui è seguita già una controproposta regionale; mi sembra che si
faccia tutto questo prima di sapere quali competenze avrà nel
futuro la Valle d'Aosta sulle acque a scopo idroelettrico e quali
competenze avrà l'ENEL. È un po' come definire prima il prezzo
della macchina che si vuole comprare e senza sapere la cilindrata,
la carrozzeria, eccetera. Mi sembra che non sia un iter dei più
consoni per fare una buona amministrazione.
Abbiamo già detto in passato che sul discorso della proprietà
delle acque a scopo anche idroelettrico bisogna avere un po' più di
fermezza e un po' più di coraggio. Capisco che probabilmente questa
maggioranza ha anche dei rapporti con forze politiche che sono
collegate con le forze di governo romane, quindi hanno magari più
difficoltà ad impostare questo scontro o questo dialogo un po' più
forte, però allo stesso tempo dobbiamo guardare agli interessi dei
Valdostani e ci sono alcuni fatti concreti che dimostrano l'accusa
che lancio oggi.
Innanzitutto io parto dal decreto. Ho voluto fare nella
presentazione di quest'interpellanza una prefazione nel dire che la
Valle d'Aosta aveva già all'inizio dallo Statuto queste competenze,
che le sono state sottratte nel 1962 o congelate, chiamiamolo come
vogliamo, che le sono state di nuovo scongelate o ridate con il
decreto "Bersani", però il tutto deve ultimarsi con la Commissione
paritetica per il confronto Stato-regione, con le norme di
attuazione. Il decreto "Bersani" all'articolo 16 dava 120 giorni,
ora il fatto di non decidere entro 120 giorni, anche se è vero che
le norme di attuazione si possono emanare anche dopo, non essendo
un termine perentorio, vuol dire non avere le idee chiare.
Questo fatto mi è stato confermato dall'attuale situazione del
"Memorandum d'intenti" che doveva essere chiuso al 30 giugno; al 30
giugno non è stato chiuso, vi sono state proposte, controproposte e
così via, vuol dire che non è chiaro dove si vuole arrivare, che
non ci si è prefissati un obiettivo minimo o massimo che sia, che
si è deciso di vivere non dico alla giornata, ma di fare le cose
man mano che si propongono, quindi si è definita a maggio questa
proposta di "Memorandum d'intenti", mentre successivamente non è
stata rispettata la scadenza fissata per il 30 giugno 1999
rinviando il tutto a data da destinarsi, non si sono rispettati i
120 giorni nel proporre alla Commissione paritetica la proposta
della Valle d'Aosta quando invece le Province autonome di Trento e
Bolzano hanno rispettato questi tempi e da quello che mi risulta
hanno già un accordo in Commissione paritetica su quelle che
saranno le loro competenze sulle acque.
Hanno rispettato non solo i 120 giorni, ma sono riusciti in
questo periodo a trovare un'intesa in Commissione paritetica,
intesa che invece noi andremo a definire se va bene a ottobre
perché sappiamo che nei mesi di agosto e settembre la commissione
non si riunisce, quindi arriveremo qui a fine anno a discutere su
un atto che la Commissione paritetica avrà formulato e magari
avendo già firmato il "Memorandum d'intenti" con l'ENEL sulle due
società miste. Questa sarebbe una vergogna perché, secondo noi, non
è ammissibile che si firmi un'intesa senza prima sapere quali sono
le nostre competenze statutarie, i nostri diritti e quelli che sono
dell'ENEL e dello Stato.
Presidente, volevo solo ricordarle una cosa. Sostengo che l'ENEL
oggi può trattare ancora in posizione di forza, mentre un domani
con le norme di attuazione definite per la Valle d'Aosta potrebbe
trattare con meno forza! Perché gli obblighi dell'ENEL sono due
essenzialmente: il primo è previsto dall'articolo 8 sul decreto
"Bersani" che prevede dismissioni per 18 mila megawatt e l'ENEL
deve dismettere, caro Assessore Vallet, il 49 percento entro il
2003, è chiaro che non deve dismetterli in Valle d'Aosta, ma è un
obbligo per l'ENEL; l'articolo 16 e le norme di attuazione
oltretutto prevedono che la Valle d'Aosta debba andare a concordare
non solo alcune briciole, ma anche la scadenza delle concessioni;
una parte, come diceva giustamente il Presidente, scadrà nel 2000,
nel 2003, nel 2005, nel 2010, nel 2030, come anche l'articolo 12
del decreto "Bersani" dice, ma l'articolo 16 dice che non si
applicano quei commi per la Valle d'Aosta per cui la Valle d'Aosta
potrebbe anche avere la scadenza delle concessioni per quelle che
sono le acque sul suo territorio prima del 2030, infatti il
Trentino ha ottenuto il 2010 in Commissione paritetica.
Manca su questo la firma della Presidenza del Consiglio dei
ministri di cui aspettiamo ancora sia il decreto per le quote latte
sia l'altro discorso delle acque per uso irriguo, non mi risulta
che li abbiano firmati, quindi quelle due norme concordate in
Commissione paritetica sono già state concordate un anno e mezzo fa
e ad oggi non abbiamo ancora il decreto. Procedendo di questo
passo, rischiamo che l'ENEL concluda prima l'accordo che interessa
lei dopodiché lo Stato dà il via a quelle che sono le norme di
attuazione. Questo vuol dire trattare in posizione di debolezza,
vuol dire non avere il coraggio di alzare il tiro anche perché
questo Consiglio deve avere bene in mente le cose che bisogna
almeno ottenere nelle norme di attuazione, cioè il discorso delle
tariffe perché sappiamo che possiamo entrare nel merito delle
tariffe, ma possiamo arrivarci solo con le norme di attuazione. Se
un domani queste norme di attuazione ci danno la possibilità di
fare delle tariffe agevolate ai Valdostani, allora avremo maggiori
interessi di chiudere le due società miste con l'ENEL mentre se un
domani non avessimo il diritto di fare in Valle d'Aosta le proprie
tariffe, allora l'interesse diminuirebbe fortemente.
La situazione sul personale è un altro discorso che dobbiamo
toccare in maniera molto puntuale. Per quanto riguarda la
prelazione sulle future vendite e le cessioni ENEL, quando
scadranno le varie concessioni dello Stato che verranno definite
dalla Commissione paritetica, su questi beni la Valle d'Aosta avrà
il diritto di prelazione o non lo avrà?
È importante che i beni apportati dall'ENEL nelle future società
miste non siano i più scalcinati e di questo il Presidente ha fatto
menzione perché diceva che la Finaosta ha verificato anche lo stato
delle centrali che sono state proposte dall'ENEL. L'ENEL ha varie
centrali in Valle d'Aosta, non tutte sono nelle stesse condizioni
di obsolescenza, quindi bisogna fare una valutazione molto attenta
perché non vorremmo che l'ENEL scaricasse sulla Valle d'Aosta
quello che vuole "sbolognarsi".
Allora cerchiamo di portare l'ENEL a una posizione di minore
forza prima di definire quel "Memorandum d'intenti". Secondo noi
sarebbe sbagliato chiudere un memorandum d'intenti prima di avere
in tasca le norme di attuazione che definiscono i diritti della
Comunità valdostana sulla gestione delle acque a scopo
idroelettrico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK