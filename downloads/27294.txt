Consiglio Regionale della Valle d'Aosta - Oggetto del Consiglio n. 225 del 7 ottobre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 225 del 7 ottobre 1971 - Resoconto
OGGETTO N. 225/71 - Legge regionale concernente:
"Provvedimenti di variazione del bilancio di previsione della
Regione per l'anno finanziario 1971".
Chantel
(P.S.I.)
- C'è allegato a questo disegno
di legge un altro foglio dove ci sono qualche variazioni che
saranno portate nella lettura del disegno di legge. Il disegno di
legge è stato approvato anche dalla Commissione Affari
Generali.
Il disegno di legge, come voi vedete, sono delle variazioni in
più o in meno, ma complessivamente dobbiamo tener conto che una
variazione in più, complessiva, di 640 milioni e 3 milioni - 643
milioni, vero, di cui 640 provenienti dalla Casa da gioco di St.
Vincent e 3 milioni per una variazione sull'andamento dei proventi
accertati sino al 29/9/71 e accertabili dal 21/1 al 31/12/71 sulla
scorta degli accertamenti effettuati nello stesso periodo del
1970.
Se voi volete che io legga completamente capitolo per capitolo,
io ve lo leggo. Avete gli allegati, le variazioni in aggiunta sono
di 60 milioni di riduzione proposti, vero, e una maggiore riduzione
di 60 milioni sul contributo Enti e Consorzi per la costruzione di
acquedotti.
Perciò a pag. 3 bisogna rettificare il totale delle variazioni
in diminuzione da L. 451 milioni a 511 e poi...
(legge
dall'allegato suppletivo all'oggetto 13 la parte "in
aumento").
Manganoni
(P.C.I.)
- Io non voglio fare interventi
di carattere generale per ragioni di tempo. Voglio porre solo
alcuni chiarimenti all'Assessore.
Pag. 3 - Cap. 346 - Sistemazione di fabbricati destinati alla
conservazione di prodotti agricoli. Aumento di 40 milioni. - Quale
fabbricato o fabbricati abbiamo in previsione o abbiamo in
costruzione per richiedere questo aumento?
Pag. 3 - Cap. 547 - Costruzione del ponte sulla Dora di Hône -
Quand'è che finalmente cominciamo questi lavori? Perché, se non
vado errato, è dal 1966 che si trascinano.
Pag. 3 - dell'altro allegato - in diminuzione - al capitolo 845
"Spese per lo studio e elaborazione di piani regolatori e
regolamenti edilizi". Ora, io qui vorrei chiedere se, in base alla
legge regionale, già approvata dal Consiglio, sono già stati
versati dei contributi ai Comuni e, grosso modo - anche se non è
tutto esatto - grosso modo in quale misura.
In aumento, pag. 5 - Cap. 367 "Contributi e sussidi per
l'incremento delle macchine e attrezzature agricole". E qui ci sono
delle lamentele notevoli, in giro nelle nostre campagne perché i
contadini, i coltivatori diretti che acquistano dei macchinari
aspettano fino ad un anno, un anno e mezzo di ricevere i
contributi. Ora, io penso che con questi 40 milioni - va ben, forse
si farà qualcosa, però bisogna vedere anche in avvenire di evitare
questo, nel senso di pagarlo in un termine ragionevole, non so, di
alcuni mesi.
Perché qui si continua a parlare di crisi di agricoltura, eh,
non è una novità, tutti lo sappiamo, e far aspettare un anno, un
anno e mezzo il contributo per l'acquisto di macchinari agricoli
certamente non è incoraggiare l'agricoltura.
Cap. 505 - e qui è l'altro Assessore, l'Assessore Rollandoz
"Spese per manutenzione strade e sgombro neve". Qui la Commissione
Lavori Pubblici avrebbe già dovuto essere convocata per esaminare
il problema dei contributi ai Comuni per le strade comunali. Io
chiedo quand'è che si riunisce questa Commissione in modo che si
possa decidere, passare in Consiglio e finalmente decidersi a
versare questi contributi ai Comuni, senza obbligarli sempre a
venire ad elemosinare? Ecco, queste sono le domande che io dovevo
porre.
Bancod
(U.V.)
- Io, al Cap. 547 che prevede un
aumento, una integrazione di 280 milioni per opere varie, vorrei
far presente all'Assessore ai Lavori Pubblici che la strada che da
Chambave porta alla Poyà è ferma per mancanza di fondi
completamente. Quindi bisognerebbe vedere un po' per continuare
quell'opera che è già da anni che trascina.
Inoltre, sulla strada Verrayes-St. Denis, al Cap. 339, vorrei
far presente pure che lì vi sono stati dei danni ai vigneti, danni
che sono stati fatti presenti, sono stati giù dei tecnici quando
sono avvenute quelle piogge in primavera.
Ci sono stati dei tecnici che hanno visto, hanno rilevato, tutto
quanto, ma non si è più saputo niente. Vorrei solo far presente
questi inconvenienti per vedere un po' di definire.
Savioz
(P.C.I.)
- Io volevo chiedere all'Assessore
Rollandoz: il ponte di Hône, per Champorcher, si prevede che sia lì
nello stesso punto oppure viene fatto in altra località come ai
suoi tempi aveva relazionato l'Assessore di allora Manganoni?
Primo.
Il contributo dello Stato, che allora sembrava ci fosse, c'è
ancora?
Montesano (P.S.D.I.)
- Altri interventi? Chiedo anch'io
una cosa all'Assessore Rollandoz. Nel Comune di La Thuile è stato
attuato un primo lotto riguardo ad un piazzale e ad una strada,
sulla sinistra idrografica della Dora che ha per scopo di portare
al piazzale di posteggio della funivia. Mi risulta che questo
secondo tratto, nonostante il permesso e il parere dell'ANAS, la
quale è chiamata in causa perché la strada deve attraversare un
sottopassaggio sulla strada statale 26, questo secondo tratto non è
stato preventivato. Quindi chiederei che si facesse attenzione
soprattutto a completare le opere iniziate. Perché le opere fatte a
metà certo non portano una buona etichetta soprattutto quando sono
fatte dalla Regione.
Prego l'Assessore Rollandoz di fare una particolare attenzione
anche per il completamento di quell'opera.
Rollandoz
(D.P.)
- Iniziamo dalla strada, del
ponte, per la strada Hône-Champorcher.
Il ponte verrà costruito circa 250 metri a monte dell'esistente,
nella curva. Quindi credo proprio dove era stato relazionato
dall'Assessore Manganoni.
Vi è il contributo di 47.500.000 previsti dallo Stato per la
legge Tupini, però sono fondi, ecco, quindi. Lo mettiamo
all'appalto adesso. Credevamo di riuscire a metterlo all'appalto
l'anno scorso. Non ci siamo riusciti.
Il progetto è pervenuto all'Assessorato verso gli ultimi giorni
di dicembre. Tra benestare idraulico del Magistrato del Po,
concessioni varie, tutta la pratica burocratica, è venuto il mese
di aprile e non si poteva più appaltare. Adesso lo appaltiamo.
Quindi, per il ponte di Hône-Champorcher verrà appaltato nel giro
di pochi giorni.
La strada la Poyà non si può proseguire. Vi è ancora una
disponibilità di fondi. Noi ultimeremo il sottofondo, però non si
può proseguire per indisponibilità di terreno. Non vi è la
disponibilità dei terreni, non possiamo andare oltre.
Il Consigliere Manganoni mi diceva quanto avremmo portato in
Commissione LL.PP per il contributo ai Comuni per le manutenzioni
delle strade comunali.
Ieri sera la Giunta regionale ha approvato un progetto di legge
che prevede un contributo ai Comuni per la manutenzione delle
strade comunali, contributo corrispondente a 200 mila lire annue al
km. per le strade comunali che servono centri abitati, con
viabilità garantita per tutto l'anno, quindi anche d'inverno.
Adesso l'ha approvato la Giunta, viene trasmesso alla Presidenza
del Consiglio che trasmetterà alla Commissione Lavori Pubblici per
l'esame e successivamente essere portato in Consiglio.
Per la strada di La Thuile, Signor Presidente, sappiamo anche
noi che è un lavoro importante per la zona turistica di La Thuile
che collega il centro, togliendo quel nodo difficoltoso, passato il
ponte.
Però il benestare dell'ANAS è giunto circa verso metà settembre
quando i fondi sul capitolo delle strade era completamente
esaurito. A questo punto abbiamo ritenuto non più opportuno
inserirlo in questo programma, che con queste variazioni di
bilancio, prima che sia approvato dalla Commissione di
Coordinamento ci vuole circa un mese, riteniamo inutile mettere in
appalto un lavoro a La Thuile al mese di novembre, quando potrà
essere eseguito anche in primavera. Si pensava di reinserirlo per
il programma 1972, appaltandolo in primavera, mentre questi 20
milioni sono molto più utili tenerli a disposizione per mantenere
aperti nella bassa valle eventuali cantieri di lavoro.
La Giunta ha provveduto ad esaminare un programma straordinario
di cantieri di lavoro nella Bassa Valle, d'accordo con il Comitato
di zona della Bassa Valle ed i sindaci interessati.
Attualmente teniamo aperti i cantieri di lavoro a carico della
Regione.
La Giunta ha provveduto ad approvare questo piano straordinario
di cantieri di lavoro, li ha già trasmessi al Ministero competente
il quale, Ministro del Lavoro Donat Cattin, ci ha garantito più
sollecita approvazione di questo programma, che giungerà quanto
prima.
Pertanto, però quanto prima, da parte dei Ministeri romani
sappiamo che ha sempre certi lassi di tempo. Quindi riteniamo più
utile, in questo momento, con questa situazione, tenere disponibile
una certa cifra sul capitolo della viabilità per poter mantenere
aperti dei cantieri di lavoro in questa zona di crisi della bassa
Valle.
Montesano (P.S.D.I.)
- Nessun altro chiede la parola? Io
concordo con lei, Assessore Rollandoz, su questo concetto dei
tempi, però io ho fatto presente questo per la prospettiva
dell'anno 1972.
Allora si passa alla votazione ... Ah, l'Assessore Maquignaz
deve rispondere a qualcuno.
Maquignaz
(D.P.)
- Al Consigliere Manganoni vorrei
dire che per quanto riguarda il capitolo 346 - prima, per le
latterie, noi ci servivamo dei fondi del piano Verde. Siccome in
questo momento non abbiamo più i fondi dove era previsto un
contributo del 50% e l'orientamento nostro per le latterie nuove
che hanno un'importanza frazionale o comunale, gli diamo il 50%
anziché il 33% dei fabbricati rurali.
Quindi dobbiamo ricorrere a questo capitolo per far fronte a
quelle iniziative che ci sono.
Abbiamo infatti 3 o 4 latterie e l'importo più o meno previsto
di impegnare quest'anno, perché i lavori sono iniziati, è proprio
di circa 40 milioni.
Capitolo 367 - attrezzi agricoli - Lì la situazione è questa.
Noi ci troviamo adesso a mandare avanti le pratiche del
febbraio-marzo 1970. Abbiamo in questi ultimi giorni impegnato la
somma rimanente dei 110 milioni che avevamo in bilancio e quindi
con questi 40 milioni cerchiamo di andare avanti e speriamo di
arrivare a circa la metà del 1970. Quindi siamo effettivamente
indietro. Ne terremo conto, o se ne terrà conto nel prossimo
bilancio in quanto che è un capitolo che va effettivamente
potenziato.
Milanesio
(P.S.I.)
- Al Consigliere Manganoni
risponderò che non ho in questo momento le cifre esatte di quanto è
stato erogato per quanto riguarda i contributi ai Comuni, però
tutte le richieste sono state evase. Vi è una abbondanza in quel
capitolo, ecco perché togliamo due milioni.
Montesano (P.S.D.I.)
- Nessun altro? Allora si passa alla
votazione articolo per articolo tenendo conto delle modifiche che
sono state prospettate dall'Assessore alle Finanze e che
riguardano, mi pare, l'art. 2 - diminuzione.
Art. 1 - Art. 2 (con le modifiche contenute nell'allegato che è
arrivato in quest'aula) - Art. 3 - 4 - (con le modifiche portate
nell'allegato) - Art. 5 - 6 - 7 8 - 9 -10 - 11 - 12 - 13 - 14 - 15
- 16 - 17. Il Consiglio approva.
Si passa alla votazione a scrutinio segreto.
Risultati della votazione: presenti 39, votanti 32, favorevoli
28, contrari 4. Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK