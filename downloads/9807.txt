Consiglio Regionale della Valle d'Aosta - Oggetto del Consiglio n. 928 del 13 dicembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 928 del 13 dicembre 1989 - Resoconto
OGGETTO N. 928/IX - APPROVAZIONE DELLA BOZZA DI CONVENZIONE
TRA L'ORDINE MAURIZIANO DI TORINO E LA REGIONE AUTONOMA VALLE
D'AOSTA - APPROVAZIONE, IMPEGNO E LIQUIDAZIONE DI SOMMA.
PRESIDENTE:
Do lettura della proposta di deliberazione in
oggetto, iscritta in via d'urgenza all'ordine del giorno
dell'adunanza.
IL CONSIGLIO
Richiamato l'art. 41 della legge istitutiva del Servizio
Sanitario Nazionale in data 23 dicembre 1978, n. 833, il quale
prevede che "con legge dello Stato entro il 31 dicembre 1979 si
provvede al nuovo ordinamento dell'Ordine Mauriziano ai sensi della
XIV Disposizione transitoria e finale della Costituzione ed in
conformità, sentite le Regioni interessate, per quanto attiene
all’assistenza ospedaliera ai principi di cui alla
presente legge";
Rilevato, peraltro, che tale adempimento non è stato ancora
effettuato a livello parlamentare per cui resta tuttora in vigore
la legge 5 novembre 1962, n. 1596, recante nuovo ordinamento
dell'Ordine Mauriziano in attuazione della XIV Disposizione
transitoria e finale della Costituzione;
Richiamato l'art. 80 della legge 23 dicembre 1978, n. 833, il
quale stabilisce che "appositi accordi o convenzioni regolano i
rapporti tra la Regione Valle d'Aosta e l'Ordine Mauriziano per
quanto riguarda l'utilizzazione dello Stabilimento di ricovero e
cure di Aosta";
Vista la sentenza n. 3/76 del 19 febbraio 1976 del Tribunale
Amministrativo Regionale per la Valle d'Aosta;
Vista la sentenza n. 108/86 del 27 ottobre 1986 del Tribunale
Amministrativo Regionale per la Valle d'Aosta;
Vista la decisione n. 875 del 19 ottobre 1977 del Consiglio di
Stato (sez. IV);
Richiamato il parere del Consiglio di Stato n. 1236/75 in data
13 giugno 1975;
Richiamate:
- la legge regionale 22 gennaio 1980, n. 2 recante:
"Organizzazione dei servizi sanitari e socio-assistenziali della
Valle d'Aosta per la costituzione del servizio sociosanitario
regionale";
- la legge regionale 22 dicembre 1980 n. 59 recante:
"Istituzione e gestione dei ruoli nominativi regionali del
personale del Servizio Sanitario Nazionale e discipline per
l'iscrizione nei ruoli medesimi del personale da destinare
all'Unità Sanitaria Locale";
- la legge regionale 22 dicembre 1980 n. 61 recante: "Norme per
l'utilizzazione e la gestione del patrimonio e la disciplina della
contabilità nell'Unità Sanitaria Locale";
- la legge regionale 21 aprile 1981 n. 21 recante:
"Articolazione organizzativa e funzionamento del servizio
sociosanitario regionale";
- la legge regionale 25 ottobre 1982 n. 70 recante: "Esercizio
delle funzioni in materia di igiene e sanità pubblica, di medicine
legale di vigilanza sulle farmacie ed assistenza farmaceutica";
- la legge regionale 23 giugno 1983 n. 66 recante: "Piano
sociosanitario della Regione Valle d'Aosta per il triennio
1983/1985";
- la legge regionale 11 aprile 1984, n. 10 recante:
"Modificazioni alla legge regionale 22 dicembre 1980, n. 61,
riguardante le norme per l'utilizzazione e la gestione del
patrimonio e la discipline della contabilità dell'Unità Sanitaria
Locale";
- la legge regionale 8 aprile 1986, n. 14 recante: "Modifiche
alle leggi regionali 22 gennaio 1980 n. 2 e 9 giugno 1981, n. 28,
in attuazione della legge statale 15 gennaio 1986, n. 4:
"Disposizioni transitorie nell'attesa della riforma istituzionale
delle Unità Sanitarie Locali";
- la legge regionale 17 giugno 1988, n. 56 recante:
"Aggiornamento sul piano sociosanitario della Regione Valle d'Aosta
per il triennio 1983/1985";
Vista la legge 23 ottobre 1985, n. 595 recante: "Norme per la
programmazione sanitaria e per il piano sanitario triennale
1986/1988";
Richiamati i propri precedenti provvedimenti nn. 8127 e 8128, in
data 9 settembre 1988, concernenti gli atti ricognitivi di
accertamento delle spese e delle entrate per il ripiano dei bilanci
delle Unità Sanitarie Locali a tutto il 31 dicembre 1986;
Vista l’autorizzazione a ricorrere ad
anticipazioni straordinarie di cassa, concessa dal Ministero del
Tesoro in data 24 luglio 1989 (prot. n. 122024), ai sensi dell'art.
1 del D.L. 29 maggio 1989, n. 201;
Vista la lettera in data 18 settembre 1989 (prot. n. 50483) con
la quale il Tesoriere regionale, Cassa di Risparmio di Torino,
comunica di aver versato la somma di Lire 21.616.749.000 sul c/c
infruttifero intrattenuto dalla Regione con la Tesoreria Centrale
dello Stato;
Dato atto che su detto importo la somma di Lire 6.582.750.000
concerne l'indennità di utilizzo dello stabilimento di ricovero e
di cure di Aosta, Viale Ginevra n. 3, di proprietà dell'Ordine
Mauriziano di Torino;
Richiamata la deliberazione della Giunta regionale n. 1405, in
data 11 marzo 1983, con la quale la Regione anticipava la somma di
Lire 1.200.000.000, per l’utilizzo dell'Ospedale, a
favore dell'Ordine Mauriziano di Torino;
Ritenuto, pertanto, di liquidare all'Ordine Mauriziano di Torino
la somma di Lire 5.382.750.000;
Visto l'art. 20 della legge 11 marzo 1988, n. 67 (legge
finanziaria 1988);
Visto il decreto del Ministro della Sanità in data 29 agosto
1989, n. 321;
Rilevata la necessità di adempiere a quanto disposto dall'art.
80 della legge 23 dicembre 1978, n. 833, al fine di eliminare i
problemi derivanti dai conflitti sorti in sede giurisdizionale
amministrativa ed ordinaria, ricercando soluzioni che consentano
alla Regione il migliore sviluppo nella programmazione e gestione
dei servizi sanitari;
Atteso che è stata recentemente conclusa la trattativa con
l'Ordine Mauriziano per la definizione di una bozza di convenzione
che regolamenti i reciproci rapporti tra i due Enti;
Ritenuto di dichiarare la presente deliberazione immediatamente
eseguibile a norma dell'art. 63 della legge 16 maggio 1978, n. 196,
in considerazione dell'urgenza di sottoscrivere la convenzione con
l'Ordine Mauriziano, al fine di poter programmare gli interventi di
riordino e ristrutturazione del patrimonio sanitario pubblico
esistente nella Regione entro il corrente anno;
DELIBERA
1°) di approvare, in ogni suo punto l'allegata bozza di
convenzione da stipularsi con l'Ordine Mauriziano di Torino che
costituisce parte integrante e sostanziale della presente
deliberazione;
2°) di approvare, impegnare e liquidare a favore dell'Ordine
Mauriziano di Torino la somma di Lire 5.382.750.000
(cinquemiliarditrecentottantaduemilionisettecentocinquantamila)
imputando la stessa al cap. 52000 del bilancio di previsione della
Regione per l’anno 1989 "Pagamenti per partite di
giro diverse" che presenta la necessaria disponibilità;
3°) di ordinare l'emissione del relativo mandato di pagamento ai
sensi dell'art. 58 della L.R. 7 dicembre 1979 n. 78;
4°) di dichiarare la presente deliberazione immediatamente
eseguibile a norma dell'art. 63 della legge 16 maggio 1978, n. 196,
in considerazione dell'urgenza di sottoscrivere la convenzione con
l'Ordine Mauriziano al fine di poter programmare gli interventi di
riordino e ristrutturazione del patrimonio sanitario pubblico
esistente nella Regione entro il corrente anno .
CONVENZIONE
TRA
L'ORDINE MAURIZIANO di Torino, codice fiscale n. in persona del
Presidente pro-tempore del Consiglio di Amministrazione prof. Dario
Cravero, in esecuzione della deliberazione del Consiglio stesso in
data
e
la REGIONE AUTONOMA VALLE D'AOSTA, codice fiscale n.
80002270074, in persona del suo legale rappresentante, dott.
Augusto Rollandin, in esecuzione della deliberazione del Consiglio
regionale n. in data vistata dalla Commissione di Coordinamento in
data n.
PREMESSO:
- che il Presidente della Giunta regionale della Valle d'Aosta
con decreto n. 75 (prot. n. 340/SAN.) del 2 marzo 1979 aveva
costituito in Ente Ospedaliero, ai sensi della legge 12 febbraio
1968 n. 132, l'Ospedale Mauriziano di Aosta stabilimento di
proprietà dallo stesso gestito sino alla successiva data del 30
settembre 1970, ed aveva nel contempo attribuito al nuovo Ente
Ospedaliero il patrimonio immobiliare e mobiliare già di pertinenza
dell'Ospedale Mauriziano di Aosta;
- che il Tribunale Amministrativo Regionale per la Valle
d'Aosta, su ricorso dell'Ordine Mauriziano, con sentenza n. 3/76
del 19 febbraio 1976, ha annullato il predetto decreto del
Presidente della Giunta regionale della Valle d'Aosta n. 75 del 2
marzo 1970, con il quale era stato costituito in Ente Ospedaliero
l'Ospedale Mauriziano di Aosta, mediante distacco dall'Ordine
Mauriziano;
- che il Consiglio di Stato in sede giurisdizionale (Sezione
IV), con decisione n. 875 del 19 ottobre 1977, ha respinto
l'appello proposto dalla Regione Autonoma Valle d'Aosta avverso la
sopra richiamata sentenza, confermandola integralmente;
- che il Tribunale Amministrativo Regionale per la Valle
d'Aosta, con sentenza n. 108/86 del 27 ottobre 1986, in sede di
giudizio di ottemperanza promosso dall'Ordine Mauriziano, ha
ordinato l’esecuzione della propria precedente
sentenza n. 3/76 del 19 febbraio 1976, nominando all 'uopo un
Commissario "ad acta";
CONSIDERATO:
- che, ai sensi della XIV disposizione finale della
Costituzione, "l'Ordine Mauriziano è conservato come Ente
Ospedaliero e funziona nei modi stabiliti dalla legge";
- che, ai sensi dell'art. 80, 3° comma della legge 23 dicembre
1978, n. 833, "appositi accordi o convenzioni regolano i rapporti
tra la Regione Valle d'Aosta e l'Ordine Mauriziano per quanto
riguarda l'utilizzazione dello stabilimento di ricovero e cure di
Aosta";
- che, ai sensi dell'art. 41 della medesima Legge n. 833/1978,
con legge dello Stato dovrà provvedersi al nuovo ordinamento
dell'Ordine Mauriziano ai sensi della XIV disposizione transitoria
e finale della Costituzione ed in conformità, sentite le Regioni
interessate, per quanto attiene all'assistenza ospedaliera, ai
principi di cui alla stessa legge n. 833/1978;
PRECISATO
- che a seguito della sentenza del TAR Valle d'Aosta n. 3/76,
confermata dal Consiglio di Stato con decisione n. 875/77 (Sez.
IV), ed in applicazione dell'art. 80, 3° comma della legge 23
dicembre 1978, n. 833, è intendimento dell'Ordine Mauriziano e
della Regione Valle d'Aosta di provvedere alla regolamentazione dei
reciproci rapporti nell'attesa della più generale definizione
normative che dovrà intervenire con legge dello Stato, secondo le
previsioni dell'art. 41 della legge n. 833/1978.
Tutto ciò premesso, rilevato e precisato,
SI CONVIENE E STIPULA QUANTO SEGUE:
Art. 1
Le premesse formano parte integrante della presente
convenzione.
Art. 2
La Regione Autonoma Valle d'Aosta utilizza lo stabilimento
Ospedaliero Mauriziano di Aosta nell'ambito dell'attuazione del
Servizio Sanitario Nazionale istituito con legge n. 833/78, secondo
l'organizzazione ed il funzionamento dei servizi sanitari stabiliti
per il conseguimento dei fini indicati dalla suddetta legge e dalle
conseguenti leggi regionali applicative.
L'utilizzo dello stabilimento previsto dal comma precedente
comporta il pieno impiego di ogni edificio costituente l'attuale
complesso immobiliare dello stabilimento ospedaliero, nonché dei
beni mobili di cui al verbale n. 12, richiamato al punto 2 del
decreto del Presidente della Giunta regionale n. 75 in data 2 marzo
1970. La proprietà degli immobili e dei beni mobili predetti è
comunque riconosciuta e permane all'Ordine Mauriziano.
Art. 3
A fronte dell'utilizzo dello stabilimento previsto dal
precedente articolo, la Regione Autonoma Valle d'Aosta si
impegna:
a) a comunicare all'Ordine Mauriziano, preventivamente alla
realizzazione, gli interventi di manutenzione straordinaria o di
conservazione degli immobili;
b) a limitare le modificazioni degli immobili esclusivamente
alla realizzazione degli interventi di ristrutturazione totale o
parziale, ivi compresi gli ampliamenti, previsti nell'ambito di
programmi predisposti in applicazione di disposizioni statali in
materia di ristrutturazione edilizia e di ammodernamento
tecnologico del patrimonio sanitario pubblico, presentando
all'Ordine Mauriziano i relativi progetti, preventivamente
all'invio al Ministero della Sanità ed allegando agli stessi il
parere che l'Ordine Mauriziano riterrà di esprimere;
c) a corrispondere all'Ordine Mauriziano, alla data di
sottoscrizione della presente Convenzione, a titolo di indennizzo
per il pregresso utilizzo dell'Ospedale Mauriziano di Aosta dal
1970 al 31 dicembre 1986 - ed al netto di quanto già erogato in
precedenza allo stesso titolo - la somma di Lire 5.382.750.000. La
somma di lire 1.817.660.000 per il periodo 1° gennaio 1987 - 31
dicembre 1988 verrà corrisposta con il ripiano di disavanzo delle
UU.SS.LL. di cui al D.L. 329/89. Per l'anno 1989 l'importo
dell'indennizzo sarà determinato sulla base dell'anno precedente, e
con le stesse procedure, integrate dall'indice inflativo disposto
dalla legge per i trasferimenti alle Regioni a Statuto speciale
ovvero, in carenza di dette procedure, verrà comunque corrisposto
da parte della Regione Autonoma Valle d'Aosta;
d) a corrispondere a titolo di indennizzo annuo a decorrere dal
1° gennaio 1990 per l'utilizzo dello stabilimento ospedaliero di
cui al presente atto la somma dell'anno precedente, incrementata
dell'indice inflativo di cui di cui al punto c), da conguagliarsi
alla fine di ogni anno e da pagarsi a titolo di "spese per beni e
servizi" sulla quota di parte corrente del fondo sanitario
nazionale annualmente attribuito alla Regione Autonoma Valle
d'Aosta.
Art. 4
La Regione Autonoma Valle d'Aosta si impegna a promuovere le
azioni necessarie, nel caso in cui l'Ordine Mauriziano riprenda la
gestione del complesso Ospedaliero di Viale Ginevra, ad assicurare
il rilascio della autorizzazione per l'apertura della farmacia
attualmente confluita nelle municipalizzate di Aosta.
Art. 5
Con la stipula della presente Convenzione la Regione Autonoma
Valle d'Aosta avrà titolo a richiedere le concessioni edilizie per
i lavori di ampliamento del complesso Ospedaliero a norma dell'art.
4 della legge 28 gennaio 1977, n. 10.
L'aumento del valore recato al fondo di proprietà dell'Ordine
Mauriziano in conseguenza di tutte le costruzioni realizzate dalla
Regione verrà regolato dalle norme sull'accessione previste dal
Codice Civile (art. 936).
Art. 6
Le presenti intese saranno riviste al momento
dell’entrata in vigore della legge di riordino
normativo dell'Ordine Mauriziano prevista dall'art. 41 della legge
n. 833/1978, al fine di essere adeguate ai principi ed ai disposti
del la legge stessa.
Art. 7
Le parti danno atto che la stipula e la puntuale attuazione
della presente Convenzione costituiscono esecuzione del giudicato
nascente dalla sentenza del TAR Valle d'Aosta n. 3/76 e dalla
decisione del Consiglio di Stato n. 875/77 e che, conseguentemente,
estinguono tutte le controversie civili ed amministrative pendenti
e riguardanti l’oggetto della Convenzione stessa. In
particolare si precisa che verranno abbandonate, a spese
compensate, le cause civili pendenti avanti il Tribunale di Torino,
Registro Generale nn. 1032/86 e 1048/86.
Art. 8
Ogni controversia relativa alla interpretazione ed alla
esecuzione della presente Convenzione sarà devoluta al giudizio di
un collegio composto da tre arbitri, uno designato dall'Ordine
Mauriziano, uno designato dalla Regione Autonoma Valle d'Aosta ed
il terzo con funzioni di Presidente, designato di comune accordo,
designato dal Presidente del Tribunale Amministrativo Regionale per
il Piemonte. Mancando la designazione di una delle parti, l'altra
parte potrà procedere ai sensi del 2° comma dell'art. 810 c.p.
Art. 9
La presente Convenzione sarà notificata al rappresentante legale
dell'Unità Sanitaria Locale della Valle d'Aosta restando inteso che
tale struttura dovrà adeguarsi agli effetti della presente
Convenzione.
Art. 10
La presente Convenzione ha durata triennale e si intenderà
rinnovata per eguale periodo alla scadenza, salva disdetta di una
delle parti da comunicarsi a mezzo lettera raccomandata AR, almeno
sei mesi prima della scadenza medesima.
PER L'ORDINE MAURIZIANO
IL PRESIDENTE
(Prof. Dario Cravero)
PER LA REGIONE AUTONOMA VALLE D'AOSTA
IL PRESIDENTE
(Dott. Augusto Rollandin)
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Dopo diverse vicissitudini, finalmente si
riesce a porre la parola fine al contenzioso tra l'Ordine
Mauriziano e la Valle d'Aosta.
E' necessario approvare la convenzione, che è stata iscritta
ieri in via d'urgenza all'ordine del giorno, in quanto il Consiglio
di Amministrazione dell'Ordine Mauriziano è convocato per venerdì
prossimo proprio per approvare tale convenzione con la Valle
d'Aosta.
Nelle premesse si fa la cronistoria delle varie vicissitudini
iniziate nel marzo del 1970 ed alle quali oggi dovremmo porre la
parola fine.
L'articolo 1 della convenzione dichiara che le premesse fanno
parte integrante del documento, mentre l'articolo 2 fa riferimento
all'utilizzo dello stabilimento ospedaliero.
Nell'articolo 3 si dice che la Regione si impegna a comunicare
all'Ordine Mauriziano la realizzazione di interventi di
manutenzione straordinaria di conservazione degli immobili; mentre
nei punti c) e d) dello stesso articolo sono elencate le somme che
la Regione riconosce al Mauriziano per l'utilizzo dello
stabilimento.
Questo articolo è il risultato di una mediazione, perché nella
bozza che ci era stata inviata nel gennaio di questo anno il
Mauriziano ci vietava qualsiasi intervento senza la sua preventiva
autorizzazione scritta.
Abbastanza controversa è stata la questione della farmacia, in
quanto il Mauriziano pretendeva un indennizzo per la sua chiusura,
mentre nell'articolo 4 della convenzione si prevede che, qualora il
Mauriziano dovesse tornare e gestire il complesso ospedaliero, noi
gli riconosceremo il diritto a riaprire la farmacia, così si evita
qualsiasi indennizzo.
L'articolo 5 ci riconosce il diritto a chiedere le licenze
edilizie per i lavori di ampliamento del complesso ospedaliero;
mentre il secondo comma dello stesso articolo riconosce il diritto
della Regione ad essere indennizzata per le migliorie apportate al
patrimonio del Mauriziano in base all'articolo 936 del Codice
Civile.
L'articolo 6 prevede che la convenzione venga rivista al momento
dell'entrata in vigore dell'art. 41 della legge n. 833/1978, che ha
istituito la riforma sanitaria.
Con l'articolo 7 si estinguono tutte le controversie pendenti,
con la compensazione delle spese, per tutto quanto concerne le
controversie civili ed amministrative tra l'Ordine Mauriziano e la
Regione Valle d'Aosta.
L'articolo 9 prescrive che la convenzione sia comunicata al
legale rappresentante dell'Unità Sanitaria Locale della Valle
d'Aosta, mentre l'articolo 10 ne stabilisce la durata in tre
anni.
Si dà atto che alle ore 10,58 assume la Presidenza il
Vicepresidente Beneforti.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Je voudrais très chaleureusement féliciter
d'abord la Junte, l'Assesseur et le Président pour être enfin
arrivés à la fin de ce chemin de la croix, même si le Mauritien est
connu plutôt comme un Ordre franc-maçon et pas comme un Ordre
particulièrement catholique.
Je voudrais encore une fois souligner l'entêtement obtus qu'on a
opposé pendant des années et des années aux propositions
raisonnables de la Région. Ceci à partir de quand M. Fusi voulait
vendre. Je ne résume pas toutes les vicissitudes parce que ce
serait trop long. L'accord actuel est le mieux qu'on pouvait
obtenir étant donné les conditions de base et, je le répète,
l'obtusité des points de départ.
Qu'il me soit permis une petite flèche amicale: je trouve assez
piquant que ce soit l'Assesseur démochrétien (la Démocratie
Chrétienne a été elle aussi tenté de laïcité) qui a opposé la
rigidité la plus totale à trouver un accord en cette matière.
D'autant plus, il faut le dire, que si jamais la Région décidait de
construire un autre hôpital je ne vois pas comment pourrait revivre
le Mauritien qui aurait des lits en surplus par rapport aux
déterminations de la loi nationale.
Nous sommes tous convaincus du fait que l'article 41 de la loi
ne sera pas appliqué encore pour quelque décennie. Par conséquent
félicitations à la Junte pour avoir obtenu ce qui était possible
d'obtenir même au niveau d'un problème si important comme celui de
la pharmacie. Donc merci aux Messieurs de la Junte.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Abbiamo acceduto alla richiesta della
Giunta regionale di iscrivere d'urgenza questo oggetto, anche se
tale richiesta ci è sembrata piuttosto strana perché non sembra che
un problema rimasto irrisolto per venti anni possa avere le
caratteristiche dell'urgenza; tuttavia abbiamo accolta la richiesta
perché il 15 dicembre si riunirà il Consiglio di amministrazione
dell'Ordine Mauriziano, ma raccomandiamo alla Giunta che l'urgenza
non diventi un'abitudine, altrimenti tutto può apparire
urgente.
Per entrare nel merito del problema, dobbiamo dire che a noi non
sembra che con questa convenzione si possa risolvere la vertenza
Mauriziano: si risolve in qualche modo il contenzioso regale, ma
non si risolve la vertenza.
Qual è il nocciolo dell'opposizione o del contrasto tra Regione
e Mauriziano? La Regione Valle d'Aosta è l'unica che non ha un
proprio ospedale con un numero di posti letto adeguato alle sue
necessità. Con la legge n. 833/1978 erano state stabilite delle
norme, che nel 1989, cioè a undici anni di distanza, non sono state
ancora applicate.
In questi anni c'è stato un contenzioso tra Regione e
Mauriziano, che adesso trova una soluzione tampone, che a nostro
giudizio, però, allontana la soluzione definitiva, che può essere
trovata soltanto quando alla Regione Valle d'Aosta sarà
riconosciuto il diritto di essere titolare di un ospedale con 850
posti letto. Fin quando il titolare di questo diritto è il
Mauriziano, per i suoi circa 500 posti letto, e alla Regione resta
la possibilità di operare per altri 300 o 350 posti letto, non si
può considerare risolta la vertenza con il Mauriziano.
La legge che determina il numero dei posti letto necessari
considera nel conto complessivo i posti che risultano essere del
Mauriziano, quindi, anche se la Regione volesse fare un nuovo
ospedale, finché non viene sbloccata definitivamente la vicenda del
Mauriziano, la Regione non può costruire un ospedale con un numero
di posti letto adeguato alle necessità regionali.
A noi sembra quindi che soltanto quando il Parlamento, ai sensi
dell'articolo 41 della legge n. 833, farà una legge successiva, con
cui riconosce alla Regione il diritto di essere titolare di questa
possibilità, potrà essere risolta la vertenza. Adesso, invece, si
risolve solo la questione dell'affitto, nel senso che la Regione
ottiene risolve il risultato positivo che l'affitto dei posti letto
del Mauriziano sia pagato dallo Stato. Indubbiamente questo è un
risultato positivo, che però non risolve il problema di fondo.
In poche parola, a noi non sembra giusto lasciare partita vinta
al Mauriziano, ma riteniamo che si debba continuare a mantenere
aperta la vertenza.
Perché dico questo? Il Mauriziano aveva questi suoi circa 500
posti letto ed aveva un patrimonio valutato circa 14 miliardi. Sui
terreni del Mauriziano la Regione ha già fatto investimenti per
circa 30 miliardi. Di questi investimenti e di quelli che verranno
fatti per elevare il numero dei posti letto fino a 800-850, il
Mauriziano diventa proprietario, cioè diventa proprietario di tutte
le strutture che sono costruite su suoi terreni.
Con questa convenzione, l'unica possibilità che ci viene data è
quella che, in caso di rottura della convenzione, la Regione potrà
andare in tribunale per farsi riconoscere il valore aggiunto alla
proprietà del Mauriziano.
Quest'ultimo ottiene tuttavia di essere colui che per primo ha
la titolarità di una grossa fetta di posti letto, di diventare
proprietario di beni e di strutture costruite dalla Regione, anche
se in gran parte con i soldi dello Stato, di diventare proprietario
di ogni altra opera che venga fatta e di ottenere l'affitto
concordato, che in qualche modo corrisponde al valore di questo
immobile; mentre con questa convenzione la Regione Valle d'Aosta
ottiene l'unico risultato di chiudere il contenzioso legale, ma non
ottiene la disponibilità di fare, nel settore della Sanità, ciò che
a suo giudizio sarebbe più opportuno.
A noi sembra quindi che non si sia trovata una soluzione
definitiva per la vertenza, che crediamo possa essere trovata solo
quando il Parlamento, battendo le lobby che proteggono l'Ordine
Mauriziano, che ormai è da consegnare alla storia, deciderà di
riconoscere alla Regione il diritto di avere un proprio ospedale
dotato dei posti letto che servono alla Valle d'Aosta.
A nostro giudizio non ha più alcun senso continuare a mantenere
in vigore nel 1989 disposizioni assume cinquant'anni fa, per
rispettare una certa storia o tradizione. Crediamo che i
parlamentari valdostani e, per quel che ci riguarda, anche altri
gruppi possano cercare in Parlamento di dare applicazione ad una
legge dello Stato che all'articolo 41 stabilisce che entro il 31
dicembre 1979 il Parlamento farà una legge con cui risolverà la
vertenza tra Mauriziano e Regione. Sono già passati undici anni;
vogliamo augurarci che non ne debbano passare altrettanti, ma che
nei tre anni di validità di questa convenzione si riesca a
riconoscere il diritto statutario della Regione di poter esercitare
le sue competenze nel settore della sanità.
Altrimenti sarà proprio il caso di riconoscere che questa
convenzione, pur eliminando un contenzioso, non risolve la
questione della proprietà delle strutture, ma soprattutto non
risolve, per la Regione, la questione della possibilità di assumere
iniziative definitive per l'ospedale.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je voudrais ajouter deux mots au sujet de
cette convention. On a déjà rappelé quelle a été la guerre que
l'Administration régionale a dû soutenir face à certaines
interventions qui avaient été prévus pour ce qui est de la gestion
de l'hôpital.
Je voudrais avant tout profiter de cette occasion pour remercier
les responsables de l'Assessorat, M. Montesanti en tête et M.
Vagneur, qui ont suivi ce problème pendant des années, car d'après
la loi n° 833 à aujourd’hui il y a eu toute une
série de batailles affreuses pour éviter qu'il y ait la présence du
responsable du Mauritien ici à Aoste. Quelqu'un a la mémoire un peu
courte, car il y a trois ans, et je voudrais reprendre les titres
des journaux, on disait que le Mauritien était venu à Aoste pour se
charger de la gestion et je voudrais souligner le mot gestion. A ce
moment on avait dit, et avec force, que le problème sanitaire
devait être géré de la part de l'Administration régionale à travers
ses organes, voir l'Unité Sanitaire Locale. Alors on a fait le
premier passage: gestion du personnel qui avait été transféré,
malgré l'opposition, à l'Administration régionale. Par la suite il
y a eu le passage des compétences pour ce qui est de la gestion au
niveau des choix de la part de l’Administration
régionale, pour ce qui est des places-lit et toute une série
d'autres vicissitudes qu'il serait très long d'énumérer.
Je voudrais rappeler qu'un
Commissario ad acta
à été
nommé pour qu'on puisse transférer les biens, afin de les gérer,
comme il était prévu dans l'arrêté qui avait été présenté de la
part du Tribunal, car il y avait eu toute une série de citations à
Turin pour aller payer tout de suite les frais concernant la
possibilité de louer l'immeuble, au-delà de la possibilité de la
gestion.
J'ai voulu rappeler ces passages pour dire qu'aujourd'hui
quelqu'un voudrait minimiser le sens de cette convention, en disant
qu’il faut faire attention car le problème n'est pas
terminé. Je crois que le problème qui intéressait
l’Administration régionale c'était de pouvoir gérer
la santé et d'avoir la possibilité, au moment où elle décide de
modifier les sites et par conséquent l'immeuble, de la faire sans
avoir des entraves comme il s'est passé dernièrement. Car il y a un
projet qui a été licencié de la part de la Commune d'Aoste, il y a
un an, pour les laboratoires. Il est là. On n'a pas pu utiliser les
fonds pour la simple raison qu'il n'y avait pas l'avis favorable de
la part du Mauritien.
Cette convention nous permet:
- primo: de choisir de que l'Administration régionale veut faire
et comment le faire à l'intérieur de cette bâtisse;
- secundo: il n'y a qu'un rapport de louage. On va payer, mais
on paye après qu'on a eu reconnu de la part de l'Etat les frais, ce
qui n'est pas une chose si secondaire, et en effet M. Mafrica l'a
rappelé. On a attendu pendant plusieurs années pour que l'Etat
reconnaisse, comme l'a rappelé M. l'Assesseur, qu’on
devait mettre dans les fonds sanitaires les frais qui étaient
dus;
- tertio: étant donné qu'il y avait toute une série de retards
pour payer les dettes concernant le loyer de ces locaux on
prétendait des intérêts (un problème qui n'a pas été cité); au
contraire on a obtenu de ne pas payer d'intérêts. Il n'y a plus les
frais du contemptieux, car nous avons eu la possibilité de défendre
notre position pour avoir retardé le payement. On nous a cités et
nous sommes allés plusieurs fois au Tribunal de Turin pour
expliquer les raisons qui étaient à la base du choix de ne pas
payer jusqu'à quand l'Etat ne reconnaisse les frais concernant la
dette de l’Administration régionale envers l'Ordre
Mauritien.
Un autre problème encore qui a été rappelé, celui de la
pharmacie. On a eu la possibilité, là où il y avait le site de la
pharmacie, de créer un centre de transfusion, qui a déjà été
réalisé, et par conséquent il n’y a pas eu des frais
supplémentaires à payer à l'Ordre Mauritien.
Pour faire remarquer que cet accord n'est pas un grand succès on
nous fait remarquer que nous ne sommes pas titulaires. Ce n'est pas
vrai! Nous sommes titulaires des places-lit. La structure du
Mauritien a le but d'avoir une utilisation dans le domaine
sanitaire, autrement elle n'aurait plus le droit d'exister, alors
la bâtisse sera toujours utilisé pour les soins médicaux jusqu'à
quand l’Administration régionale
l’estimera nécessaire.
Je voudrais rappeler à M. Mafrica que, lorsqu’on
a présenté notre convention, qui n'a pas eu un essor positif, au
Piémont, le
"compagno "
Baiardi avait accepté de faire une
convention avec l'Ordre Mauritien pour l'hôpital de Moncalieri et
pour toute une autre série de structures. Alors on avait dit que
c'était normal, qu'il n'y avait aucune ingérence, il n'y avait qu'à
payer les frais et après on pouvait faire ce qu'on voulait. En
effet là il y a un accord, c’est une convention;
mais le droit de gérer, le droit de dire quel est le choix
conséquent à une certaine utilisation revient toujours à la Région.
Alors ici finalement on revient à la même convention. On peut louer
les immeubles et à un moment donné on peut intervenir pour ce qui
est de l'administration conséquente aux choix que
l’Administration régionale fera après avoir discuté
à l'intérieur du Conseil.
Cette convention a un sens important, c'est un point important
surtout pour le fait qu'on a pu dire le mot fin à toute une série
de contentieux qui existaient depuis des années. Ce n'était pas si
simple à gérer, car à tout instant il y avait une requête, il y
avait des fonctionnaires qui devaient descendre à Turin, il y avait
l'Assesseur compétent qui devait essayer de reprendre le discours
car ils étaient là pour dire que c'était à eux de gérer l'hôpital
d'Aoste. Cette convention est très importante, constitue une pierre
importante pour ce qui est de la possibilité de gérer d'une façon
claire les rapports avec l'Ordre Mauritien et c’est
dans ce sens que je veux, vraiment, remercier M. Montesanti et M.
Vagneur, qui ont suivi pendant des années ce problème avec beaucoup
de compétence.
PRESIDENTE:
Ha chiesto la parola il Consigliere Vesan; ne
ha facoltà.
VESAN (DC):
Mi associo all'elogio rivolto
all'Amministrazione regionale per aver risolto questo annoso
problema, però, oltre a ringraziare il Presidente della Giunta,
permettetemi di ringraziare anche l'Assessore alla Sanità, perché
penso che i ringraziamenti vadano fatti anche al nostro Assessore.
La Democrazia Cristiana si è impegnata a fondo per risolvere questo
problema e questa convenzione ha raggiunto il suo obiettivo con
molto successo.
Voglio ricordare al Consigliere Mafrica un piccolo conto: il
costo dell'affitto del complesso ospedaliero è quasi irrisorio,
perché si tratta di circa 800 milioni o di 1 miliardo all'anno,
mentre la costruzione di un ospedale con circa 500 posti letto
comporterebbe una spesa vicina ai 300-350 miliardi. Penso quindi
che il costo di 1 miliardo per l'affitto possa essere valutato
positivamente nell'interesse di tutti i valdostani.
Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Questo documento non è la prima convenzione
votata dal Consiglio e non è neanche la prima volta che il
Consiglio ha l'impressione di aver risolto definitivamente il
problema. Questa è la terza volta che il Consiglio vota una
convenzione, ritenendo di aver risolto definitivamente la vertenza
con l'Ordine Mauriziano.
Una prima soluzione, probabilmente la più efficace, era quella
che consentiva alla Regione di diventare lei stessa proprietaria
dell'immobile di viale Ginevra, e consentiva al Mauriziano, che ha
bisogno di avere ospedali in almeno due Regioni per continuare ad
esistere, di costruire a Saint-Vincent un ospedale per le malattie
dell'apparato digerente. Siccome questa convenzione prevedeva che i
fondi per il nuovo ospedale di Saint-Vincent, di circa ottanta
posti letto, fossero a carico dello Stato, i Ministri che
esercitano la tutela sull'Ordine Mauriziano (Interni, Sanità e
Tesoro) non hanno mai dato seguito a questa prima convenzione.
Una seconda convenzione era stata votata nel 1984 e non
differiva molto dalla presente. Con essa, infatti, si risolveva in
sostanza la questione dell'affitto precedente, con una valutazione
e con l'impegno, anche in quel caso, a far pagare allo Stato
l'affitto che la Regione avrebbe dovuto versare al Mauriziano. Tale
convenzione, tuttavia, è stata impugnata e non ha avuto seguito,
perché mancava il riconoscimento da parte dello Stato.
Adesso lo Stato ha fatto un certo riconoscimento ed auguro alla
Giunta che sia riconfermato nei passaggi successivi, perché tale
riconoscimento non esplicita il diritto della Regione a pagare un
canone per l'immobile di viale Ginevra, ma riconosce solo il totale
del deficit accumulato negli anni precedenti ed in questo totale è
compreso anche l'affitto. Mi auguro che, da questo punto di vista,
ci sia poi coerenza a livello governativo rispetto a questo atto e
non si vadano a cercare altre scuse.
Rimango dell'idea che questa soluzione non sia quella
definitiva, anche perché le convenzioni fatte in Piemonte hanno un
senso in quanto la Regione Piemonte ha diverse strutture
ospedaliere proprie, limitandosi a sottoscrivere delle convenzioni
solo per altre; in Valle d'Aosta, invece, il fatto di dover
intervenire su questa proprietà del Mauriziano condiziona
fortemente la politica sanitaria regionale. Consigliere Vesan, è
vero che un nuovo ospedale costa, ma costa molto di più, per posto
letto, e non è neppure così semplice intervenire su una struttura
già esistente, che tra l'altro crea dei problemi in una zona della
città che è già congestionata.
A noi sembra che la possibilità per la Regione di diventare
proprietaria di quell'immobile o di farne uno in cui tutti i
servizi siano accorpati e non separati in più sedi possa essere
risolta dando alla Regione Valle d'Aosta quelle competenze che le
sono riconosciute dalla legge di riforma sanitaria.
Noi, quindi, non vogliamo limitarci a dire che non siamo
d'accordo con questa convenzione, ma riconosciamo che con essa si
mette un punto fermo rispetto al contenzioso. Tuttavia, siccome non
si è trovata quella soluzione che noi consideriamo definitiva alla
vertenza con il Mauriziano, noi voteremo contro questo
provvedimento e ci impegniamo a far prendere, se ci sarà possibile,
delle iniziative a livello nazionale affinché si arrivi alla
votazione della legge prevista dall'articolo 41 della legge n.
833.
PRESIDENTE:
Ha chiesto la parola il Consigliere Bondaz; ne
ha facoltà.
BONDAZ (DC):
Vorrei fare solo due brevi
considerazioni.
Kissinger, un signore molto importante che credo tutti voi
conosciate, aveva sempre portato avanti la politica dei piccoli
passi. Forse qui i passi sono stati piccoli, ma anche lenti, e di
questo me ne rendo conto, però siamo arrivati ad una definizione
che magari potrà anche non piacere al Partito Comunista. Io
rispetto sempre le idee degli altri, però credo che dopo
l'esposizione del Presidente della Giunta, che è stata puntuale e
sufficientemente precisa, non capisco perché il Partito Comunista
dica: "Prendiamo atto che questa convenzione mette un punto fermo
nel contenzioso con l'Ente Mauriziano, però gli votiamo contro". Mi
sembra che debba essere evidenziato il controsenso di questo
atteggiamento.
Battuta per battuta, all'amico Consigliere Mario Andrione, che
afferma: "Mi sembra strano che un Assessore democristiano abbia
dovuto fare questo", vorrei ribattere dicendo: "Per fortuna che,
dopo vent'anni, è arrivato un Assessore Democristiano, il quale ha
potuto risolvere questo problema! Se così non fosse stato,
probabilmente avremmo potuto risolvere questo problema già dieci o
vent'anni fa". Credo che l'amico Mario mi vorrà perdonare questa
battuta.
Vorrei chiudere questo brevissimo intervento per ringraziare la
Giunta di quello che ha fatto, perché il problema della sanità è
importante e deve essere osservato in tutte le sfaccettature
possibili.
L'amico Lanièce è il nostro Assessore: è già stato ringraziato
dal nostro Capogruppo e lo ringrazieremo anche noi nelle sedi
dovute, proprio perché credo che il suo lavoro, lento ma sempre ben
mirato su alcuni obiettivi, abbia raggiunto lo scopo prefisso.
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Alla richiesta formulata dal Consigliere
Mafrica nel suo secondo intervento, cioè se la questione del
Mauriziano era stata posta chiaramente, posso rispondere precisando
che, nel rendiconto allegato alla delibera n. 8127 del 9 settembre
1988, c'è scritto:
"Oneri relativi all'utilizzo dello
stabilimento di ricovero e cura di Aosta, Viale Ginevra..., di
proprietà dell'Ordine Mauriziano: Lire 5.634.498.000";
mentre
nella deliberazione successiva, n. 8128 dello stesso giorno, per
quanto concerne il 1986 c'è scritto:
"948.252.000".
Ciò
dimostra che, nel rendiconto del disavanzo, del quale noi
chiedevamo il ripiano al Ministero della Sanità, è stata ben
specificata la distinzione tra le spese di conto corrente, quelle
di affitto, ecc. Riteniamo, pertanto, che ciò sia stato letto
chiaramente dai Ministeri competenti, anche perché l'avevamo
scritto evidenziando anche il fatto che la proprietà era
dell'Ordine Mauriziano. Pensiamo, quindi, che non ci debbano essere
dubbi al riguardo.
Tutti noi auspichiamo l'applicazione dell'articolo 41, ma in
questo momento la questione era limitata all'affitto. Per quanto
concerne la proprietà, invece, dobbiamo ricordare che già prima
dell'anno 1970 avevamo avanzato una proposta di acquisto, che però
venne respinta dal Consiglio di Amministrazione del Mauriziano.
PRESIDENTE:
Se nessuno chiede la parola, pongo in
votazione la proposta di deliberazione in oggetto, della quale
abbiamo già dato lettura.
ESITO DELLA VOTAZIONE
Presenti: 31
Votanti: 31
Favorevoli: 25
Contrari: 6
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK