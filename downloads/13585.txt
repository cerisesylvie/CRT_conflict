Consiglio Regionale della Valle d'Aosta - Oggetto del Consiglio n. 59 del 26 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 59 del 26 luglio 1993 - Resoconto
OGGETTO N. 59/X - Scadenze contrattuali con la società di
gestione della casa da Gioco di Saint-Vincent.
(Interpellanza)
Interpellanza - Vista la prossima scadenza dell'ulteriore
proroga per la Gestio­ne del Casinò di Saint-Vincent, fissata per
il 31 dicembre 1993;
Vista l'attuale situazione economica della Casa da Gioco, che
sta registrando un preoccupante calo negli introiti;
Considerato l'indubbio disagio da parte del personale impiega­to
e le prese di posizione delle organizzazioni sindacali;
Preoccupati per il futuro di un'azienda che è comunque uno dei
principali volani occupazionali ed economici per la Valle d'Ao­sta
in considerazione anche del flusso turistico indotto;
Visto che si tratta di una questione troppo importante ed
urgen­te per potersi permettere di rimandarla a "dopo le
ferie";
i sottoscritti consiglieri regionali
Interpellano
la Giunta regionale per conoscere:
1) quali siano gli intendimenti della Regione in merito alle
prossime scadenze contrattuali con la società di gestione del
Ca­sinò;
2) se non sia opportuno convocare al più presto la quarta
Com­missione consiliare;
3) se non sia opportuno convocare al più presto una seduta
straordinaria del Consiglio regionale dedicata appositamente a
questo problema.
F.to: Collé- Rini- Marguerettaz.
Presidente -
La parola al Consigliere Collé.
Collé (DC) -
Credo che il Casinò rappresenti una
realtà importantissima per la Valle d'Aosta, per la sua situazione
economica, occupazionale e turistica. Proprio in questo senso
abbiamo presentato un'in­terpellanza chiedendo alla Giunta
regionale quali fossero i suoi intendimenti e se non fosse
inevitabile convocare la IV Com­missione, che di questo deve
occuparsi, e un Consiglio regionale straordinario. In effetti
questa interpellanza ha creato nella Giunta delle preoccupazioni e
martedì sera abbiamo ricevuto un telegramma in cui eravamo
convocati come IV Commissione per giovedì mattina. Giovedì mattina
ci è stata illustrata una proposta che la Giunta e la maggioranza
intendevano portare avanti. Visto che c'era un parere dell'Avv.
Comba - incaricato di vedere se questa deliberazione poteva
procedere - che ci è stato consegnato in quella sede, si è rinviata
la discussione al giorno seguente. Nella prima riunione di giovedì
il sottoscritto ha chiesto al Presidente della Commissione se non
era il caso di discutere di questo problema importantissimo in un
Consiglio straordinario, dove avremmo dato la possibilità a tutti i
consi­glieri, in particolare a quelli che sono entrati in
quest'aula per la prima volta, di documentarsi, di entrare nel
merito della di­scussione ed esaminare attentamente il problema.
Giovedì il Presidente non si era detto contrario; ma il giorno
successivo, dopo aver colloquiato con l'Esecutivo, con la
maggioranza, ha respinto la nostra proposta ed è stato iscritto
all'ordine del giorno di questo Consiglio questo delicato
problema.
Io credo dunque che si debbano fare alcune riflessioni. In primo
luogo - l'avevamo detto in Commissione e lo ripetiamo oggi -quello
del Casinò di Saint-Vincent è un problema che dobbiamo affrontare
con una certa attenzione ed una certa serietà. Io non so come
faremo in questa sede a discutere di tale problema, vi­sto che
venerdì noi non eravamo ancora in possesso della do­cumentazione
che ci serve per affrontare questa discussione. Tutti quanti
parlano di cambiare i metodi, di rivedere la politi­ca, di dare la
possibilità alla gente di seguirla e in questo Con­siglio non si dà
neppure la possibilità ai consiglieri regionali di discutere su
questo problema.
Noi non crediamo che questi sia­no i metodi giusti all'insegna
della collaborazione; crediamo che questa sia una prevaricazione di
quello che è il compito di ognuno di noi in questa sede. E' quindi
con rammarico che dobbiamo purtroppo accettare tale situazione,
anche se chie­diamo ancora una volta alla maggioranza regionale di
appro­fondire questa nostra proposta e, se possibile, di convocare
un Consiglio straordinario. Lo avevamo già detto in commissione:
non chiediamo di andare a settembre - come qualcuno vuole far
capire - ma soltanto affrontare questo problema entro la fine di
questa settimana. Crediamo che sia una proposta accettabile e
ragionevole, per quelle che sono le esigenze di ognuno di noi, e,
personalmente, non me la sentirei di affrontare la questione con
estrema leggerezza come verrebbe affrontata, se fosse di­scussa in
questa sede, da chi per la prima volta è qui e da chi non è
riuscito a documentarsi sufficientemente.
Tutti ricordano, quando in Consiglio regionale Union Valdôtai­ne
e Verdi erano seduti sui banchi della minoranza, le lamente­le che
si facevano alla maggioranza quando presentavano or­dini del giorno
aggiuntivi il venerdì per il lunedì successivo. Ec­co, oggi questo
è nuovamente successo, ma evidentemente quando si passa sui banchi
della Giunta cambiano le idee e le impostazioni e oggi siamo noi a
dire queste cose. Io termino dunque chiedendo nuovamente quanto ho
già chiesto in com­missione.
Presidente -
La parola al Presidente della Giunta,
Viérin Dino.
Viérin D. (UV) -
Je crois que certaines remarques peuvent
être partagées par le Conseil tout entier. Par contre il y a
d'autres considérations qui nécessitent des précisions. En effet
nous partageons toutes les considérations portant sur l'importance
du problème ou de la définition du problème du renouvellement de la
convention de la Maison de jeu de Saint-Vincent. Nous devons
également considérer l'échéance de cette prorogation fixée à la fin
de l'année et nous devons considérer aussi la situation actuelle de
la Maison de jeu, situation qui est caractérisée par une baisse de
clientèle et de recettes et, à cet égard, nous avons reçu des
sollicitations de la part des organisations syndicales; nous en
avons déjà rencontré et, au cours de cette semaine, nous
rencontrerons les autres organisations qui l'ont demandé.
Ce sont des considérations qui mènent à une conclusion: il
s'agit d'une question urgente qu'il faut définir au plus tôt afin
de sortir de cet état d'incertitude et afin également de considérer
les retombées que la non-définition de cette urgence a sur le
budget de l'Administration régionale et donc, à cet égard, je crois
que nous pouvons tous partager la considération qui a été faite
qu'il était nécessaire d'aborder ce problème avant les congés
d'été.
Je crois qu'il faut également dire que, s'il y a urgence, il ne
s'agit pas d'une urgence que nous avons directement déterminée; il
s'agit, au contraire, d'un héritage que nous devons gérer au mieux
afin de sortir, si je peux utiliser ce mot, d'un
"imbroglio"
juridico-administratif qui a été créé par des décisions
précédentes. Donc je crois que ce n'est pas une question de cause à
effet, ce n'est pas parce qu'une interpellation a été présentée que
des décisions ont été prises; il serait suffisant à cet égard de
rappeler les priorités qui ont été fixées dans le programme de
Gouvernement. Je crois aussi qu'il est important d'abord le
problème en deux volets: aujourd'hui compte tenu de l'héritage que
nous devons gérer il ne s'agit pas encore d'entamer la discussion
sur les contenus de la discussion, aujourd'hui il s'agit simplement
de prendre une décision. Quant aux procédures qui pourront nous
permettre d'aborder les thèmes du renouvellement de la convention -
et donc je crois que certaines considérations sur le droit à
l'information, qui est tout à fait légitime, doivent être insérées
dans cette logique - doivent tenir compte de cette distinction
entre une première phase que nous voulons définir dans les délais
les plus brefs possibles et une deuxième phase, qui sera
certainement beaucoup plus longue, qui nécessitera également
beaucoup plus d'approfondissement qui se rapportera aux contenus,
aux clauses de la convention et du contrat que l'Administration
régionale devra signer avec le futur concessionnaire des jeux de la
Maison de Saint-Vincent.
Je crois qu'il faut également souligner qu'il ne s'agit pas de
la seule urgence, il y a plusieurs urgences, auxquelles la
majorité, le Gouvernement, le Conseil tout entier doivent faire
face et donc, s'il y a des urgences, je crois qu'il faut les
considérer dans leur ensemble et voir, compte tenu des engagements
qui ont déjà été pris et concertés, quels sont les temps possibles
et nécessaires pour y répondre. Les Conseillers Collé, Rini et
Marguerettaz nous posent donc des questions concernant les
intentions de la Région quant aux échéances futures. Je crois que
là il n'y a aucun doute car la majorité et le Gouvernement ont
l'intention de ne pas prolonger ultérieurement la concession de
l'exploitation de la Maison de jeu de Saint-Vincent, concession
actuellement confiée à la société SITAV, et donc de compléter avant
l'expiration du dernier délai fixé au 31 décembre 1993 la procédure
qui préside à la future attribution de l'exploitation de la Maison
de jeu compte tenu des indications contenues dans le jugement du
Conseil d'Etat daté du 30 mars 1993. Je crois que, après avoir
réaffirmé cette volonté de définir la question du renouvellement de
la gestion de la Maison de jeu de Saint-Vincent avant le 31
décembre 1993, les problèmes de procédure nous aurons la
possibilité de les discuter avec les points spécifiques qui sont
inscrits à l'ordre du jour. La procédure est nécessaire et urgente
quant à sa définition si nous voulons maintenir cet engagement
d'arriver avant la fin de l'année au renouvellement de la
convention.
On nous pose également la question si nous ne considérons pas
l'opportunité de convoquer au plus tôt la IVème Commission
permanente du Conseil. Sur la base des considérations exprimées, je
crois que cette opportunité a été partagée tant il est vrai que la
IVème Commission, comme le rappelait monsieur Collé, a été
convoquée jeudi et, par la suite, elle a ajourné ses travaux au
lendemain, afin d'examiner les contenus de l'avis présentés par un
expert. En ce qui concerne les modifications et donc les
changements sur lesquels il y a un grief de la part de monsieur
Collé, il y a eu effectivement, et c'était là un engagement pris au
sein de la commission, la présentation détaillée des conditions qui
sont requises aux sociétés afin de certifier que ces mêmes sociétés
remplissent toutes les conditions qui ont été fixées par l'avis
publié au mois de juillet 1992.
Les mêmes conditions qui étaient déjà indiquées dans la première
délibération mais qui étaient formulées d'une façon générale et
n'étaient pas détaillées comme elles l'ont été par la suite. Sur la
deuxième question je crois donc qu'il y a eu cette convocation dans
les délais les plus brefs de la IVème Commission. Egalement, et il
s'agit de la dernière question, on nous demandait s'il n'était pas
opportun aussi de convoquer au plus tôt, et je crois que c'est là
le point de divergence le plus marqué, une séance extraordinaire du
Conseil régional spécifique pour l'examen et la discussion de ce
problème. Comme je le soulignais tout à l'heure, il y a un accord
sur la nécessité de convoquer au plus tôt le Conseil ou d'inscrire
au plus tôt ce thème à la discussion du Conseil mais un désaccord
quant à la nécessité de prévoir une séance extraordinaire
spécifique à cet égard. Pourquoi désaccord? Parce que tout d'abord
un Conseil régional était déjà convoqué et donc si nous partageons
l'urgence et la nécessité d'examiner au plus tôt ce thème, compte
tenu du fait que le Conseil était déjà convoqué pour les 26 et 27,
je crois que le fait d'insérer ces points à l'ordre du jour, n'est
pas le signe d'une volonté de ne pas répondre à certaines
sollicitations qui nous viennent également de l'opposition.
Inscrire ce point à l'ordre du jour, compte tenu du fait qu'il
s'agit pour l'instant de définir les procédures qui nous permettent
de sortir d'une impasse qui s'est créée signifie aborder le
problème, signifie répondre, si nous voulons l'examiner sous ce
point de vue, dans le concret à des sollicitations et ne pas se
limiter simplement à une question de paternité ou non quant à une
procédure qui doit être suivie afin de pouvoir dire:
"C'est nous
qui avons obligé la majorité à convoquer une séance spécifique pour
discuter de ce problème"
. Je crois que le thème est tellement
important que nous ne pouvons pas nous permettre d'ouvrir une
polémique simplement sur des faits qui risquent d'être des faits
formels. Comme je le disais auparavant, il ne s'agit pas de la
seule urgence et donc si d'un côté il y a des droits de la minorité
je crois qu'il faut aussi considérer qu'il y a des droits de la
majorité, qu'il y a des droits d'un Gouvernement, qui doit examiner
différents problèmes. Donc, ce même Gouvernement ne peut se cacher
derrière le temps à disposition pour dire sur certains thèmes ou
problèmes:
"Nous sommes nouveaux dans ces fonctions et donc nous
devons nous prendre 15 jours, un mois, repasser au mois de
septembre car nous aurons eu le temps nécessaire pour nous
documenter et nous pourrons vous donner une réponse à cet
égard"
.
Simplement pour rappeler deux thèmes. Mercredi nous serons à
Rome pour aborder le problème de la Cogne; tous les vendredis il y
a la réunion du Gouvernement, il y des engagements qui ont déjà été
pris compte tenu du fait que le calendrier des réunions du Conseil
a été fixé au sein de la Conférence des Chefs des groupes et qu'il
s'agit d'une décision qui a été concertée. Donc je crois que ce ne
sera pas le fait de discuter de ce problème le 26 plutôt que le 28
ou le 30 qui modifiera le contenu, le sens de la question.
Presidente -
La parola al Consigliere Collé.
Collé (DC) -
Il Presidente della Giunta ci ha
detto quanto già espresso nella IV Commissione. Vorrei ribadire
solo alcune cose. Preoccupa­zione per la situazione attuale: che la
mia interpellanza era stata presentata essenzialmente per la
situazione che esiste all'interno della Casa da gioco, per gli
introiti che diminuiscono in continuazione ed era proprio in questo
senso che volevamo affrontare questo problema, per dare delle
risposte. Non inten­devamo e non intendiamo parlare di ulteriori
proroghe, anche perché credo sarebbe impossibile e quindi è giusto
arrivare ad una conclusione. Anche per noi infatti questo problema
doveva essere affrontato prima delle vacanze; si trattava solo di
spo­starlo di qualche giorno, per dare la possibilità a tutti di
avere una idea più chiara della questione.
Il Presidente della Giunta parla poi di eredità ed è esatto:
infatti, anche per noi è una eredità, e proprio perché di una
eredità si sta parlando, la si deve affrontare con una certa
serietà e non con leggerezza come invece dovremo per forza di cose
fare perché non avremo la possibilità di conoscere bene questo
problema. Il Presidente sottolinea inoltre che siamo nella prima
fase che è quella meno importante, una fase seguita da una seconda
che invece pare essere determinante; crediamo comunque che anche
questa prima fase debba essere analizzata con attenzione e vedere
se è possibile attuare delle modifiche, se necessario. La IV
Com­missione, è vero, è stata convocata: ma di Casinò si è parlato
molto poco e il problema non è stato analizzato a fondo. Noi
avevamo chiesto a questo proposito di convocare un'ulteriore
riunione della IV Commissione per analizzare meglio la que­stione
con la possibilità di avere dei tecnici in commissione in grado di
rispondere a tutti quei quesiti che ancora oggi sono in­soluti.
Il Consiglio straordinario, come ho già detto, avrebbe dovuto
dare tutte queste possibili­tà che noi riteniamo importanti e non
era stato richiesto certo per la velleità di dire che la minoranza
ha chiesto la convoca­zione di un Consiglio straordinario che è
stato effettivamente convocato. Più di tutto a noi preme fare
l'interesse generale della Valle d'Aosta e in questo caso quello
del Casinò e insisto a dire che non abbiamo questo tipo di
velleità.
Presidente -
La parola al Consigliere
Marguerettaz.
Marguerettaz (DC) -
Io credo che se c'è un punto
di incontro tra tutte le forze politi­che presenti in seno a questo
Consiglio - se non altro anche perché siamo così vicini ancora alle
elezioni - questo punto di incontro stia nella necessità da parte
di tutti di voler agire alla luce di quei due termini molto in voga
da qualche tempo a questa parte, di cui forse però spesso si abusa
che sono: la chia­rezza e la trasparenza. Credo che su questo ci
sia la possibilità effettiva e reale di incontrarsi, la stessa
relazione programma­tica del Presidente della Giunta invocava
questi principi così come auspicava, a mio avviso molto
giustamente, una collabo­razione fattiva anche da parte della
minoranza soprattutto su questioni importanti quale è ad esempio
questa del Casinò. Io credo che chiarezza e trasparenza siano
impossibili a realiz­zarsi senza un dato fondamentale che è la
conoscenza; non si può essere chiari e trasparenti se non si
conoscono a fondo i termini della questione. Prova ne è che, come
ricordava prima qualche collega, quando si tratta di dover
presentare interro­gazioni o interpellanze che solitamente vengono
presentate da chi più di ogni altro dovrebbe essere a conoscenza
del problema - in quanto membro di Giunta che deve seguire
specificatamen­te certi problemi - il regolamento stesso del
Consiglio prevede un termine di tempo molto ampio durante il quale
l'Assessore o il Presidente abbiano il tempo di documentarsi, di
prepararsi e quindi di poter rispondere con chiarezza e
trasparenza. Qui ci troviamo di fronte, come spesso purtroppo
accade, ad un termi­ne che sovente è antagonista a tutto ciò ed è
l'urgenza; io credo che dietro a questa parola si nasconda
sicuramente un inne­gabile fondo di verità ma che spesso, con il
pretesto appunto dell'urgenza, si vogliano troppo facilmente
scavalcare i termini della chiarezza e della competenza.
Su questo tema in partico­lare, a maggior ragione, noi vediamo
un bisogno di chiarezza e trasparenza proprio perché l'argomento è
estremamente delica­to. Certo è vero che il Casinò di Saint-Vincent
è sorgente di tu­rismo, di occupazione e di entrate considerevoli
anche per la stessa Amministrazione regionale; ma nel contempo, lo
stesso Casinò - e vari incontri avuti anche nel passato con
esponenti della magistratura lo hanno sempre sottolineato - è un
luogo a forte rischio di un certo tipo di vita malavitosa, per non
usare termini più pesanti. Si dice che l'urgenza è sulle procedure
ed è innegabile; è altrettanto vero, però, che andare ad analizzare
le procedure per decidere chi invitare per la gestione del Casinò
stesso non può essere slegato dal discorso dei contenuti. Credo che
tutti noi siamo perfettamente a conoscenza di quanto siano
importanti le referenze di chi un domani andrà a gestire la Ca­sa
da gioco, proprio in relazione ai contenuti che io spero non solo
questa maggioranza, ma questo Consiglio regionale vor­ranno dare
alla gestione della Casa da gioco.
Faccio infine un'ultima considerazione. Un'altra parola che
spesso viene usata non per bypassare un'altra - come dicevo prima
per quanto riguarda l'urgenza - ma quando si cerca co­munque di
difendere una posizione ed è la parola: eredità. E' vero che spesso
le eredità sono scomode, noi stessi abbiamo avuto un grosso
dibattito a questo riguardo, ed è vero che su questo tema il
Presidente parlasse di eredità pesante, sulla quale comunque si
potrebbe giustamente ritornare a discutere con serenità. Ciò che
comunque mi preoccupa maggiormente, lo ribadisco, alla luce delle
decisioni che dobbiamo andare a pren­dere come Consiglio regionale
su questo tema, è una eredità di metodi. Sembra che la questione
stenti maggiormente a partire e, quindi, si stenti anche a trovare
soluzioni di tipo diverso. Io credo che anche andando avanti con i
lavori di questo Consiglio avremo modo di tornare a riflettere su
questa questione e penso che quando parleremo del sufficientemente
voluminoso ordine del giorno aggiuntivo, che io ho visto questa
mattina alle otto, avremo modo di soffermarci anche su questi
metodi. Credo che quando si parla di cambiamento di metodi, di
rinnovamento dell'impostazione nei modi di condurre il Consiglio e
di fare partecipare i singoli consiglieri o i gruppi politici che
fanno parte di questo Consiglio, la posizione che può andare contro
la necessità di cambiamento sia una frase molto banale - che cre­do
si sia già sentita e risentita nel corso di questo mese - ed è la
frase:
"si è sempre fatto così"
. Ora il
"si è sempre
fatto così"
as­sume due significati a seconda delle necessità
di chi sta al Go­verno: per giustificare la necessità di andare
avanti velocemen­te con delle scelte oppure
"si"
quando si
vuol dire che invece si cambiano le cose.
Io credo che invece una analisi serena e pro­fonda sulle scelte
che questo Consiglio regionale ha da fare, do­vrà necessariamente
rispettare i tempi, quindi le urgenze, ma nel contempo andare anche
al fondo delle questioni, permet­tendo a tutti i consiglieri
regionali di documentarsi convenien­temente, proprio per la dignità
che ogni consigliere regionale reca con sé all'interno di questa
aula.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK