Consiglio Regionale della Valle d'Aosta - Oggetto del Consiglio n. 2942 del 27 luglio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Anagrafe patrimoniale - Indennità e previdenza
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2942 del 27 luglio 2007 - Resoconto
OGGETTO N. 2942/XII - Iniziative per il contenimento dei
costi della democrazia regionale. (Approvazione di risoluzione.
Ritiro di altra risoluzione).
Risoluzione
Condividendo l'iniziativa della Presidenza del Consiglio dei
Ministri al fine di giungere in tempi brevi ad una significativa
riduzione dei costi della politica;
Rilevato che tale iniziativa sarà sottoposta giovedì prossimo
31 maggio ad una valutazione della Prima Commissione Affari
Costituzionali del Senato della Repubblica, alla presenza dei
rappresentanti degli Enti locali e di una rappresentanza dei
Presidenti delle Regioni;
Il Consiglio regionale della Valle d'Aosta
Impegna
il Presidente della Regione a concordare, in tempo utile per
tale riunione, una posizione comune con gli altri Presidenti delle
Regioni, favorevole ad una drastica riduzione dei costi della
politica, sia per ciò che riguarda finanziamenti diretti (rimborsi
elettorali, finanziamenti ai giornali di partito, eccetera), sia
per ciò che riguarda i finanziamenti indiretti (indennità degli
eletti, vitalizi degli eletti, eccetera).
F.to: Sandri - Fontana Carmela - Squarzino Secondina -
Venturella - Bortot
Presidente
- Su questa risoluzione è stato presentato un
testo emendativo da parte del...
Squarzino (fuori microfono) -
... la ritiriamo, perché
rientra tutto nel discorso...
Presidente
- La risoluzione viene dunque ritirata.
Pongo allora in votazione il nuovo testo della risoluzione
presentata dai Consiglieri Vicquéry, Viérin Marco, Lavoyer, Ottoz,
Ferraris, Tibaldi e dal Presidente della Regione Caveri, che
recita:
Risoluzione
Il Consiglio regionale della Valle d'Aosta
Segnalato come il dibattito in corso sui costi della politica
risulti importante e significativo con l'obiettivo di contemperare
l'efficacia, l'efficienza e l'economicità della democrazia con i
principi di risparmio e di austerità;
Preso atto dei contenuti del Patto interistituzionale fra
Governo, Regioni e Province autonome, Province, Comuni e Comunità
montane per il perseguimento di obiettivi comuni, ai fini del
contenimento del costo delle Istituzioni stipulato il 12 luglio
scorso;
Ritenendo condivisibili l'impostazione del documento - in
particolare con l'esigenza di razionalizzazione dei costi dei
diversi livelli di governo - e la conseguente assunzione di
responsabilità in capo alle nostre Istituzioni nel rispetto dello
Statuto di autonomia;
Sottolineata l'importanza di intraprendere azioni concrete di
sistema evitando ogni logica parziale e spezzettata;
stabilisce
- di dare mandato alla Conferenza dei Capigruppo di svolgere
un esame della situazione esistente e di proporre entro il 30
novembre 2007 - nella comparazione con l'esterno e nella verifica
complessiva del settore pubblico in Valle - soluzioni concrete per
un contenimento dei costi della democrazia regionale in una logica
di equità e di rapporto fra i differenti livelli di rappresentanza
democratica e in coerenza con le decisioni complessivamente assunte
dal sistema delle Regioni italiane;
- di impegnare il Governo regionale alla definizione di un
Patto fra Regione ed enti locali finalizzato alla razionalizzazione
delle competenze, all'utilizzo delle risorse finanziarie degli enti
locali e al contenimento dei costi della democrazia locale;
- di rendere pubblica sul sito web del Consiglio regionale la
seduta conclusiva della Conferenza dei Capigruppo.
Consiglieri presenti: 32
Votanti e favorevoli: 27
Astenuti: 5 (Bortot, Fontana Carmela, Sandri, Squarzino
Secondina, Venturella)
Il Consiglio approva.
Presidente
- Con questa votazione dichiaro chiusi, per
questa mattinata, i lavori dell'odierna adunanza del Consiglio; i
lavori riprenderanno nel pomeriggio, con la continuazione
dell'ordine del giorno.
La seduta è tolta.
---
La seduta termina alle ore 13,10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK