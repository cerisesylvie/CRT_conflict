Consiglio Regionale della Valle d'Aosta - Oggetto del Consiglio n. 685 del 6 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 685 del 6 luglio 1989 - Resoconto
OGGETTO N. 685/IX - RITIRO DELLA MOZIONE: INTERVENTO
DELL'AMMINISTRAZIONE REGIONALE PER CONSENTIRE AL "TEATRO DEI
PICCOLI" DI CONCLUDERE POSITIVAMENTE LA STAGIONE 1988-1989.
PRESIDENTE:
Do lettura della mozione in oggetto,
presentata dai Consiglieri Mafrica e Riccarand, ed iscritta al
punto 36 dell'ordine del giorno.
MOZIONE
In questi ultimi anni, in Valle d'Aosta e altrove, molti hanno
potuto apprezzare l'alto livello qualitativo delle rappresentazioni
del "Teatro dei Piccoli" unica compagnia teatrale della Valle
d'Aosta, inserita nell'elenco dei Gruppi che, in tutta Italia,
possono usufruire di un finanziamento stabile e continuativo da
parte del Ministro del Turismo e dello Spettacolo.
La positiva esperienza del "Teatro dei Piccoli" rischia ora di
disperdersi in assenza di un intervento urgente e straordinario da
parte dell'Amministrazione regionale. Se il "Teatro dei Piccoli"
non riuscirà a completare positivamente la sua stagione sarà
infatti estromesso dall'elenco dei gruppi che possono usufruire di
sovvenzioni statali e sarà costretto a sciogliere la compagnia.
Il Consiglio regionale, quindi, in considerazione del valore
artistico dell'attività del "Teatro dei Piccoli" e tenuto conto del
lavoro ormai decennale svolto nelle scuole della Valle d'Aosta;
DELIBERA
di impegnare la Giunta regionale ad assumere i provvedimenti
necessari per consentire al "Teatro dei Piccoli" di concludere
positivamente la stagione 1988-1989.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
In un precedente Consiglio avevamo già
illustrato la delicata situazione in cui si è venuta a trovare
quest'anno la compagnia "Teatro dei Piccoli", che da una parte ha
avuto, anche recentemente, importanti riconoscimenti a livello
nazionale, fra i quali ricordo quello del Ministero del turismo e
dello spettacolo, ma che dall'altra, proprio in conseguenza di
questi riconoscimenti, deve far fronte a degli impegni ulteriori,
per i quali ha bisogno di un intervento di sostegno da parte
dell'Amministrazione regionale.
Nel precedente Consiglio avevamo già fatto tutto un ampio
ragionamento in proposito, ma con questa mozione abbiamo ritenuto
opportuno sollecitare un impegno preciso della Giunta, per
ricuperare un certo ritardo e consentire al "Teatro dei Piccoli" di
chiudere positivamente la stagione. Augurandomi che la Giunta
dichiari la sua disponibilità ad intervenire, ritengo di non dover
illustrare ulteriormente il contenuto della mozione.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
A propos de la discussion qu'il y a eu à
l'Assemblée régionale, j'ai cherché la documentation concernant les
possibilités de survivance pour le "Teatro dei Piccoli". J'ai
cherché aussi de parler avec le titulaire de la compagnie, mais
aujourd'hui je ne l'ai pas trouvé; tout de même, ce que nous
pouvons faire est de vérifier en concret qu'il y ait cette
possibilité.
Je voudrais en effet vérifier directement avec le titulaire si
cette possibilité est réalisable, en considérant, d'un côté, le
nombre des spectacles que, d'après les renseignements sur les
dispositions du Ministère, cette compagnie devrait encore tenir et,
de l'autre, le financement que nous devrions lui donner. Je vais
opérer dans ce sens.
Puisque d'ici au mois de septembre nous n'aurons plus l'occasion
de nous voir pour le Conseil régional, après avoir parlé avec le
titulaire, je renseignerai directement le Conseiller Riccarand,
pour qu'il sache le résultat final de cette discussion.
PRESIDENTE: Ha chiesto la parola il Consigliere Riccarand; ne ha
facoltà.
RICCARAND (NS):
Nel prendere atto della dichiarazione di
disponibilità dell'Assessore, fatta anche a nome della Giunta, e
proprio perché ci sembra che sia stata effettivamente manifestata
questa disponibilità, noi ritiriamo la mozione che avevamo
presentato. Raccomandiamo però alla Giunta, ed in particolare
all'Assessore che si sta occupando della questione, di prendere
tempestivi contatti con i responsabili del "Teatro dei Piccoli" e
di fare tutto il possibile affinché giunga a buon fine la stagione
teatrale di questo gruppo, che crediamo meriti il sostegno
dell'Amministrazione regionale per quanto è riuscito ad esprimere,
a livello artistico e con grande competenza professionale, in
questi ormai numerosi anni di attività teatrale in Valle
d'Aosta.
PRESIDENTE:
Bene, allora la mozione iscritta al punto 36
dell'ordine del giorno è da considerare ritirata.
IL CONSIGLIO
prende atto del ritiro della mozione concernente: "Intervento
dell'Amministrazione regionale per consentire al "Teatro dei
Piccoli" di concludere positivamente la stagione 1988-1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK