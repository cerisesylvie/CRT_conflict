Consiglio Regionale della Valle d'Aosta - Oggetto del Consiglio n. 1610 del 30 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1610 del 30 novembre 2015 - Resoconto
OBJET N° 1610/XIV - Communications du Président du Conseil
régional.
Presidente -
Punto 1 all'ordine del giorno.
Je vous communique que le projet de loi suivant a été déposé à
la Présidence du Conseil:
Projet de loi n° 65, présenté par le Gouvernement régional le 24
novembre 2015: "Disposizioni in materia di contabilità degli enti
locali per il coordinamento con la disciplina statale vigente e per
l'applicazione del sistema contabile armonizzato. Abrogazione della
legge regionale 16 dicembre 1997, n. 40, e del regolamento
regionale 3 febbraio 1999, n. 1", à l'examen de la II
e
Commission.
Deux propositions d'actes administratifs ont été également
déposées:
- Approvazione del Programma statistico regionale per il
triennio 2016-2018, à l'examen de la II
e
Commission;
- Accettazione della donazione di un'opera d'arte a favore
dell'Amministrazione regionale, à l'examen de la II
e
Commission.
Je vous informe aussi qu'à partir du 18 novembre 2015 les
réunions suivantes ont eu lieu:
Bureau de la Présidence: 2
Conférence des Chefs de groupe: 1
I
e
Commission: 1
IV
e
Commission: 1
III
e
e IV
e
Commission: 1
Collègues, le 23 novembre dernier nous avons appris avec
beaucoup de tristesse le décès de Monsieur Auguste Valleise,
Conseiller régional dans la première législature de notre Assemblée
régionale, de 1949 à 1954. Élu dans la liste Democrazia
Cristiana-Union Valdôtaine, il fut d'abord Conseiller Secrétaire du
Bureau de l'Assemblée et ensuite Assesseur aux travaux publics. Con
Augusto Valleise se ne va uno degli ultimi rappresentanti di quel
primo Consiglio Valle eletto che si assunse la responsabilità di
governare un territorio uscito estremamente impoverito dalla guerra
e da un regime che aveva tentato di annientare ogni diritto e ogni
speranza. Rimane, oggi, il suo insegnamento fatto di senso del
dovere, di lavoro, di rispetto e solidarietà, valori che oggi come
allora devono essere la base della nostra comunità e che lui ha
continuato a coltivare al di fuori dell'impegno politico e
amministrativo, contribuendo con il suo apporto di idee e di
progetti a rendere un prezioso servizio al suo paese e alla nostra
Valle. Il Consiglio regionale lo ricorda con commozione ed esprime
alla famiglia la sua vicinanza. Vi propongo pertanto di osservare
un minuto di silenzio alla sua memoria. Merci.
Ancora una comunicazione: come concordato in Conferenza dei
Capigruppo, la seduta pomeridiana di oggi inizierà con l'esame dei
punti all'ordine del giorno dall'1 al 7, ad esclusione del punto
5.01 che sarà trattato, come sempre, insieme ai documenti di
bilancio. Si procederà quindi con l'illustrazione abbinata della
legge finanziaria e della legge di bilancio e con le relazioni del
Presidente della II Commissione, Leonardo La Torre, dell'Assessore
al bilancio e alle finanze, Ego Perron, e del Presidente della
Regione, Augusto Rollandin. Domani si aprirà la discussione
generale congiunta della finanziaria, del bilancio regionale e
della relazione della Sezione di controllo della Corte dei
Conti.
È stata altresì definita nella Conferenza dei Capigruppo, per le
ore 13 di domani, la scadenza per il deposito degli emendamenti e
di un elenco, per ogni gruppo consiliare, degli approfondimenti
sulle unità previsionali di base (indicando il numero di pagina) e
sugli eventuali dettagli di spesa. Il deposito degli eventuali
ordini del giorno - lo ricordo a tutti - dovrà avvenire prima della
chiusura della discussione generale. Al termine della discussione
generale vi saranno le repliche dell'Assessore alle finanze e del
Presidente della Regione. Si proseguirà quindi con l'esame
dell'allegato sulla base degli elenchi degli approfondimenti
richiesti. I lavori si concluderanno con la presa d'atto della
relazione della Sezione di controllo della Corte dei Conti, quindi
con le dichiarazioni di voto sui documenti di bilancio e, a
seguire, con le votazioni separate sulla legge finanziaria e sulla
legge di bilancio. Per i tre giorni, a partire da domani, è
prevista la possibilità di proseguire i lavori in notturna sino
alle ore una, ma come abbiamo concordato in Conferenza dei
Capigruppo tale scadenza sarà valutata di volta in volta dalla
Conferenza stessa nel corso delle tre giornate.
Quelqu'un demande la parole? La parole au Conseiller
Bertschy.
Bertschy (UVP)
- Intanto per chiedere se è previsto da
parte di qualcuno un intervento in ricordo del Consigliere
Valleise, per non rischiare di fare la solita discussione e di
incrociarci sulle sue comunicazioni.
Presidente
- Siamo sulle comunicazioni, quindi se
qualcuno intende commemorare Augusto Valleise ne ha totalmente il
diritto.
Bertschy (UVP)
- Lei ha fatto un intervento in suo
ricordo che per noi è sufficiente, ma visto che poi si rischia
sempre di fare confusione lo chiedo anche agli altri Capigruppo; se
non è previsto, mi associo comunque come gruppo UVP al ricordo di
questa importante figura.
Presidente del Consiglio, le volevo ricordare invece che,
intorno alla fine mattinata, insieme al collega Chatrian le ho
mandato una lettera - spero le sia stata recapitata - concernente
la situazione che riguarda il bilancio, e quindi non so se la
comunicazione non è avvenuta perché non ha la lettera o perché
intende parlarne magari in una fase successiva. Per come si stanno
realizzando in conclusione i lavori di preparazione del bilancio,
per quello che è avvenuto soprattutto riguardo alla finanza locale
e all'utilizzo dell'avanzo di amministrazione, alla trasformazione
che c'è stata di quell'articolo, noi riteniamo che sarebbe
opportuno un supplemento d'informazione, però se non ha letto la
lettera le do il tempo di leggerla.
Presidente
- Visto che è arrivata adesso questa lettera,
possiamo continuare e poi eventualmente faremo una sospensione, se
necessario, collega.
Bertschy (UVP)
- Non parliamo della burocrazia, perché se
avviene questo tra un palazzo e l'altro ci metteva meno
probabilmente qualcuno che...lasciamo perdere, comunque la lettera
avrà poi modo di leggerla. Per quello che riguarda il bilancio, la
finanza locale, l'utilizzo dell'avanzo di amministrazione, il comma
3 del famoso articolo 4 che prevede l'utilizzo e l'avanzo, noi
diciamo che ci sono state trasformazioni importanti da parte della
maggioranza con tre successivi emendamenti...due, il terzo è in
corso di lavorazione. Rispetto all'incidenza che ha l'utilizzo
dell'avanzo di amministrazione, soprattutto alle sue finalità sui
74 Comuni, noi gradiremmo, anche per come è stato espresso il voto
in assemblea, quanto meno un ragionamento definitivo insieme agli
organi di rappresentanza del Consiglio permanente degli enti
locali, perché intanto non sappiamo, non avendo informazioni, se
sono stati informati di questo emendamento 4 - stiamo parlando
dell'emendamento 4, al comma 3 - e se tutto questo va nell'ordine
del loro voto in assemblea che sappiamo essere non vincolante,
sappiamo non avere valore in termini di espressione del nostro
voto. Se vogliamo sottolinearlo, ha però un valore politico di
grande importanza per quello che ci riguarda, soprattutto se
riteniamo che in una fase di difficoltà finanziaria come quella che
andremo a vivere nel prossimo anno tutti dobbiamo partire convinti
che gli strumenti che mettiamo in campo possano garantire
innanzitutto gli stipendi ai dipendenti.
Presidente
- Grazie collega. Altri? La parola al collega
Chatrian.
Chatrian (ALPE)
- Sì, grazie Presidente.
Non ci sono tante cose da aggiungere. Con il collega Bertschy
abbiamo condiviso e firmato la lettera che abbiamo inviato questa
mattina. Pensavamo ed immaginavamo che da parte sua ci fosse stata
nelle comunicazioni quanto meno una proposta a seguito delle
richieste da noi fatte per le vie brevi; aspettiamo pertanto da
parte sua quanto meno una risposta formale, ma anche e soprattutto
nel merito.
Presidente
- Collega, abbiamo preso le informazioni su
chi doveva portarla negli altri uffici ed è arrivata 10 minuti fa,
quindi stiamo aspettando che la protocollino. Appena ne siamo in
possesso possiamo affrontare l'argomento. Direi di passare al punto
2...prego, collega Bertschy.
Bertschy (UVP) -
Saranno 4 giorni dove credo debbano
regnare ordine, metodo di lavoro, organizzazione, altrimenti
rischiamo di far confusione e di non poter lavorare bene, ed è per
questo abbiamo preferito essere molto formali, farvi una lettera e
farvela arrivare; tra l'altro avete appena fatto una riunione di
maggioranza, avreste avuto anche l'occasione di lavorarci.
Sinceramente io non capisco il ritardo di questa lettera (questo è
motivo di approfondimento da parte vostra e dei vostri uffici),
però la lettera è molto semplice: ci sono 10 righe, ma il contenuto
è che il comma 3 dell'articolo 4 è nato in un maniera ed è già
finito in un'altra. Abbiamo fatto esprimere i 74 Sindaci su un
articolo che ha un contenuto completamente diverso. L'avanzo di
amministrazione dei Comuni è stato indicato come possibile utilizzo
per coprire la legge 93, pagamenti agli stipendi del personale che
lavora in Amministrazione e nelle strutture. Oggi non è più così,
quell'articolo dice un'altra cosa! Dato che ha un'influenza
importante perché nella legge 93 mancano 16 milioni di euro, se
permettete vorremmo capire quanto meno se abbiamo tutti la stessa
sensibilità riguardo a questo, perché - per fare una battuta che
rubo al collega Gerandin - è come se per gli stipendi dei dirigenti
della Regione o piuttosto di un settore particolare della Regione
decidessimo di andare a dire che per adesso la copertura degli
stipendi la diamo con l'avanzo di amministrazione. Non ci sembra il
modo di operare, e vorremmo solo essere convinti che nessuno si
troverà tra 4 mesi ad andare a battere cassa da qualche parte.
Sicuramente è un sistema dovuto alla legge 48 - ce l'ha spiegato il
Presidente Rollandin durante il bilancio - che non è ancora stata
riformata, tutto quello che vogliamo, però oggi abbiamo una grossa
incidenza di questo articolo sull'utilizzo futuro dell'avanzo di
amministrazione. Senza entrare nel merito del dibattito di
quell'articolo che avremo modo di fare in sede di bilancio - noi vi
chiediamo - e chiediamo a lei, Presidente della II Commissione - se
c'è la sensibilità di aprire in II Commissione una fase di
dibattito definitiva su questo argomento, per avere almeno la
sicurezza che il CdA del CELVA sappia cosa si sta facendo e si
assuma le responsabilità per la propria assemblea. È questo che noi
vi chiediamo, perché altrimenti non ha proprio senso che i Sindaci
si esprimano su un documento di così grande importanza. Qui stiamo
parlando del bilancio della Regione e questo argomento che li
riguarda, se non va tutto come deve andare, mette in difficoltà
soprattutto i bilanci.
Presidente
- La parola al collega Chatrian.
Chatrian (ALPE)
- Sì, grazie.
Proprio perché l'obiettivo non è quello di entrare nel merito,
dato che lo abbiamo scritto nero su bianco su una lettera e questa
mattina l'abbiamo evidenziato anche al Presidente la Torre in
commissione (visto che siamo stati convocati per altre questioni),
con il collega Bertschy questa mattina abbiamo persino deciso il
percorso: di scriverlo al Presidente del Consiglio e, per
conoscenza, anche al Presidente della Regione. Sapevamo del vostro
incontro alle 15, come maggioranza, e quindi ci sembrava corretto e
giusto usare il tramite della lettera individuando di scriverla
direttamente a lei, Presidente del Consiglio Viérin. Gradiremmo
avere in merito una risposta di metodo e anche di sostanza, visto e
considerato che il dettaglio dei 20 milioni di euro sulla finanza
locale è stato discusso ampiamente con il Presidente Rollandin
all'interno della II Commissione.
Presidente -
Colleghi, ho provveduto a distribuire una
copia anche al collega La Torre che è Presidente della II
Commissione. Se vi diciamo che l'abbiamo ricevuta adesso è perché è
così, non posso sapere a che ora l'avete portata, spedita o data al
protocollo. Noi l'abbiamo ricevuta dal protocollo 10 minuti fa ed
in effetti il collega La Torre ha ricevuto adesso una copia che gli
abbiamo fornito da quando è arrivata a questo tavolo. In passato
non è mai avvenuto un procedimento di questo tipo, però possiamo
anche parlare tra di noi e vedere cosa si può fare in sede di
analisi del bilancio. Le ragioni che voi avete esposto sono chiare,
il Presidente della Commissione legge la lettera e poi faremo delle
riflessioni. Vi chiedo di poter procedere, poi faremo eventualmente
una sospensione e decidiamo sul da farsi. D'accordo? Punto 2
all'ordine del giorno...prego, collega Bertschy.
Bertschy (UVP)
- Siamo d'accordo se entro la sessione di
questo pomeriggio ci dite qualcosa, ma deve essere un impegno, di
modo che abbiamo anche tempo di organizzare la riunione e sentire,
anche perché c'è il CdA ma ci sono anche altri Sindaci. Quindi, se
entro la fine della sessione pomeridiana, come maggioranza, ci date
una risposta riguardo a questo, bene, altrimenti seguiamo la nostra
via, nel senso che come gruppo di opposizione lo chiediamo noi,
l'incontro, perché a nostro avviso l'articolo va compreso, e poi
ognuno si prende le sue responsabilità.
Presidente
- Concordo, collega Bertschy. Punto 2
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK