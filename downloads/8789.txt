Consiglio Regionale della Valle d'Aosta - Oggetto del Consiglio n. 3290 del 26 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3290 del 26 novembre 1987 - Resoconto
OGGETTO N. 3290/VIII - INTERVENTI PER FAVORIRE LE CONDIZIONI
DI VITA DEGLI AGENTI DI CUSTODIA DEL CARCERE DI BRISSOGNE E PER
RISOLVERE I PROBLEMI DELL'ORGANICO CON IL RECLUTAMENTO SU BASE
REGIONALE. (Interpellanza e reiezione di mozione).
PRESIDENTE
: La Presidenza propone la trattazione
congiunta dell'interpellanza presentata dal Consigliere Sandri e
della mozione presentata dai Consiglieri Mafrica, Cout, Millet,
Tonino, Bajocco e Dolchi. Do lettura dell'interpellanza presentata
dal Consigliere Sandri:
INTERPELLANZA
RICORDATA la protesta dei 103 agenti di custodia presso il
carcere di Brissogne per ottenere maggiori organici;
CONSTATATO che a più di un mese non si sono avute notizie in
materia;
RIBADITA l'importanza di un ruolo attivo della Regione per
ottenere un miglioramento delle condizioni di lavoro di questi
operatori e per offrire loro i mezzi professionali indispensabili
per assicurare un servizio migliore;
il sottoscritto Consigliere regionale
INTERPELLA
la Giunta regionale per conoscere gli intendimenti
dell'Esecutivo volti a favorire un miglioramento della situazione
illustrata in premessa.
PRESIDENTE
: Do lettura della mozione presentata dai
Consiglieri Mafrica, Cout, Millet, Tonino, Bajocco e Dolchi:
MOZIONE
RICORDATE le difficili condizioni in cui si trovano ad
operare gli agenti di custodia del carcere di Brissogne, costretti
a turni di lavoro molto pesanti per le permanenti gravi carenze
dell'organico;
RAMMENTATO che in più occasioni gli agenti di custodia hanno
anche segnalato problemi relativi alla possibilità di trovare
alloggio, alla gestione della mensa, e perfino alla dotazione di
vestiario idoneo alle temperature invernali della zona;
SOTTOLINEATO come il difficile ed importante lavoro degli
agenti di custodia, possa essere facilitato da rapport positivi con
la popolazione locale e con l'Amministrazione regionale;
RITENUTO che sia importante trovare, in attesa della riforma,
in collaborazione con il Ministero di Grazia e Giustizia,
possibilità di soluzioni ai problemi sopra richiamati;
il Consiglio regionale della Valle d'Aosta
DELIBERA
di impegnare la Giunta regionale
a)
ad intervenire, per quanto già reso possibile da
esistenti competenze regionali, per favorire le condizioni di vita
degli agenti di custodia rispetto ai problemi dell'alloggio, della
mensa, della formazione e del tempo libero;
b)
a ricercare, attraverso una idonea convenzione da
sottoscrivere con il Ministero di Grazia e Giustizia, soluzioni ai
problemi dell'organico attraverso il reclutamento di una parte di
personale su base regionale.
PRESIDENTE
: Ha chiesto di illustrare l'interpellanza il
Consigliere Sandri, ne ha facoltà.
SANDRI - (N.S.):
Questa interpellanza è nata dalla
esigenza di chiarire quali siano le possibilità che ha la Giunta
regionale, in base alle proprie competenze ed opinioni
amministrative e politiche, di migliorare la situazione degli
operatori che lavorano all'interno del carcere di Brissogne, sia
per quanto riguarda il personale dipendente dall'Amministrazione
dello Stato, dal punto di vista militare, quindi gli agenti di
custodia, sia per quanto riguarda il personale femminile, che viene
assunto anche in forma precaria direttamente nel territorio della
nostra Regione.
I problemi fondamentali che sono lamentati da questi lavoratori
sono, in primo luogo, i carichi di lavoro, eccessivi in rapporto al
numero di addetti, quindi scarsità di organico ormai cronica che ha
portato a situazioni poco dignitose per un carcere, di un personale
che lavora ininterrottamente da otto-dieci mesi senza avere la
possibilità di ottenere un permesso per andare a casa. In secondo
luogo, ci sono condizioni di lavoro poco dignitose dal punto di
vista fisico, per il personale maschile, in servizio come agente di
custodia, che è sottoposto a sbalzi di temperatura violenti per
strutture e vestiario inadeguati, e per il personale femminile che
ha a disposizione dei locali non sempre adatti alla situazione. Per
queste ragioni viene ribadita l'opportunità di avere un aiuto da
parte della Regione anche in questo senso.
Faccio presente che c'è già stato da parte degli agenti di
custodia l'apprezzamento dell'intervento regionale per quanto
riguarda i corsi che vengono svolti all'interno del carcere, e
l'aspettativa positiva anche in questo campo è notevole, per cui
sarebbe opportuno verificare quanto in nostro potere per riuscire a
dare una mano in questo settore. Chiediamo di conoscere gli
intendimenti della Giunta in proposito.
PRESIDENTE:
Ha chiesto di illustrare la mozione il
Consigliere Mafrica, ne ha facoltà.
MAFRICA - (P.C.I.):
La nostra mozione fa seguito ad una
iniziativa che era stata presa dal Partito Comunista a livello
nazionale di fare una visita in tutte le carceri italiane, di
accertare le condizioni, sia per ciò che riguarda gli agenti di
custodia, sia per ciò che riguarda i detenuti.
È stato in Valle d'Aosta l'On. Violante, responsabile della
Commissione di Giustizia del PCI, che ha avuto modo di incontrare
in una giornata il presidente della giunta regionale, gli agenti di
custodia, di fare una visita alle carceri, di parlare agli
operatori del settore. Nell'incontro con gli agenti di custodia
sono emersi alcuni problemi gravi, che esulano anche dalla
competenze e dalle possibilità della regione, ed altri che, invece,
con uno spirito positivo, per cui il presidente della giunta aveva
già dimostrato disponibilità, potrebbero essere affrontati.
I problemi gravi sono quelli relativi all'organico che è
insufficiente e costringe a turni massacranti, quindi a condizioni
psicologiche che non rendono facile quel tipo di lavoro già di per
sé complesso. Le questioni di organico sono anche legate ad un
altro problema che è quello della riforma del corpo degli agenti di
custodia, che hanno chiesto di essere smilitarizzati, e,
indubbiamente, in questo campo le responsabilità sono del Ministero
di Grazia e Giustizia, del Governo e del Parlamento.
Per altri problemi, quali la difficoltà di reperire alloggi,
l'alto costo e la relativa qualità della mensa, problemi di
vestiario, di tempo libero, di inserimento di questi lavoratori
nella comunità valdostana, credo possano essere presi da parte
della Giunta regionale dei provvedimenti, caso per caso, che
possono risultare utili.
Quello che proponiamo è di prendere iniziative a nostro giudizio
già oggi possibili: per quello che riguarda l'alloggio all'interno
della graduatoria delle case popolari; per quello che riguarda la
mensa possono essere studiati, in accordo con la direzione
aziendale, dei provvedimenti; per quanto riguarda il vestiario
pensiamo che anche qui qualche possibilità ci sia. Il tutto,
comunque, dovrebbe trovare collocazione nell'ambito di una
convenzione da stipulare fra la Regione Valle d'Aosta e il
Ministero di Grazia e Giustizia. A questo proposito, ho davanti una
analoga convenzione, chiamata protocollo d'intesa, che è stata
siglata il 20.2.87 fra la Regione Emilia Romagna e il Ministero di
Grazia e Giustizia, Direzione Generale degli Istituti di
Prevenzione e di Pena.
Il suggerimento sarebbe quello di arrivare ad un protocollo che,
da una parte, preveda degli interventi possibili della Regione, per
ciò che oggi le attuali competenze non consentono, e, dall'altra,
un vantaggio per la Regione, che sarebbe quello di ottenere che i
concorsi per gli agenti di custodia possano essere effettuati
immediatamente a livello regionale.
Questa è la proposta che facciamo e che sottoponiamo con la
mozione all'attenzione della Giunta.
PRESIDENTE:
Ha chiesto di parlare il presidente della
Giunta, ne ha facoltà.
ROLLANDIN - (U.V.):
Le Conseil a eu la possibilité, à
plusieurs reprises, de s'occuper des problèmes concernant les
détenus et les agents de surveillance. On a même présenté à
l'attention du Conseil toute une série de cours professionnels qui
ont été prédisposés en accord avec l'établissement pénitentiaire de
Brissogne.
Pour ce qui est des différents problèmes qui ont été soulignés,
l'Administration régionale est très sensible aux conditions de vie
à l'intérieur du pénitentiaire et en effet, depuis quelques années,
on a prévu une série de consultations avec les responsables de
l'établissement afin d'examiner ensemble la situation. On a déjà
mis sur pied la commission de consultation, qui est chargée
d'examiner ces problèmes. C'est là le point de repère qui permet de
donner une solution aux questions qui ont été posées.
Pour ce qui est des logements, la situation est améliorée dans
ces derniers temps pour les personnes qui sont mariées, qui doivent
avoir une possibilité de s'installer ailleurs, tandis que pour les
célibataires c'est à l'intérieur qui est prévu un logement.
Pour les transports, il y a des facilitations pour se rendre au
pénitentiaire; pour ce qui est de la cantine du restaurant, il y a,
à ce qu'on m'a relaté, una condition assez satisfaisante; pour ce
qui est de l'assistance sanitaire, on a fait à plusieurs reprises
des rencontres avec les responsables de l'USL et les responsables
sanitaires du pénitentiaire, pour examiner dans les détails les
différentes exigences de l'établissement, voire les visites de
consultation à l'intérieur de la maison de Brissogne et les
possibilités de liaison avec l'hôpital.
Pour ce qui est des loisirs, on a aidé les organisations, soit à
l'intérieur qu'à l'extérieur de l'établissement.
Je crois que le vrai problème de l'établissement c'est lié à la
présence des agents de surveillance; comme l'a rappelé M. Mafrica
on en à parlé lors de la visite de M. Violante, qui à ce moment-là
était le responsable de la Commission de la Justice, et on avait
reconnu que si on peut modifier le statut de ce personnel, alors la
question est résoluble. A présent c'est un service militaire et
pour modifier ce statut il faut qu'il y ait une loi de l'État; à
cet égard on a déjà prévu avec les parlementaires de trouver des
accords avec les autres forces politiques, afin de prédisposer un
projet de loi grâce auquel pouvoir recruter d'agents de
surveillance au niveau régional. Ce n'est pas à travers une
convention qu'on peut, à présent, dépasser le problème du rôle
militaire.
On est disponible d'appuyer n'importo quel projet qui soit
souscrit des différentes forces politiques, qui aille changer le
système de recrutement du personnel de surveillance; là c'est la
clef de la solution du problème.
Pour le restant, ce que je viens de dire c'est la preuve de ce
qu'on a déjà fait et les cours que nous sommes en train d'organiser
sont objet d'une attention particulière; il y a ce comité de
coordination entre les différentes initiatives des Assessorats pour
appuyer les exigences qui nous sont soumises de la part des
responsables du pénitentiaire.
Il y a toute notre disponibilité pour aider la solution des
problèmes qui concernent la prison de Brissogne; c'est pour ces
raisons que, tout en partageant le sens de cette motion, on
s'abstiendra sur la délibération: pour le point b), parce qu'il est
impossible de le parcourir; pour le restant, parce qu'on a le
dossier concernant les interventions déjà mises sur pied.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Nessuno dubitava dell'attenzione della
Giunta regionale su questo tema, né delle difficoltà insite nella
particolare regolamentazione militare di questo settore. Volevamo
fare presenti due problemi particolari che a nostro parere
necessiterebbero degli interventi più precisi, che non mi sembra
siano stati sottolineati dal Presidente
della Giunta, e che
riguardano il personale avventizio femminile, che viene assunto in
una forma molto aleatoria e che potrebbe essere oggetto di una
convenzione, in quanto non si tratta di personale militare ...
(Interviene, fuori microfono, il presidente della Giunta per
fornire chiarimenti in merito).
Il secondo problema era l'esigenza, per quanto riguarda il
recupero dell'obbligo scolastico, manifestata da alcuni agenti di
custodia, che non sono attualmente dotati della terza media; per
cui vorrei sapere se era possibile vedere di contattare le "150
ore" per dei corsi, favorevoli dal punto di vista dell'orario, per
gli agenti di custodia.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Presentiamo le mozioni con lo spirito
che è quello di partire da esigenze che abbiamo sentito. Non
abbiamo mai la pretesa di dire che l'Esecutivo non fa niente, però
non crediamo neanche che l'Esecutivo ci possa dire che è stato
fatto tutto: su questo ci permettiamo di dissentire.
Siccome non è trascorso un mese da quando abbiamo sentito
personalmente lamentele sulle questioni dell'alloggio, sulle
questioni della mensa, il presidente assicura che tutto è a posto.
Vuol dire che abbiamo capito male, ma non crediamo che il livello
raggiunto, nella possibilità di intervento, da parte della Regione,
in questo campo, sia quello che possa aver ricevuto la
soddisfazione degli interessati.
Lo scopo della mozione era di questo tipo. Crediamo che alcuni
interventi possano ancora essere fatti per quei problemi che
abbiamo sollevato. Non vogliamo dire che c'è una assoluta
insensibilità, però non possiamo neanche dire che si sono risolti
tutti i problemi.
Per quanto riguarda la convenzione, la si ritiene inutile. Si
dice che attraverso questa Commissione si potranno predisporre
degli interventi che risolveranno i problemi: verificheremo questo
fatto.
Ha detto già Violante, successivamente, in un suo ritorno ad
Aosta, di aver preso iniziative per una revisione della normativa
perciò che riguarda il personale militare; aveva anzi assicurato la
presenza del direttore generale degli istituti di pena qui ad
Aosta, perchè, sempre Violante, sostiene di aver ricevuto delle
notizie su dei problemi ancora aperti in questa struttura
carceraria.
La maggioranza si astiene sulla mozione: non ci offendiamo; però
non siamo convinti che sia stato fatto tutto il possibile per
quello che riguarda gli agenti di custodia nel carcere di
Brissogne.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Se è possibile votare per commi il
deliberato, voteremo a favore del punto a), mentre ci asterremo sul
punto b), non tanto perchè non riteniamo necessaria una convenzione
che riguardi i problemi degli agenti di custodia, quanto perchè,
come giustamente ha detto il presidente della Giunta, non è
possibile, allo stato attuale, fare dei concorsi su base regionale
per il personale, perchè è personale militare. Questo aspetto della
smilitarizzazione del personale viene portato avanti anche dal
Sindacato di Polizia e ne sentiremo probabilmente parlare anche al
congresso di sabato.
Questo, in effetti, è il problema più importante che riguarda
gli agenti di custodia, perchè il personale è ridotto qui come
altrove. Si tratta soprattutto di giovani che vengono dalle regioni
più disparate d'Italia, in modo particolare dalla Sardegna, per cui
nel momento in cui arrivano ambiscono a ritornare il più possibile
vicino a casa, anche perchè trovano delle difficoltà di inserimento
nella comunità valdostana.
Io stesso mi ero interessato, in passato, con diverse
iniziative, di questi problemi; ricordo che all'inizio veniva
rifiutata addirittura la residenza agli agenti di custodia nel
Comune di Brissogne. Questo problema poi è stato superato ed oggi
la difficoltà principale consiste nella possibilità di inserire
questi giovani nella comunità valdostana, possibilità che non è
legata soltanto alla sensibilizzazione della Presidenza della
Giunta, ma a tutti noi, anche alle associazioni che esistono sul
territorio, che dovrebbero cercare di aiutare questi giovani.
Ripeto che voteremo il punto a), non solo per esprimere
solidarietà agli agenti di custodia, ma perchè riteniamo che le
condizioni di vita di queste persone non sono ancora ottimali e che
tutto ciò che può essere fatto, sia per quanto riguarda il problemi
dell'alloggio, che della formazione professionale e del tempo
libero, va appoggiato.
Sul punto b) ci asteniamo perchè inattuabile.
PRESIDENTE:
Si passa alla votazione per punti della
mozione in oggetto.
Pongo in votazione il punto a) che recita:
a) ad intervenire, per quanto già reso possibile da esistenti
competenze regionali, per favorire le condizioni di vita degli
agenti di custodia rispetto ai problemi dell'alloggio, della mensa,
della formazione e del tempo libero;
ESITO DELLA VOTAZIONE
Presenti: 25;
Votanti: 8;
Favorevoli: 8;
Astenuti: 17 (Bondaz, Borbey, Chabod, De Grandis, Faval,
Fos-son, Lanivi, Marcoz, Martin, Perrin, Pollicini, Ricco, Rolando,
Rollandin, Stévenin, Tamone e Voyat)
Il Consiglio non approva
PRESIDENTE
: Pongo in votazione il punto b) del deliberato
che recita:
b) a ricercare, attraverso una idonea convenzione da
sottoscrivere con il Ministero di Grazia e Giustizia, soluzioni ai
problemi dell'organico attraverso il reclutamento di una parte di
personale su base regionale.
ESITO DELLA VOTAZIONE
Presenti: 25;
Votanti: 5;
Favorevoli: 5;
Astenuti: 20 (Bondaz, Borbey, Chabod, De Grandis, Faval, Fosson,
Lanivi, Marcoz, Martin, Pascale, Perrin, Pollicini, Ricco, Rolando,
Rollandin, Sandri, Stévenin, Tamone, Torrione e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK