Consiglio Regionale della Valle d'Aosta - Oggetto del Consiglio n. 3563 del 14 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3563 del 14 marzo 1988 - Resoconto
OGGETTO N. 3563/VIII - NOTIZIE IN MERITO AD UN PRESUNTO
TRAFFICO DI ARMI E DI DROGA IN VALLE D'AOSTA. (Interrogazione e
interpellanze).
PRESIDENTE:
Do lettura della interrogazione e delle
interpellanze, presentate dal Consigliere Pascale, dal Consigliere
Baldassarre, dai Consiglieri Mafrica e Cout e dal Consigliere
Aloisi, iscritte rispettivamente ai punti 11, 17, 19 e 21
dell'ordine del giorno, che, per omogeneità di argomento trattato,
vengono discusse congiuntamente:
INTERROGAZIONE
Il settimanale "LA VALLEE", in data 27 febbraio, riporta in
prima pagina una notizia riguardante un presunto traffico di armi e
di droga che avrebbe attraversato la Valle d'Aosta nel 1987 e
sarebbe oggetto attualmente di indagine giudiziaria da parte della
Magistratura genovese.
Nel contesto dell'articolo si fa esplicito riferimento ad un
"basista valdostano" che "aveva incarichi e mansioni di
responsabilità con alti crediti anche all'interno della Regione" e
più oltre si afferma che lo stesso "avrebbe preziosi collaboratori
... dentro il Palazzo regionale, personaggi che con il Governo
centrale valdostano sembrano addirittura legati da un doppio
filo".
Preoccupato per tali affermazioni che parrebbero coinvolgere
esponenti del governo valdostano, il sottoscritto Consigliere del
Gruppo socialista;
INTERROGA
il Presidente della Giunta regionale per conoscere:
1)
se qualche membro della Giunta ha ricevuto una
comunicazione giudiziaria con riferimento a tali indagini e, in
caso affermativo, quale;
2)
in caso negativo, se non ritiene opportuno emettere
un comunicato ufficiale che smentisca tali illazioni sul Governo
valdostano.
F.to: L. PASCALE
INTERPELLANZA
APPRESA la notizia stampa apparsa sul settimanale "LA VALLEE"
del 27 febbraio 1988, in cui risulterebbe che la Valle d'Aosta sia
"interessata da un vasto traffico di armi e di droga, utilizzando
il Traforo del Monte Bianco e del Gran San Bernardo";
PREOCCUPATO che tale notizia, se vera, sarebbe ancora una
volta, un duro colpo all'immagine della Valle d'Aosta, anche per il
presunto collegamento tra il "basista-trafficante d'armi e droga"
valdostano e personaggi legati al Governo regionale;
INTERPELLA
la Giunta regionale per sapere in che maniera intenda fare
luce sul presunto collegamento tra il "basista valdostano" e
personaggi che sarebbero legati al Governo regionale da un doppio
filo.
F.to: G. Baldassarre
INTERPELLANZA
VERIFICATO che secondo notizie di stampa la magistratura
savonese starebbe indagando su un vasto traffico di armi e droga
che avrebbe interessato anche la Valle d'Aosta;
CONSTATATO che secondo "La Vallée notizie" sarebbe stato
coinvolto nel traffico anche un "insospettabile basista" con
incarichi e mansioni di responsabilità in Valle d'Aosta e che
godeva di forti collegamenti con lo stesso Governo
regionale;
RILEVATO che dalle notizie riportate (un professore francese,
direttore di un istituto operante in Aosta) potrebbe essere
individuato qualche consulente della Giunta regionale;
i sottoscritti Consiglieri regionali del Gruppo
comunista
INTERPELLANO
il Presidente della Giunta per sapere:
1)
quale credito deve essere dato alle notizie
pubblicate da organi di stampa in merito al traffico di armi e
droga che avrebbe interessato anche la Valle d'Aosta;
2)
nel caso che le notizie corrispondano al vero e che
effettivamente il personaggio in questione risulti essere uno dei
consulenti della Giunta regionale;
- a chi debba essere attribuita la responsabilità della
scelta;
- quali emolumenti, sotto diversa veste, abbia ricevuto il
consulente in questione;
- chi abbia sottoposto a controllo l'attività svolta dallo
stesso e quella dell'istituto da lui diretto;
3) quali sono gli intendimenti della Giunta per accertare la
verità dei fatti e per tutelare comunque gli interessi ed il buon
nome della Regione rispetto a sospetti di particolare
gravità.
F.ti: D. Mafrica - E. Cout
INTERPELLANZA
AVENDO APPRESO dal settimanale "La Vallée" del 27/2/1988 che
"la Valle d'Aosta sembra interessata ad un vasto traffico di armi e
di droga, in cui sarebbero coinvolti personaggi insospettabili con
mansioni di responsabilità anche all'interno della Regione;
PREOCCUPATO per questa incredibile vicenda, che, come cita la
Vallée "trova conferma anche in un libro sul traffico di armi di
Mario Ferrante (agente dei Servizi Segreti) e sembrerebbe che,
l'illecito traffico passerebbe attraverso il Traforo del Monte
Bianco e del Gran San Bernardo;
Tutto ciò premesso, il sottoscritto Consigliere del M.S.I. -
D.N.
INTERPELLA
il Presidente della Giunta regionale per sapere quali
provvedimenti urgenti intenda prendere, onde fare chiarezza
sull'intera vicenda, che se vera, getterebbe un'ombra inquietante
su alcuni dipendenti o amministratori regionali.
F.to: D. ALOISI
PRESIDENTE:
Ha chiesto di illustrare la interpellanza
iscritta al punto n. 17 dell'ordine del giorno il Consigliere
Baldassarre, ne ha facoltà.
BALDASSARRE (P.S.D.I.):
Stiamo per affrontare un problema
molto delicato, e chi tenta di sottovalutarlo o di fare del
silenzio stampa per non dare fastidio "al manovratore" non compie
il proprio dovere; quindi è necessario che le forze politiche, come
ha fatto il sottoscritto, portino in evidenza questo grave problema
che coinvolge indirettamente anche le istituzioni.
Era mio dovere, prima di venire in Consiglio, sapere di più di
quanto è stato pubblicato con coraggio dal settimanale "La Vallée"
su questo presunto (lo dico senza virgolette) traffico d'armi. Mi
sono messo in contatto con il giornalista di Retequattro, Andrea
Pamparano, ho avuto modo di parlare con lui, e questi, non solo ha
confermato che esiste un dossier, ma che lui stesso ha raccolto
delle confidenze da parte di un agente dei servizi italiani,
doppiogiochista, se così vogliamo chiamarlo, perchè si era
infiltrato anche nei servizi segreti francesi.
Le dichiarazioni avute da questo agente segreto, Pamparano le ha
raccolte in un dossier che ha poi inviato ai giudici di Savona che
stanno indagando sul traffico d'armi ed al giudice Sica. La stessa
Commissione parlamentare per i controlli sui servizi ha chiesto
questo dossier (la notizia mi è stata confermata dal
giornalista).
Questa vicenda preoccupa non tanto per i personaggi esterni
all'Amministrazione regionale, non sappiamo se questi presunti
agenti dei servizi segreti francesi operavano sul territorio della
Valle d'Aosta, ma perchè come tutti sapete è venuto fuori il nome
del Capo Gabinetto della Presidenza della Giunta. Voglio subito
dire che mi auguro che il Capo Gabinetto possa dimostrare la sua
estraneità alla vicenda, ma il Pamparano ha confermato che in
questo dossier compare in modo determinante il nome del Capo
Gabinetto della Presidenza della Giunta. Anche "Il Giornale" di
Montanelli ha riportato la notizia; non leggerò tutto l'articolo ma
solo la parte riguardante il Capo Gabinetto: "Gli interlocutori di
Sullice sono Bortoli, noto funzionario della Regione, ed una
seconda persona che è stata individuata in un ufficio finanziario
leasing al centro di Aosta". Questo è stato raccolto dalle
testimonianze dell'agente Ferrante ed è stato confermato da
Pamparano.
Su questo problema nessuno di noi vuole strumentalizzare,
nessuno di noi vuole gridare allo scandalo, io non sono un
colpevolista, però è necessario arrivare ad un chiarimento: qui c'è
di mezzo indirettamente, se questo fosse confermato, la
responsabilità del Governo regionale, perchè il Capo Gabinetto
svolge ruoli importanti in seno al Governo regionale.
Mi aspettavo un comunicato-stampa da parte della Giunta che
smentisse l'accaduto oppure che esprimesse solidarietà nei
confronti del Capo Gabinetto, ma questo comunicato non c'è stato;
tuttavia non credo che la Giunta possa mantenere il silenzio sulla
vicenda.
Voglio dire ancora una cosa che mi torna in mente, assumendomi
la responsabilità di quello che dico: quando ho chiesto a Pamparano
se, nell'eventualità che il coinvolgimento del Capo Gabinetto
corrispondesse a realtà, i motivi erano da ritenersi come
convenzione francofona oppure perché circolava molto denaro;
Pamparano mi ha risposto che molte cose non si fanno per costruirsi
una villa o per comprarsi una macchina di lusso, ma perchè in
alcuni momenti alcuni personaggi lavorano anche per partiti o
movimenti politici. Questa risposta mi ha preoccupato ancora di più
e sono convinto che Pamparano, nel corso delle due trasmissioni che
conduce, tornerà sull'argomento con degli elementi che possono
portare ulteriore chiarezza. In questo momento è necessario stare
calmi e tranquilli, non serve strumentalizzare, non l'ho fatto nè
lo farò, non sono colpevolista, però aspetto di sentire dalla
Giunta quali provvedimenti intende prendere per superare questo
momento, non certo esaltante per la Valle d'Aosta.
Resto in attesa della risposta della Giunta per poter poi
eventualmente riprendere a parola e portare all'attenzione dei
Consiglieri ulteriori elementi.
PRESIDENTE:
Ha chiesto di parlare il Consigliere Mafrica,
per illustrare l'interpellanza iscritta al punto n. 19 dell'ordine
del giorno, ne ha facoltà.
MAFRICA (P.C.I.):
Come già per la vicenda Casinò, in
queste settimane la nostra Regione ha avuto una pubblicità
sgradita: ho avuto occasione di vedere in un servizio su
Retequattro una presentazione della realtà aostana e valdostana
come se questa città e questa regione fossero uno dei centri nodali
del traffico d'armi internazionale.
Le notizie sono comparse su "La Vallée" ormai da quindici giorni
e non abbiamo avuto modo di sentire da parte della Giunta regionale
alcuna considerazione, alcun giudizio. Anche stamattina il
Presidente della Giunta, al momento delle comunicazioni che poteva
fare, non ha preso la parola.
Troviamo strano questo comportamento perchè avremmo ritenuto
opportuna una smentita forte e netta da parte del Presidente della
Giunta rispetto al coinvolgimento di una persona di sua fiducia, il
Capo di Gabinetto, in questo presunto traffico d'armi.
Chiediamo al Presidente della Giunta perché questa smentita non
è arrivata: c'è imbarazzo nella Giunta, c'è incertezza, oppure si
attendeva l'occasione delle interpellanze per dare questa
risposta?
Non pensiamo che la Giunta possa sottovalutare notizie di questo
tipo che sono ritornate per ben tre volte sul settimanale di più
larga diffusione in Valle d'Aosta e che sempre hanno sottolineato
il collegamento fra questo traffico e il Palazzo regionale.
Riteniamo di dover avere da parte della Giunta delle
considerazioni che ci tranquillizzino; crediamo opportuno che la
Giunta faccia richiesta ai giudici che stanno indagando su questa
materia di parte degli atti che riguardano funzionari di questa
Regione per eventualmente prendere provvedimenti che si rendano
necessari.
Non crediamo che il tutto possa essere sottaciuto o lasciato
passare come vaghe notizie scandalistiche di stampa; può anche
essere che le persone interessate non siano assolutamente coinvolte
e siano in grado di dimostrare la propria estraneità, occorre però
che la Giunta regionale in qualche modo prenda in considerazione i
fatti e dia una propria valutazione. Il primo fatto riguarda il
Capo Gabinetto della Giunta che, secondo quello che scrive "La
Vallée", avrebbe un ruolo di primaria importanza
nell'organizzazione che vendeva armi ai paesi dell'est e sarebbe
l'interlocutore di Sullice, ex direttore dell'Alliance française,
mente dell'illecito traffico; l'altro fatto riguarda un personaggio
che è stato direttore di una associazione che è in Valle d'Aosta,
finanziata con legge regionale, che ha svolto una attività
riconosciuta da questo Consiglio nella diffusione della lingua
francese.
Proprio per la delicatezza della questione non andiamo oltre,
attendiamo la risposta della Giunta, augurandoci che la stessa sia
in grado di dimostrare in modo netto l'estraneità della Regione ad
una vicenda che potrebbe essere, se risultasse vera, ancora più
grave di altre che già hanno colpito la nostra Valle.
PRESIDENTE:
Ha chiesto di parare il Consigliere Aloisi
per la illustrazione dell'interpellanza iscritta al punto n. 21
dell'ordine del giorno, ne ha facoltà.
ALOISI (M.S.I.):
Ci troviamo di fronte ad un fatto di
enorme gravità, soprattutto perchè sono coinvolti in questa vicenda
i servizi segreti, un centro culturale francofono finanziato
dall'Amministrazione regionale e, soprattutto, il Capo Gabinetto
della Presidenza della Giunta, Gino Bortoli. Innanzitutto voglio
esprimere compiacimento nei confronti del giornale "La Vallée", che
ha dato dimostrazione di coraggio nel riportare questi fatti, a
differenza di altri giornali - mi riferisco in particolare a "La
Stampa" - che ignorano fatti politici o di cronaca di una certa
gravità.
Questo è un aspetto che va sottolineato: vi sono giornali che
hanno il coraggio di denunciare certi fatti, che non fanno piacere
a quei partiti di potere, ed altri giornali che sono invece
asserviti a certi organismi di potere.
Entrando nel merito di questa interpellanza, chiedo il piacere
di avere dal Presidente della Giunta certe risposte su questi
fatti.
Emerge da questa inchiesta, che ancora è una indagine, il
coinvolgimento del centro culturale Alliance Française, di cui era
Presidente un certo Sullice, che sembra essere coinvolto nella
vicenda. La prima osservazione che faccio è che da questi dati di
cui siamo a conoscenza emerge un aspetto preoccupante: in un centro
culturale valdostano vi sono inseriti elementi dei servizi segreti
francesi, e questa è cosa da non sottovalutare.
È coinvolto un centro finanziato dall'Amministrazione regionale,
ed anche questo è da tenere in considerazione.
Non voglio accusare nessuno, voglio solo sapere dal Presidente
della Giunta quello che è in grado di dirci in questo momento, però
devo constatare che nello statuto dell'Alliance Française, allo
art. 6 (cito testualmente) si dice che "Il Presidente del Governo
della Regione autonoma Valle d'Aosta è di diritto Presidente
d'onore di questa associazione". Siamo convinti che il Presidente è
estraneo a questa vicenda, però, se è vero che M. Sullice era
Presidente di questa associazione, di cui fa parte di diritto il
Presidente della Giunta, bisogna chiarire certe funzioni, certe
situazioni e il perchè di certi coinvolgimenti. Avremmo piacere di
avere delle risposte in merito da parte del Presidente della
Giunta, anche perchè non possiamo accettare che ci sia in Valle un
centro culturale nel quale sono infiltrati i servizi segreti
francesi.
È vero, siamo in una situazione di degrado morale e politico,
inoltre la nostra Regione, attraverso gli scandali, è passata in
questi ultimi tempi alla ribalta della cronaca nazionale; sta di
fatto che viene citato il Capo di Gabinetto del Presidente della
Giunta. È chiaro che vorremmo conoscere, come forza di opposizione,
quello che è il parere della Giunta; non si può rimanere
insensibili di fronte a certe accuse: o si smentiscono e quindi si
dà la propria fiducia al Capo di Gabinetto, che è una figura
rilevante nel contesto dell'Amministrazione regionale, oppure si
prende comunque una posizione.
Sono notizie inquietanti, per cui vorremmo avere delle risposte,
ma delle risposte che siano sincere e precise, perchè di fronte ad
una accusa nei confronti del Capo Gabinetto non si può rimanere
insensibili, e sono accuse che provengono dalla Magistratura romana
e ligure, quindi non sono campate in aria.
Rimango in attesa di avere informazioni più precise in merito e
soprattutto di una presa di posizione ufficiale da parte della
Giunta regionale.
PRESIDENTE:
Ha chiesto di parlare il Presidente della
Giunta regionale, ne ha facoltà.
ROLLANDIN (U.V.):
Après la cérémonie de la célébration du
quarantième du Statut, j'ai eu le malheur d'être absent pendant
quinze jours. Je suis rentré samedi et j'ai trouvé toute une série
de nouvelles de presse qui se référaient à un problème dans la
substance assez grave.
Alors je crois que le minimum qu'on pouvait faire, étant donné
que samedi même la Junte s'est réunie, c'était d'avoir des
éclaircissements à ce sujet. J'ai eu la possibilité de relire les
journaux, de savoir qu'il y a eu cette interview à la chaîne Cinq,
suite à laquelle une série de journaux, "La Vallée", "Il Giornale",
ont repris cette nouvelle et ont, entre autres, nommé le Chef de
Cabinet.
J'ai vu que les Conseillers avaient présenté toute une série
d'interrogations à ce sujet et donc que j'aurais eu la possibilité
de dire aujourd'hui quel est mon avis personnel, ainsi que l'avis
de la Junte; j'ai évité de faire des communiqués samedi ou dimanche
seulement pour le fait que dans d'autres occasions les Conseillers
avaient dit que c'était mieux de se référer au Conseil. Je veux
dire que quelqu'un de l'opposition m'avait reproché dans d'autres
occasions de faire de déclarations, étant donné qu'il y avait une
interrogation, voire M. Mafrica.
Ce matin, au moment des Communications, j'aurais simplement dit
que, vu que beaucoup de Conseillers avaient présenté des
interrogations à ce sujet, j'avais la possibilité d'éclaircir la
question en répondant à leurs demandes. Voilà les raisons pour
lesquelles jusqu'à présent on n'a pas pris une position. Ce qui ne
signifie pas qu'on n'est pas à même de donner des réponses pour ce
que l'on connaît. Je dis d'abord que lorsqu'on parle de trafic
d'armes tout le monde peut être alerté, tout le monde peut etre là
pour se demander quelles sont les raisons. Et alors il faut voir
aussi quelles sont les responsabilités éventuelles et les
possibilités de connaître certaines nouvelles.
Quelqu'un a parlé ici de services secrets: je dois dire en tant
que Gouvernement que le Chef de Cabinet n'a pas de possibilité
d'avoir des renseignements des services secrets. Pour ce qui est de
l'enquête, j'ai lu moi aussi, et on a pris des renseignements avec
le Procureur de Savona; on a demandé au Procureur de Rome de voir
le dossier, afin d'avoir la possibilité d'opposer un démenti
formel, qu'il n'y a aucune possibilité de supporter en tant que
Gouvernement l'intérêt de défendre avant tout l'Administration
régionale et après les personnes qui ont été nommées et qui ont
déjà déposé une plainte contre les journaux en demandant le démenti
des nouvelles divulguées.
Je eux reconfirmer aujourd'hui au Chef de Cabinet ma confiance
et la confiance de la Junte toute entière dans ce qu'il fait.
A présent les nouvelles que je connais sont les nouvelles de
presse et j'ai déjà chargé les avocats de l'Administration
régionale et mon avocat de présenter la requête afin qu'il n'y ait
pas encore une fois la tentative, à travers quelqu'un qui travaille
à l'Administration régionale, de faire des actions politiques et
partitiques. Je ne dis pas que jusqu'à présent il y ait eu une
telle tentative, je veux seulement éviter que quelqu'un puisse tout
simplement conduire qu'étant donné qu'il y a le Chef de Cabinet,
sans doute il y a aussi l'intéressement de la Présidence de la
Junte. M. Aloisi a été particulièrement éloquent à ce sujet, quand
il a dit que le Président de la Junte est Président honoraire de
l'Alliance Française, là où travaille M. Sullice, et je dois dire
en même temps que M. Sullice a présenté plainte contre les journaux
et m'a garanti son innocence absolue sur ce fait.
Etant donné que soit le Chef de Cabinet que le Directeur de
l'Alliance Française, M. Sullice, ont déclaré qu'ils ignoraient
tout de cette affaire, je crois que le minimum c'est de dire que je
n'ai rien à ajouter à cet égard, sauf l'engagement d'éclaircir le
plus tôt possible ce qui s'est passé, afin de renseigner le Conseil
et pouvoir discuter avec les données à la main, tout en sachant que
c'est une enquête et dans les enquêtes en théorie les informations
ne doivent pas être révélées.
Sur le trafic d'armes et de drogue, je dois dire qu'on a
toujours signalé l'exigence de faire les contrôles les plus sérieux
aux douanes, afin de dénoncer des irrégularités le plus tôt
possible.
Donc je n'ai aucune autre nouvelle à ce moment et, je répète,
j'ai fait la requête de connaître le plus tôt possible, s'il y a la
possibilité de le savoir, pour renseigner le Conseil.
Tout de même je voudrais dire que j'ai été frappé sans doute du
système avec lequel ces nouvelles ont été divulguées; j'ai lu avec
attention un petit article qui est paru samedi sur "La Stampa":
"Un western all'italiana - L'Italia ha l'accusa
facile.
Chi vive nella penisola forse non se ne accorge, non ha
termini di raffronto, magari la considera una dote, una virtù, ma
vista dal di fuori, da terre straniere, questa propensione furba
turba ed inquieta. Perchè parlarne ora? Perchè mentre la giustizia
si appresta ad esaminare il caso di tre ex Ministri, la nazione si
trasforma in un western all'italiana, dove tutti sparano contro
tutti, dove ogni collo è buono per una stretta di fune ....
".
Cet article donne aussi un aperçu de ce qui est l'idée à
l'extérieur de ce qui se passe en Italie.
"Sulla genesi fra il farsesco e il subdolo degli scandali
nostrani, inspiegabilmente i risultati "segreti" delle indagini
zampillano sui giornali, testimoni chiave scompaiono, nomi illustri
vengono processati dalla stampa, e dopo una orgia di saporite
relazioni l'intera vicenda scompare negli interminabili meccanismi
della giustizia italiana. Cinque o dieci anni possono passare prima
che un tribunale punisca il colpevole o riconosca quella innocenza
che la giuria della stampa aveva prima trattato con disdegno
totale. Adesso ci risiamo, i titoli dei giornali hanno già
tracciato il ladro, i protagonisti di quello che viene definito
l'affare delle prigioni d'oro.
Le altre nazioni sono più flessibili: in America la stampa
indaga, in Germania rivela e morde, ma in nessun paese il gusto di
infangare è tanto universale quanto in Italia. È quasi un gioco,
uno sport, siamo tutti scettici, non ci indigniamo più, per cui
prendiamoci a sberle tanto tutto poi è dimenticato, tutto finisce a
tarallucci e vino. E se l'innocente paga e il colpevole no,
pazienza".
PRESIDENTE:
Ha chiesto di parlare il Consigliere Pascale
per la replica, in quanto presentatore della interrogazione
iscritta al n. 11 dell'ordine del giorno; ne ha facoltà.
PASCALE (P.S.I.):
Dirò subito che condivido perfettamente
le ultime dichiarazioni del Presidente della Giunta che leggeva un
articolo de "La Stampa" sul metodo che si usa in questo paese per
criminalizzare delle persone, su queste notizie che dalla
Magistratura o da altri organismi arrivano alla stampa e sbattono
il "mostro in prima pagina",che rimane mostro per tanti anni e
forse non riesce poi a riprendere quella che è la sua identità.
Prendo atto con soddisfazione delle smentite che il Presidente
della Giunta ha fatto oggi per quello che poteva fare; avevo preso
atto con soddisfazione anche della querela che il Capo di Gabinetto
ha effettuato appena ha avuto notizia delle accuse fatte sui
giornali non abbiamo visto smentite del Sullice, che mi pare si sia
reso irreperibile, però non è che con questo vogliamo
criminalizzare qualcuno ed assolvere altri.
Noi non vogliamo criminalizzare nessuno, soprattutto perchè, lo
vogliamo sottolineare, ci troviamo in presenza di dichiarazioni
fatte da agenti segreti, e siamo abituati per esperienze vissute
nel passato in questo paese, a prendere con molta cautela ciò che
viene da parte dei servizi segreti, che a volte lanciano dei sassi
in piccionaia per manovre che ci rimangono oscure e che riguardano
invece tutt'altra cosa. Diverso sarebbe il caso se ci trovassimo di
fronte ad accuse precise da parte della Magistratura, ed è questo
che va innanzitutto verificato.
Rimane però al fondo una preoccupazione, che è quella che mi ha
spinto ., e che penso abbia spinto anche gli altri Consiglieri, a
presentare questa interrogazione: perchè la Valle d'Aosta? Non
credo che la Valle d'Aosta sia stata citata per creare un polverone
o perchè è una via di comunicazione piuttosto importante attraverso
la quale può passare di tutto. Le vie di comunicazioni sono diverse
e, se certi traffici passano attraverso alcune vie e non altre, la
spiegazione non può essere lasciata al caso, ma si deve pensare
evidentemente a degli appoggi, a delle connivenze.
Credo che su questo comunque sia dovere del Presidente della
Giunta, anche nella sua qualità di Prefetto, di fare chiarezza al
più presto.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Non posso che condividere quanto
riportato da "La Stampa"; è vero, i mostri vengono sempre sbattuti
in prima pagina ed io mi auguro che questo non venga messo avanti
per giustificare certe situazioni.
La stampa in qualche caso fa il proprio dovere, a differenza di
molti che non lo fanno, anche se si può essere vittime molte volte
(tant'è vero che noi siamo stati i promotori di un referendum per
una giustizia più giusta), e, quando le notizie si diffondono molto
prima che l'interessato ne venga a conoscenza, questo noi lo
condanniamo. Ma questo è il costume, questo il modo di dare le
notizie, ed è dovere di noi politici, in questo caso di noi
Consiglieri regionali, accertare la fondatezza di queste notizie.
Le nostre iniziative sono andate in questo senso; non sono un
colpevolista, però un fatto è certo: non vedo perchè un agente
segreto, per quanta stima se ne possa avere, in questa raccolta di
testimonianze doveva citare il Capo Gabinetto, perchè doveva citare
Sullice, perchè doveva citare un istituto finanziario leasing, e
non invece, che so, il Capo Gabinetto della Presidenza della Giunta
del Lazio o del Trentino Alto Adige.
Se siamo di fronte ad una grossa diffamazione, bisogna prendere
iniziative per difendere l'immagine della Valle d'Aosta, perchè il
traffico si svolgeva - secondo queste affermazioni - sul territorio
valdostano, con la complicità di personaggi valdostani; pertanto
bisognerebbe uscire, oggi, da questo Consiglio regionale con
qualche documento ufficiale che dimostri l'estraneità della Regione
Valle d'Aosta ai fatti in questione. Ho molti dubbi, nel senso che
sono convinto, forse perchè ho avuto modo di parlarne con qualcuno
che aveva raccolto queste confidenze, della esistenza di questo
traffico d'armi sul territorio valdostano; non so se i personaggi
coinvolti abbiano delle responsabilità, però vorrei capire il
perchè in un dossier devono essere nominati quei personaggi e la
Regione Valle d'Aosta.
Prendiamo atto della parziale smentita del Presidente della
Giunta; di questo problema ne riparleremo ancora; mi auguro che
chiarezza sia fatta, ma ripeto che non sono convinto che non sia
avvenuto traffico d'armi nella nostra Regione; escludo in modo
particolare che vi sia stato traffico di droga, anche perchè si
parla esclusivamente di traffico d'armi.
Seguiremo con attenzione gli sviluppi di questa vicenda,
augurandoci che si possa mettere fine a questa situazione che non
fa piacere agli abitanti della Valle d'Aosta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Come è visibile dal testo della
interpellanza ed anche dal tipo di domande che abbiamo fatto,
abbiamo cercato di prendere queste rivelazioni con cautela, ma
anche con preoccupazione. Non vogliamo cadere nell'esca di chi
volesse strumentalizzare notizie false, non vogliamo neanche
sottovalutare elementi che in qualche modo possano avere
riferimenti con la verità.
Condividiamo un giudizio, che d'altronde è condiviso da molti
sui mali della giustizia italiana; da anni si parla di una riforma
della procedura giudiziaria ed è avvertita la necessità di passare
dal rito inquisitorio, in cui è l'imputato che deve dimostrare di
essere innocente, al rito all'americana o all'inglese, in cui tocca
all'accusa provare che l'imputato è colpevole. Su questo crediamo
che debbano essere fatte delle riforme in tempi brevi.
Quanto viene detto sulla permeabilità del segreto istruttorio
sicuramente corrisponde al vero ed anche questo rientra nella
necessità di una riforma della giustizia; d'altronde il referendum
di novembre ha dimostrato come la popolazione sia sensibile a
questo tema della necessità del cambiamento delle procedure
giudiziarie.
Per ciò che riguarda la vicenda, mi pare che la risposta del
Presidente della Giunta sia quella che poteva darci, cioè una
risposta interlocutoria; il Presidente della Giunta ha riconfermato
la propria fiducia alle persone interessate ed ha preso atto delle
smentite da questa fatte e delle querele rivolte agli organi di
stampa.
Il Presidente della Giunta si è impegnato a ricercare dalla
fonte della Magistratura notizie che possano essere utili per
ulteriori chiarimenti.
Rimaniamo anche noi, prendendo come lui atto di questa
situazione, in attesa di questi possibili chiarimenti da parte
della Magistratura.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Vedo questa vicenda con molta
preoccupazione, anche perchè non dimentichiamo che sono in corso
due inchieste da parte della Magistratura, una della Procura di
Savona e una della Procura di Roma; quindi non sono notizie campate
in aria. Questo vuol dire che all'interno di questa inchiesta
qualcosa di concreto esiste.
Non voglio colpevolizzare nessuno, però quello che non condivido
della risposta del Presidente è questo eccesso di fiducia, a
riconferma totale di piena fiducia nei confronti del Capo
Gabinetto, anche se è vero che questi ha querelato i giornali.
Voglio ricordare che nel passato ero stato querelato da un collega
Consigliere, ma a tutt'oggi non so niente, e sarei molto contento
di potermi confrontare per dimostrare certe accuse. Quindi andrei
molto cauto su queste cose, anche perchè in questo momento tutti si
proclamano innocenti; con questo non voglio dire che siano tutti
colpevoli, ma in questo eccesso di fiducia di certi personaggi
andrei più cauto.
Riconosco che la posizione del Presidente della Giunta è
difficile; è rientrato in Regione sabato, si trova di fronte a
tutte queste notizie, quindi ha bisogno di approfondire gli
argomenti.
Mi limito solo a ricordare che esiste il problema del Centro
Culturale del l'Alliance Française, che è stato chiamato in causa
con l'ex Presidente Sullice, per cui invito il Presidente della
Giunta a fare molta attenzione ad evitare che ci siano dei
personaggi che facciano parte, o non facciano parte, di servizi
segreti d'oltralpe (sarebbe un fatto gravissimo) e di indagare
all'interno di quella associazione per verificare che non ci siano
divaricazioni da quelle che sono le sue competenze culturali, e poi
di seguire questa vicenda, perchè è vero che non possiamo
colpevolizzare, però sono notizie allarmanti, e, se dimostrano di
avere un certo fondamento, bisogna andarci cauti per salvaguardare
l'immagine della nostra Regione.
Prendo atto delle risposte che sono state date, ma andrei molto
cauto nel riconfermare in pieno la fiducia alle persone coinvolte,
in attesa degli ulteriori sviluppi delle inchieste della
Magistratura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK