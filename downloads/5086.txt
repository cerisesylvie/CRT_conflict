Consiglio Regionale della Valle d'Aosta - Oggetto del Consiglio n. 2151 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2151 del 9 luglio 1986 - Resoconto
OGGETTO N. 2151/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 4150 in data
5
giugno
1986:
Dipendente regionale Sig. Giuseppe Casetta -
Conferimento dell'incarico del la reggenza del posto di
vice-commissario alla Casa da Gioco di Saint-Vincent -
Determinazione dell'indennità di incarico - Approvazione e
finanziamento di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4150:
ESITO DELLA VOTAZIONE
Presenti: 25
Votanti: 25
Favorevoli: 19
Contrari: 6
Il Consiglio approva.
Oggetto
n. 4183 in data 13 giugno 1986:
Concessione e liquidazione di contributi regionali a favore di
consorzi di miglioramento fondiario nelle spese di gestione e di
esercizio per il primo semestre 1986.
PRESIDENTE
: Se nessuno chiede la parola, pongo in
votazione la ratifica della deliberazione n. 4183:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 4206 in data 13 giugno 1986:
Lavori
di adeguamento ad aule scolastiche per scuola media superiore di
alcuni locali nell'ala est del piccolo Seminario di Aosta -
Approvazione progetto - Esecuzione dei lavori in economia diretta -
Approvazione ed impegno di spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Per trasferire provvisoriamente, forse
per un periodo limitato ad un anno, le classi del Liceo Scientifico
si spendono 380 milioni per ristrutturare i locali del Seminario.
Io chiedo se la spesa è giustificata dalla durata così relativa
dell'utilizzazione di queste strutture. Non esistevano altre
soluzioni possibili per evitare una spesa abbastanza consistente
per l'Amministrazione regionale?
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Una parte della mia domanda è già
stata anticipata dal Consigliere Mafrica. Visto che la spesa è
piuttosto ingente, vorrei sapere a che cosa saranno adibiti questi
locali dopo, e cioè a ristrutturazione avvenuta. Saranno lasciati
in concessione al Piccolo Seminario...
FAVAL
(fuori microfono): "Il Piccolo Seminario è
proprietario di quei locali".
TORRIONE (P.S.I.):
Sì, ma, visto che i soldi sono nostri,
vorremmo sapere che cosa ne potrà fare il Piccolo Seminario e se
serviranno almeno a soddisfare le sue effettive esigenze. Del resto
sarebbe spiacevole che, non servendo più a nulla, noi fossimo
costretti a demolirle. Vorrei essere tranquillizzato in questo
senso.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La spesa di 380 milioni, indicata nella
deliberazione, è stata ritenuta giustificata dalla Giunta regionale
dopo una serie di valutazioni sulla possibilità di trasferire i
locali del Liceo Scientifico in diverse località. Sono state
esaminate molte possibilità, ma questa del Piccolo Seminario, per
diversi motivi, anche di ordine logistico, è stata ritenuta la più
conveniente.
I lavori che verranno fatti sono indicati sommariamente, ma
comunque abbastanza chiaramente, nella deliberazione. La
demolizione ed il rifacimento dei solai si rendono necessari,
perché gli stessi sono stati costruiti diversi decenni fa e
poggiano su delle volte e degli archi che non offrono sufficienti
caratteristiche di sicurezza statica. Si deve poi rifare l'intonaco
e si devo no adeguare alle disposizioni di legge, che sono
abbastanza restrittive, gli impianti tecnologici, elettrici,
termici e, soprattutto, le scale e le uscite di sicurezza agli
effetti di un eventuale incendio.
La struttura, una volta terminata e risistemata, rimarrà perché
l'edificio è proprietà del Seminario. Il Consigliere Torrione
parlava di una possibile demolizione. No, non ci sarà alcuna
demolizione e tutto rimarrà così come risulterà dopo la
ristrutturazione e sarà funzionale alle esigenze del Seminario.
Penso che l'Assessore Faval possa completare dal suo punto di
vista quanto ho esposto al Consiglio.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Je pense que le Conseil régional doit
admettre que nous avons, dans ce cas, fait preuve d'une grande
diligence. Le Lycée scientifique est de la compétence de la Commune
d'Aoste et cette dernière a démontré qu'elle n'était pas à la
hauteur. J'invite le Conseiller Torrione à revoir la loi votée ici
au Conseil régional, concernant un financement à la Commune
d'Aoste, où l'on donne de l'argent et pour la restructuration de la
Maison communale et pour le Lycée scientifique.
Il y a eu jadis un conseiller communal qui était assesseur et
qui a voulu que le Lycée scientifique reste à la commune d'Aoste.
Nous avons fait preuve de diligence: non seulement nous avons
octroyé les fonds à la Commune d'Aoste, pour la restructuration du
bâtiment du lycée scientifique, mais nous avons également cherché
une solution pour le transfert du Lycée scientifique pendant les
travaux.
Techniquement parlant, l'Assesseur aux Travaux Publics nous a
exposé les termes du problème; de plus, j'ajouterai qu'en ce qui
concerne la location, d'après les projets qui ont été dresses,
puisqu'une partie des travaux peut servir à la maison appartenant
encore au clergé, cette partie qui s'élève à 80 millions de lires
sera déduite de la location que l'Administration régionale devra
payer pour utiliser le bâtiment.
PRESIDENTE
: Se nessuno chiede la parola, pongo in
votazione la ratifica della deliberazione n. 4206:
ESITO DELLA VOTAZIONE
Presenti: 25
Votanti: 16
Favorevoli: 16
Astenuti: 9 (Baldassarre, Breuvé, Cout, Dolchi, Mafrica, Millet,
Pascale, Tonino e Torrione)
Il Consiglio approva.
Oggetto n. 4212 in data 13 giugno 1986:
Lavori
di completamento della sistemazione idraulica di un tratto del
Torrente Evançon, in località Champoluc, in Comune di Agas, nel
tratto compreso tra le sezioni 50-60 in sponda sinistra idrografica
(4° lotto) - Appalto dei lavori a licitazione privata -
Approvazione ed impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4212:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto
n. 4218 in data 13 giungo
1986:
Lavori di sistemazione della Chiesa Parrocchiale
di Perloz - Appalto dei lavori a licitazione privata. -
Approvazione ed impegno di spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non è che oggi ce l'abbiamo con il
clero, ma è proprio il caso di dire che ognuno guarda le proprie
"parrocchie". Questa spesa è piuttosto ingente e la parte che più
ci interessa è riportata al punto b) del secondo paragrafo dove si
dice: "...per opere in economia di salvaguardia di parti
monumentali: 47 milioni". Il resto che cosa riguarda, la struttura
del l'intera chiesa che sta crollando?
Si dice: "per lavori strutturali a base d'asta". Purtroppo non
si capisce quali siano questi lavori. Volendo far rilevare la
circostanza, ricordo che queste delibere, generalmente, venivano
assunte in funzione del particolare pregio dell'edificio o di parti
dell'edificio. In questo caso, invece, si parla di lavori
strutturali e la parte che dovrebbe essere salvaguardata dalla
Regione, perché di sua competenza, è interessata da un importo
minimo di soli 47 milioni. Vorrei qualche chiarimento in merito da
parte dell'Assessore competente.
PRESIDENTE
: Ha chiesto la parola l'Assessore ai Lavori
Pubblici Fosson: ne ha facoltà.
FOSSON (D.C.):
Nella deliberazione manca la descrizione
dei lavori strutturali a base d'asta che consistono nella
costruzione di un muro di sostegno, di intercapedine e di
drenaggio, intorno a tutta a struttura della chiesa.
In pratica viene fatto uno scavo ed eseguito un muro perimetrale
intorno alla chiesa, distanziato dello spazio sufficiente per
evitare le infiltrazioni di acqua.
PRESIDENTE
: Se nessuno chiede la parola, pongo in
votazione la ratifica della deliberazione n. 4218:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Baldassarre)
Il Consiglio approva.
Oggetto n. 4264 in data 13 giugno 1986:
Corsi
sperimentali di scuola media per lavoratori - Anno scolastico
1985/1986 - Finanziamento spese di gestione - Approvazione e
liquidazione di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4264:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 4274 in data 13 giugno 1986:
Corsi
monografici per adulti - Anno 1986 - Approvazione ed impegno di
spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4274:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 4275 in data 13 giugno
1986:
Concessione di un contributo di lire 4.000.000
all'Associazione valdostana Tsaretoun - Approvazione ed impegno di
spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4275:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 4277 in data 13 giugno
1986:
Concessione e liquidazione di un contributo
straordinario di lire 30.000.000 all'Azienda Autonoma di Soggiorno
di Aosta - Approvazione e finanziamento di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4277:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto
n. 4278 in data 13 giugno
1986:
Concessione e liquidazione di un contributo di
lire 1.500.000 alla guida alpina Rolando Nicco.
PRESIDENTE
: Ha chiesto la parola per mozione d'ordine il
Consigliere Mafrica; ne ha facoltà.
MAFRICA (P.C.I.):
Vorrei chiedere al Presidente del
Consiglio perché la deliberazione n. 4278 non è stata posta in
votazione segreta, visto che il contributo è riferito ad una
persona.
PRESIDENTE
: Non abbiamo mai messo in votazione segreta un
contributo.
PRESIDENTE
: Se nessuno chiede la parola, pongo in
votazione la ratifica della deliberazione n. 4278:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto
n. 4290 in data 13 giugno
1986:
Concessione di un contributo, in acconto, di lire
40.000.000 alla scuola di sci di Pila, di Gressan, nelle spese
sostenute per la costruzione della nuo
va
sede a Pila -
Approvazione e liquidazione di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4290:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 4363 in data 20 giugno
1986:
Concessione di un contributo straordinario a
favore della Comunità Montana del Grand Combin, con sede in Comune
di Gignod, nelle spese sostenute per la costruzione di un
acquedotto rurale - Approvazione ed impegno di spesa.
PRESIDENTE
: Se nessuno chiede la parola, pongo in
votazione la ratifica della deliberazione n. 4363:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 4406 in data 20 giugno
1986:
Lavori di costruzione di una piscina coperta e di
una palestra polivalente ad uso scolastico in Comune di Verrès -
Lavori urgenti.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Un po' di tempo fa, avevamo presentato una
interpellanza su questo problema, e già allora avevamo chiesto di
conoscere di chi dovevano essere le responsabilità dei lavori che
erano stati eseguiti nella piscina. A tutt'oggi non abbiamo ancora
potuto avere una risposta in merito e pare, invece, che alla fine
la responsabilità sarà sempre della Regione.
Si dice che i danni al nuovo impianto sono stati causati dalla
eccezionale nevicata di febbraio, che ha danneggiato la copertura
di protezione contro le scariche atmosferiche. Ma quella nevicata è
stata così eccezionale per Verrès che ha provocato danni solo al
tetto di questo nuovo edificio che era stato appena costruito dalla
Regione!
Se non sono stati danneggiati altri tetti o altre grondaie, ci
chiediamo se la nevicata eccezionale è esistita solo per la piscina
di Verrès. Comunque, trattandosi di un'opera appena costruita,
sarebbe stato opportuno verificare se l'esecuzione del tetto non
era stata delle più appropriate o se, addirittura, lo stesso era
stato progettato in modo inesatto.
Si dice ancora che ci sono state ulteriori e sostanziali
modifiche richieste, in seguito ad un sopralluogo effettuato dalla
Commissione di vigilanza sui pubblici spettacoli. Anche a questo
riguardo ci si chiede se non si poteva prevedere per tempo la
costruzione di questi lavori. A noi risulta che queste norme
esistono da alcuni anni, e che tutti i locali di pubblico
spettacolo vi si devono attenere. La Regione, invece, scopre la
cosa improvvisamente e solo quest'anno. Anche in questo caso,
secondo il nostro parere, devono esserci delle responsabilità che
hanno reso possibile la costruzione di questa piscina in modo non
conforme alle norme che tutelano i pubblici spettacoli.
L'Assessore ci lasci esprimere ancora un dubbio. Ultimamente,
noi abbiamo letto su alcuni organi di informazione, che la piscina
è stata chiusa per un periodo di ferie. Intanto, secondo noi, il
periodo di ferie per una piscina dovrebbe essere trovato in un
altro momento e non durante la stagione estiva quando molti turisti
o persone del posto ne potrebbero usufruire molto volentieri. La
cosa pertanto ci lascia piuttosto perplessi, ma gli organi di
informazione hanno lasciato intendere che la chiusura è avvenuta
non a causa delle ferie ma per la presenza di un altro guasto
all'impianto di cogenerazione. Di ciò, ovviamente, domandiamo
conferma all'Assessore. In questa delibera non si fa cenno alla
riparazione dell'impianto di cogenerazione. Non vorremmo che tutto
rientrasse nelle spese ritenute necessarie dopo il sopralluogo
della Commissione di vigilanza sui pubblici spettacoli.
Su questa deliberazione, quindi, noi abbiamo dei grossi dubbi
che speriamo ci vengano finalmente chiariti dall'Assessore, visto
che li avevamo già espressi alcuni mesi fa. Se non ci saranno
chiariti noi nutriamo delle grosse riserve su una "tranquilla"
ratifica di questa deliberazione di Giunta.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Avendo presentato
un'interrogazione su questa famosa piscina d'oro, io pensavo di
doverne discutere questa mattina, invece dobbiamo aspettare che
l'Assessore Borbey rientri dal suo viaggio, così almeno ci potrà
dare le spiegazioni richieste con l'interrogazione.
Naturalmente, non ero a conoscenza di questa delibera e solo con
la presentazione dell'ordine del giorno sono venuto a scoprire di
che si tratta, ed io mi chiedo, cosa faceva il direttore dei lavori
e che cosa hanno fatto i tecnici della Regione quando hanno preso
in con segna i lavori ultimati e l'Assessore Fosson sa benissimo
che c'è un atto di consegna dei lavori ultimati. Ricordiamo poi,
che questi lavori sono stati ultimati il 18 giugno del 1986 e cioè
neanche un mese fa.
Vorrei chiedere ancora se la Regione ha avanzato delle riserve
su questi lavori. Ma vedo che qui ci troviamo ancora una volta di
fronte alla solita impresa "piglia tutto" (Dall'Aosta-Pila a lavori
di tutti i generi...) e cioè la ditta Follioley di
Pont-Saint-Martin.
Bisognerebbe avere perlomeno il coraggio di non scrivere certe
cose, perché non penso che si possano regalare 250 milioni a 20
giorni dalla consegna dei lavori. Nella premessa della delibera si
dice, addirittura, che, "considerate le eccezionali nevicate che si
sono verificate nel mese di febbraio" è crollata la parte della
copertura della piscina.
Nel secondo punto della delibera, si dice addirittura che
sarebbe opportuno apporvi dei controsoffitti per evitare la
corrosione delle strutture ad opera dei vapori e del cloro. Sembra
ovvio che in una piscina si debbano osservare questi accorgimenti a
meno che l'impresa non sappia (ma su questo posso nutrire seri
dubbi), che la piscina si trova in una zona di montagna e non di
mare. Il progetto pertanto doveva essere predisposto tenendo conto
della zona in cui sarebbe dovuta sorgere la piscina. Forse per
questa "piscina d'oro" sono stati spesi oltre 5 miliardi e mezzo ed
ora, anziché penalizzare e mettere in mora l'impresa, come sarebbe
corretto e giusto nei confronti della collettività valdostana, le
si regalano altri 250 milioni.
La piscina crollerà entro breve termine, perché, se una sua
parte è crollata dopo soli 20 giorni, proviamo ad immaginare che
cosa ne sarà di essa fra un anno. Nonostante ciò noi regaliamo
all'impresa oltre 200 milioni, ma questo è al di fuori di ogni
logica e dal più piccolo modo di concepire una corretta
amministrazione della cosa pubblica! In questo caso Voi regalate
250 milioni ad un'impresa che dovrebbe essere messa in mora.
Votatela pure questa delibera, d'altronde voi votate tutto
perché siete una specie di muro di gomma che respinge tutto! Però
se l'opinione pubblica venisse a conoscenza di questo vostro modo
di amministrare, di essere succubi di un'impresa ... Le leggi
statali, prevedono che quando un'impresa non è affidabile non deve
essere invitata agli appalti successivi, e qui ci troviamo proprio
di fronte ad un'impresa non affidabile e ce lo ha dimostrato
proprio con questo tipo di lavoro. Questo è un pessimo modo di
amministrare la cosa pubblica.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Faccio solo due tipi di ragionamento. Il
primo tende a precisare che le operazioni di collaudo
tecnico-amministrativo non sono ancora state completate ed in
quella sede verranno valutate, da un punto di vista tecnico e poi
politico, le manchevolezze o le responsabilità dell'impresa e se ne
trarranno le dovute conseguenze. Per quanto poi riguarda i lavori
oggetto della deliberazione...
TORRIONE
(fuori microfono): "Non è ancora completato il
collaudo?"
FOSSON (D.C.):
No, il collaudo amministrativo non è
ancora completato. C'è ovviamente il collaudo statico, ma non
ancora quello amministrativo.
Nel primo comma dell'altro punto, che riguarda più strettamente
l'interrogazione, si parla di "totale distruzione della gabbia
Faraday" che è un dispositivo antifulmine o parafulmine
espressamente richiesto dai tecnici del l'E.N.P.I., ente che oggi è
stato incorporato dall'U.S.L., e che è stato costruito e
posizionato così come richiesto dagli stessi tecnici.
Quella gabbia non era prevista in progetto o perlomeno non era
prevista in quel modo. Si tratta in pratica di cavi di rame
posizionati sulla copertura e, per l'eccezionale nevicata, hanno
frenato la neve senza però riuscire a trattenerla e molti di essi
sono stati strappati dalla spinta della neve. Mi pare di averne già
parlato in occasione di una precedente interpellanza.
(...INTERRUZIONE...)
(Voce fuori microfono): "Allora la colpa è della Regione?"
FOSSON (D.C.):
La colpa, in teoria, è di chi ha ordinato
all'impresa di eseguire quell'intervento.
Per quanto concerne l'altro discorso delle sostanziali modifiche
richieste da una Commissione di vigilanza sul pubblico spettacolo
debbo dire che il progetto, così come era stato presentato, aveva
avuto i visti preventivi. Nel frattempo, però, sono state variate
diverse norme di legge e la Commissione di vigilanza sul pubblico
spettacolo, in successive visite ha provveduto a far aggiornare le
uscite di sicurezza e le norme di sicurezza antincendio
(trattamento ignifugo delle strutture in legno ed altri trattamenti
analoghi).
Questi lavori vengono eseguiti, possibilmente, nel periodo di
chiusura del la struttura, per consentire la riapertura quanto
prima.
PRESIDENTE
: Se nessuno chiede la parola, pongo in
votazione la ratifica della deliberazione n. 4406:
ESITO DELLA VOTAZIONE
Presenti: 29
Votanti: 29
Favorevoli: 19
Contrari: 10
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK