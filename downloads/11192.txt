Consiglio Regionale della Valle d'Aosta - Oggetto del Consiglio n. 2205 del 23 maggio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2205 del 23 maggio 1991 - Resoconto
OGGETTO N. 2205/IX Divieto di apertura di nuove cave finché
non sarà approvato il nuovo piano regionale delle cave
(Reiezione di mozione).
PresidenteDo lettura della mozione presentata dai Consiglieri
Andrione e Riccarand:
Mozione Ricordato che la legge regionale 19 ottobre 1989, n.
67, all'articolo 2, prevede che l'autorizzazione ad esercitare
l'attività estrattiva è rilasciata nel rispetto del Piano regionale
delle cave e che, al di fuori o in assenza del Piano regionale
delle cave, può essere autorizzata solo la prosecuzione
dell'attività di cave già in atto alla data di entrata in vigore
della legge 67/89:
Vista la deliberazione della Giunta regionale n. 2316 dell'8
marzo 1991 con cui, si assumono provvedimenti parzialmente in
contrasto con la legge 67/1989;
il Consiglio regionale della Valle d'Aosta
impegna
la Giunta regionale a:
1) riesaminare la deliberazione n. 2316 dell'8 marzo 1991 in
modo da evitare contrasti con le prescrizioni della legge
67/89;
2) non assumere ulteriori provvedimenti di autorizzazione di
nuove cave finché non sarà stato approvato il Piano regionale delle
cave.
Presidente
Ha chiesto di illustrare la mozione il
Consigliere Riccarand, ne ha facoltà.
Riccarand (VA)
Questa mozione è stata presentata
perché il Consiglio ha potuto vedere che c'è un uso difforme da
quello che è prescritto della legge n. 67 dell'ottobre 1989 che
disciplina l'attività di cava.
La legge 67/89 ha disciplinato le singole autorizzazioni,
prevedendo molto chiaramente l'articolo 2 che l'autorizzazione ad
esercitare l'attività estrattiva è rilasciata nel rispetto del
piano regionale o dei piani regionali delle cave, salvo quanto
previsto ai successivi articoli 12 e 20. Cioè la legge dice che le
autorizzazioni devono essere conformi al piano delle cave, salvo
due eccezioni possibili: le eccezioni di cui all'articolo 12, che
sono costituite dai casi di somma urgenza (quando si presenta una
situazione di emergenza, in quel caso si può prendere del materiale
anche al di fuori delle zone individuate per le cave); i casi
disciplinati dall'articolo 20, cioè si tratta di escavazioni che
erano già in atto nel momento in cui è stata approvata la legge
67/89, ed allora per quei casi era prevista la possibilità di una
prosecuzione dell'attività di escavazione per non bloccare tutta
una attività e per non bloccare il reperimento del materiale
opportuno.
Al di fuori di questi casi non è consentita l'attivazione di
nuove cave, e questo si capisce ed ha un senso logico, altrimenti
non avrebbe nessun senso il piano cave se continuassimo a
rilasciare delle autorizzazioni in assenza di piano o al di fuori
di esso.
Del resto il piano regionale delle cave era disciplinato da una
legge che è di due anni precedente quella del 1989, una legge del
22 dicembre 1987, n. 108. Il piano regionale delle cave, che
consiste in un censimento di tutte le cave esistenti fino al 1988 e
nell'individuazione dei piani di espansione per quanto riguarda gli
inerti, è stato preparato fin dal 1989 ed è stato adottato in prima
istanza dal Consiglio regionale l'11 dicembre 1989, dopo di che è
stato trasmesso ai comuni che avevano 60-90 giorni di tempo per
esprimere i pareri, e poi il Consiglio avrebbe dovuto nel corso del
1990 procedere all'approvazione definitiva del piano, cosa che
invece non è avvenuta.
Però la cosa grave è che la Giunta regionale, con deliberazione
n. 2316 dell'8 marzo 1991, ha cominciato a rilasciare delle
autorizzazioni per nuove cave e quindi per interventi di
escavazione che sono al di fuori di un piano. Non solo, ma proprio
la settimana scorsa è stata di nuovo convocata la commissione
tecnica consultiva che formula dei pareri sulle cave, e sono stati
sottoposti all'esame della commissione due nuovi interventi per
autorizzare due nuove cave, che non sono cave in atto e che non
sono previste da nessun piano.
Allora è chiaro che se ci mettiamo per questa strada, significa
svuotare completamente di significato la legge 67/89, che pure
aveva avuto un iter abbastanza travagliato, ma che era stata
salutata come un punto fermo della legislazione, un modo comunque
per regolamentare una disciplina. E significa, se si procede ad
autorizzazioni singole al di fuori del piano e lasciando fermo il
discorso delle cave già in atto, rimandare
sine die
un
discorso di pianificazione, perché non c'è più urgenza di
pianificazione se si procede all'autorizzazione indipendentemente
dal piano.
Motivo per cui ho presentato, congiuntamente al Gruppo
dell'Union Valdôtaine, questa mozione, perché si rispetti la legge
67/89, sia riesaminata la deliberazione 2316 dell'8 marzo 91, e
soprattutto ci sia un impegno della Giunta a non assumere ulteriori
provvedimenti che vanno ad autorizzare nuove cave in assenza di un
piano regionale delle cave, che è compito della Giunta di portare
all'approvazione del Consiglio in sede definitiva.
Presidente
Ha chiesto di parlare il Consigliere
Andrione, ne ha facoltà.
Andrione (UV)
M. Riccarand a déjà très bien exposé
quels sont les motifs de cette délibération. Nous ne voulons pas
nous opposer à ce que des carrières soient exploitées, surtout si
elles sont exploitées depuis plusieurs années, mais il nous semble
qu'une loi, qui a été approuvée par la Région, doit être appliquée,
et qu'il serait très dangereux de laisser que la loi existe d'un
côté, et que de l'autre côté on fasse ce qu'on veut en matière de
carrières, de sables et cetera
M. Riccarand vient de dire très justement qu'une planification
qui n'en est pas une est plus dangereuse que l'absence de
planification. Or, nous engageons encore une fois la Junte
régionale à donner application à la loi 67/89. Cela veut dire un
recensement de toutes les carrières existantes la permission
d'extraire du sables dans celles qui sont déjà en fonction et qui
respectent le plan d'exploitation de la carrière. De l'autre côté
d'empêcher qu'il y ait une exploitation sauvage, sans contrôle,
sans que l'on sache ce que l'on fait et que ce soit en définitif
l'intérêt immédiat et privé qui détermine quelles sont les
carrières exploitables. Si nous continuons de cette façon-ci nous
appauvrissons le patrimoine de la Vallée d'Aoste, sans en savoir
les conséquences.
Donc, c'est une recommandation très forte que je fais à
l'Assesseur pour qu'il prenne en main ce problème et qu'il tienne
compte du fait qu'il y a une loi qui lui permet de réglementer la
matière, et que l'application de cette loi n'enlève rien à
personne, surtout si l'exploitation est déjà en cours, parce qu'il
suffit que l'on respecte le plan d'exploitation.
La loi a été bonne, elle a été approuvée, elle doit être mise en
application. Tout autre système serait contraire aux intérêts de la
Vallée d'Aoste.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
La mozione che discutiamo oggi è già
stata oggetto di una discussione in un precedente Consiglio
regionale, in occasione di una interpellanza presentata dal
Consigliere Riccarand.
Già in quella occasione avevamo avuto modo di esprimere dei
giudizi diversi rispetto all'apertura di nuove cave di pietrame,
che è quello che in effetti si viene a discutere anche oggi.
Erano state date due interpretazioni diverse ed oggi con questa
mozione si riporta all'attenzione del Consiglio questa materia, in
quanto il Consigliere Riccarand, insieme ad altri Consiglieri, ha
presentato una mozione per revocare alcune concessioni di
estrazione di pietrame che la Giunta regionale ha autorizzato, dopo
aver avuto il parere favorevole della Commissione tecnica
consultiva, che è prevista dalla legge.
Avevo avuto modo di dire allora che c'erano due diverse
interpretazioni: quella del Consigliere Riccarand, che dice che
siamo di fronte ad una legge regionale, n. 67, che consente
l'attività estrattiva esclusivamente nel rispetto del piano
regionale (piano regionale che per il pietrame non esiste, è in
fase di predisposizione), mentre noi intendevamo dire che
l'estrazione della ghiaia, della sabbia eccetera, naturalmente deve
essere in linea con il piano regionale, ma che per quanto riguarda
il pietrame non è necessario attenersi a questa legge, perché
questo piano non esiste.
Questa era l'interpretazione che ci era stato assicurato essere
corretta da parte degli esperti, che ci hanno aiutato nei tempi
passati ad elaborare la legge n. 67.
Ho comunque pensato di porre il quesito anche alla Commissione
tecnica consultiva che, come ricordava il Consigliere Riccarand, si
è riunita nei giorni scorsi per esaminare alcune pratiche, sia di
apertura di nuove cave, che per la sistemazione di cave già
esistenti.
La Commissione, che è una commissione tecnica ma anche politica,
perché alcuni di questi membri sono stati votati dal Consiglio
regionale e rappresentano ampiamente le varie forze presenti in
Consiglio regionale, ha espresso il proprio parere positivo al
riguardo della possibilità di apertura di nuove cave di pietrame,
proprio perché, non essendo in presenza di un piano ben definito
del pietrame, queste possono essere autorizzate.
Ho formulato l'impegno in Commissione (cosa che ho già fatto in
Consiglio) di fare in modo che il piano pietrame venga predisposto
al più presto e la Commissione si è raccomandata e verificherà in
tal senso, che le nuove cave di pietrame che verranno autorizzate,
dovranno essere rilasciate con la massima cautela, tenendo ben
presente la salvaguardia e la tutela del territorio.
Però, detto questo, siamo di fronte a due interpretazioni
diverse: quella del Consigliere Riccarand e di altri Consiglieri,
che ritengono che in assenza di questo piano pietrame non si possa
autorizzare l'apertura di nuove cave; quella della Giunta regionale
(che è poi anche quella della Commissione tecnica consultiva), che
invece ritiene che proprio in assenza di questo piano si possa
autorizzare l'apertura di nuove cave.
E' per questo che non ritengo accoglibile la mozione presentata,
anche se posso assicurare che questo piano pietrame sta per essere
predisposto, e sono d'accordo nel riconoscere che deve essere
predisposto al più presto, affinché ci sia una pianificazione anche
in questo settore, e che le pratiche che verranno esaminate,
saranno esaminate con il massimo rigore possibile.
Si dà atto che, dalle ore 18,20, presiede il Presidente
Dolchi.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Contesto fermamente quello che
viene adesso a dire l'Assessore ai Lavori Pubblici.
Intanto non è vero che non c'è il piano del pietrame mentre ci
sarebbe quello degli inerti, perché non esiste piano approvato dal
Consiglio nè per il pietrame, nè per gli inerti, nè per niente,
perché esiste soltanto un piano adottato dal Consiglio regionale
che comprende una parte che riguarda sia pietrame che inerti, che è
il censimento. Il piano adottato dal Consiglio, ha fatto il
censimento di tutte le cave, anche quelle di marmo, che non sono
disciplinate dalla legge. Poi, nelle proposte di espansione, quella
bozza di piano conteneva soltanto proposte di espansione per quanto
riguarda cave di inerti, con una scelta, che non so perché è stata
fatta, che é quella di individuare solo espansioni o nuove cave di
inerti, e non di pietrame.
Il fatto è che noi oggi non abbiamo approvato dal Consiglio
nessun piano, nè di inerti, nè di pietrame, però nello stesso tempo
abbiamo una prescrizione di legge che dice molto chiaramente
all'articolo 2 che l'attività estrattiva singola è rilasciata nel
rispetto del piano regionale delle cave, salvo quanto previsto ai
successivi articoli 12 e 20, cioè salvo casi di somma urgenza e
salvo casi di cave già in atto all'entrata in vigore della
legge.
E perché la legge ha scritto questo? Lo ha scritto proprio
perché bisogna che questo piano previsto dalla legge del 1987 venga
finalmente alla luce. Per cui, se continuiamo a dare autorizzazioni
singole in assenza del piano, è chiaro che il piano non vedrà mai
la luce.
Dire adesso: allora per quanto riguarda le cave di inerti non ci
muoviamo al di fuori del piano adottato, per quanto riguarda invece
il pietrame diamo autorizzazioni singole, significa porsi in
contrasto con la legge.
Vorrei fare osservare che fra le proposte di nuove cave
sottoposte all'esame della Commissione consultiva il 20 maggio 1991
c'è una domanda, che quindi è una nuova cava, che riguarda inerti,
perché la domanda è stata presentata il 21 febbraio 1991 e quindi
non è sicuramente una cava già in atto, che doveva presentare
domanda entro il primo maggio 1990, come tutte le cave in atto al
momento della entrata in vigore della legge. Qui ci troviamo di
fronte ad una situazione in cui di fatto non stiamo applicando due
leggi regionali: la legge del 1987, che disciplina il piano cave e
che prevede delle tempistiche ben precise, che non vengono
rispettate; la legge 67/89, che anche questa prevede una disciplina
ben precisa per le singole autorizzazioni e rimanda al collegamento
al piano cave, e per quanto riguarda le cave già in atto prevedeva
anche questa delle precise procedure e i tempi per l'autorizzazione
che non sono stati finora rispettati. Per cui la richiesta che
viene fatta con questa mozione, che mi sembra vada nell'interesse
anche dell'Amministrazione, è quella di dare applicazione alla
legge e di non cercare delle scappatoie, con il risultato che
continueremo ad andare avanti con autorizzazioni singole al di
fuori di ogni pianificazione, come avveniva in passato. Il che
significa che la legge 108/87 e la legge 67/89 non saranno servite
a niente.
Credo che questa mozione sia un richiamo quanto mai opportuno e
la richiesta è che il Consiglio l'approvi come sollecitazione alla
Giunta perché proceda in modo corretto.
Presidente
Ha chiesto di parlare il Consigliere
Andrione, ne ha facoltà.
Andrione (UV) Ce que M. Martin vient de dire est un sophisme,
parce qu'il dit: il y a une loi qui prévoit certaines choses, comme
il n'y a pas de plan, les prescriptions de la loi ne seront pas
suivies.
Cela est inacceptable, parce que tout au plus il y a une réserve
de loi, et on attende le plan avant de donner des nouvelles
concessions.
Je viens de dire que ce qui existe, ce qui est déjà en acte et
qui respecte le plan selon la loi 1987, doit être approuvé, cela a
un sens, mais d'ouvrir de nouvelles carrières, de permettre de
nouvelles exploitations et cetera, cela veut dire ne pas appliquer
une loi qui existe.
Les sophismes ont une certaine valeur. Nous maintenons cette
motion parce qu'elle a une signification précise, c'est-à-dire le
respect d'une loi qui a été adoptée par le Conseil régional et
qu'il est du devoir de cette Junte de la faire respecter.
Je crois que l'Assesseur soit conscient du fait que dans
l'attente que le plan soit approuvé, il y aura une pression énorme
pour donner des permissions d'exploitation de carrières qui sont
contre l'esprit de la loi. Autrement dit, contre ce que le Conseil
a voulu.
Il faut arrêter cette méthode administrative qui est contraire
aux décisions du Conseil, il faut qu'il y ait un minimum de sérieux
et donc que les nouvelles concessions, et par nouvelles concessions
nous entendons les concessions qui ne sont pas encore en
exploitation et ne respectent pas un plan d'exploitation, ne soient
pas permises, jusqu'à ce que ce plan ne soit rendu public.
Nous avions fait également des recommandations pour que tout ce
qui est susceptible d'être extrait, fasse objet d'une nouvelle loi.
En attendant quand même, il faudrait que le territoire, parce qu'on
parle beaucoup de plan régional d'exploitation, de développement et
cetera, si nous ne faisons pas attention aux richesses que nous
avons, de quoi parlons-nous? Nous parlons d'un plan qui sera fait
sur un désert, parce que tout ce qui était exploitable aura déjà
été exploité. Par conséquent c'est une prière, mais c'est une
prière à l'Assesseur pour qu'il fasse attention que les intérêts
économiques sont beaucoup plus forts parfois que les lois: il faut
bloquer la course à l'exploitation des richesses minières et des
carrières de la Vallée d'Aoste.
Donc nous demandons au Conseil de voter cette motion.
Presidente
Pongo in votazione la mozione in
oggetto:
Esito della votazione
Presenti: 32
Votanti: 15
Favorevoli: 15
Astenuti: 17 (Aloisi, Bajocco, Beneforti, Bondaz, Chenuil,
Dolchi, Gremmo, Lanièce, Lavoyer, Limonet, Mafrica, Martin,
Milanesio, Monami, Pascale, Rusci e Trione)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK