Consiglio Regionale della Valle d'Aosta - Oggetto del Consiglio n. 1023 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Associazionismo - volontariato
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1023 del 24 ottobre 2019 - Resoconto
OGGETTO N. 1023/XV - Interpellanza: "Organismi regionali
interessati dagli effetti della riforma prevista dal Codice del
Terzo settore".
Farcoz (Président)
-
Le point n° 33 est reporté,
suite à la requête du proposant. Point n° 34 à l'ordre du jour. La
parole au collègue Aggravi pour l'illustration.
Aggravi (LEGA VDA) -
Faccio una premessa su questa
interpellanza che era già stata oggetto di presentazione, di
trasformazione in interrogazione a risposta scritta, e poi di un
breve siparietto con l'Assessore con cui ci siamo poi confrontati,
perché purtroppo la volta scorsa io pensavo che l'Assessore avrebbe
parlato in rappresentanza di altri Assessorati in quanto la riforma
del Terzo settore va a coprire tutta una serie di enti, di
fondazioni e quant'altro che non toccano soltanto l'ambito
sanitario.
Come sapete, è in essere dall'agosto 2017 una riforma del Codice
del Terzo settore che, sì, riguarda enti che operano sul territorio
regionale, ma soprattutto noi abbiamo una serie di enti. È già
capitato di parlare ad esempio dell'associazione Forte di Bard, di
cui siamo in attesa di avere delle risultanze su uno studio avviato
a seguito di un ordine del giorno presentato che avevamo condiviso
con l'Assessore di riferimento, con l'Assessore Viérin, e anche
delle altre interrogazioni, come ad esempio quella del collega
Ferrero di ieri sulle fondazioni.
Quello che andiamo a chiedere è capire che cosa sta facendo il
Governo o, meglio, cosa stanno facendo questi enti per adeguarsi
alla riforma, perché in alcuni casi la riforma può prevedere - lo
dico semplicemente per capirci - l'adeguamento dello statuto, in
altri può avere effetti di natura diversa, poiché abbiamo
problematiche a livello partecipativo, di indirizzo e l'azione
dell'ente pubblico in questi settori che, spesso e volentieri,
vanno a coprire tutte delle mancanze o delle problematiche a
livello sociale sul territorio. Mi rendo conto e mi do nuovamente
disponibile eventualmente, al di là dell'ambito sanitario, a
ricevere risposta scritta per ogni realtà coinvolta e relativo
onere.
L'interpellanza cosa prevede? Quali siano gli enti o le
associazioni ad emanazione o partecipazione regionale interessate
dagli effetti dell'entrata in vigore del Codice del Terzo settore e
quali siano le azioni o intendimenti che il Governo regionale sta
conducendo per addivenire all'adeguamento delle singole realtà
interessate dalla riforma. Su questo secondo aspetto ci tengo
particolarmente a sottolineare una questione, perché io spero che
la valutazione fatta da parte del Governo in alcuni casi non sia di
mero adeguamento, ma anche di una valutazione strategica
dell'utilità o dell'attività; "utilità" nel senso di quello che fa
per la società l'ente, o comunque la realtà e, perché no?, magari
dover dare atto a delle razionalizzazioni o a delle riforme.
Comunque poi avremo occasione di parlarne nel DEFR, alla pagina
degli enti strumentali, associazioni e quant'altro, che è molto,
molto lunga, magari riuscissimo a razionalizzare... Sapete che
purtroppo questa è una mia fissa da quando sono stato al Governo,
spero un domani che alcune di queste realtà possano fare magari
fronte comune ed essere più attive, soprattutto sull'ambito -
stiamo parlando di sociale - che riveste un'importante funzione
all'interno della nostra società che va in crescendo, non
diminuendo, perché spesso e volentieri certi servizi dobbiamo
fornirli al di fuori. Perdonate se uso il termine "servizi", ma
vengo da questo mondo, non è un termine che li sminuisce, anzi, li
valorizza molto. Vediamo se questa volta riusciamo ad incastrare la
risposta e, ripeto, sono ben disponibile per le altre realtà a
ricevere una risposta per iscritto e un'indicazione di quello che
appunto sono le due richieste fatte.
Président
-
La parole à l'Assesseur Baccega pour
la réponse.
Baccega (UV) -
Collega Aggravi, in effetti a volte un
confronto anche di pochi minuti può essere migliorativo dei
percorsi relativamente a fiumi di lettere che si possono scrivere e
magari non ci si capisce bene. In realtà, per quanto riguarda
l'Assessorato di cui in questo momento ho la delega, evidentemente
sono due le istituzioni che vanno nella direzione di essere
coinvolte nella riforma del Terzo settore e sono: la Fondazione
della Valle d'Aosta per la ricerca sul cancro e la Fondazione
Ollignan che sono state contattate dall'Assessorato affinché ci si
rendesse conto di come stavano sviluppando il loro percorso ed
evidentemente stanno lavorando nella direzione della revisione del
loro statuto, ovviamente dovuto, e anche nelle valutazioni
complessive di quello che la riforma del Terzo settore
individua.
Noi abbiamo collaborato con il CSV, il Centro Servizio
Volontariato, che organizzò il 3 maggio un incontro con dei tecnici
affinché si dessero indicazioni a tutte le associazioni coinvolte
nel Terzo settore con il fine di andare nella direzione di una
corretta gestione di questa riforma. Va comunque sottolineato che
siamo tutti in attesa del registro unico del Terzo settore, che è
elemento fondante e fondamentale di questo percorso. A livello
nazionale il Ministero, nel mese di dicembre 2018, ha sottoscritto
un accordo con Unioncamere in qualità di ente pubblico
rappresentativo del sistema camerale per la realizzazione appunto
del registro unico e fino a quando non sarà operativo il registro
unico al momento si continuano ad applicare le norme previgenti ai
fini e per gli effetti derivanti dall'iscrizione degli enti nei
registri Onlus, organizzazioni di volontariato, associazioni di
promozione sociale. A tutt'oggi il registro unico non è ancora
stato attivato e pertanto, ai sensi dell'articolo 101 del Codice
del Terzo settore, continuano ad applicarsi le norme previgenti.
Credo che la Presidenza già ieri in qualche modo ha dato un ampio
panorama del percorso delle Fondazioni. Per quanto riguarda gli
altri enti di diritto privato in controllo pubblico, ovviamente di
emanazione regionale, cercheremo di fare una sintesi ed un sunto
insieme a tutti i colleghi di Giunta per poterle poi dare la
risposta definitiva tenuto conto che oggi abbiamo chiarito quali
erano le reali esigenze. Nessun problema a confezionare un percorso
che possa darle poi una risposta definitiva rispetto a tutti gli
enti coinvolti nella riforma del Terzo settore.
Président
-
La parole au collègue Aggravi pour la
réplique.
Aggravi (LEGA VDA) -
Grazie Assessore per questa
impegnativa. Nessun problema se la risposta dovesse essere unica e
veicolata dalla Presidenza, vedete poi voi come, tanto io poi andrò
a fare la cernita nelle fondazioni che mi mancano per ricordarvele,
non vi preoccupate. La ringrazio per questa specifica, sicuramente
le Fondazioni di cui io ero interessato a comprenderne i dettami o
le razionalizzazioni sono più oneri di altri Assessorati, comunque
prendo atto dell'indicazione sulla Fondazione per la ricerca sul
cancro e sulla Fondazione Ollignan. Attendo di vedere le altre
realtà, quali sono gli indirizzi dati, e poi mi riserverò
eventualmente di presentare altre iniziative singole.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK