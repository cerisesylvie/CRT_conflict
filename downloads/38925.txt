Consiglio Regionale della Valle d'Aosta - Oggetto del Consiglio n. 2338 del 21 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2338 del 21 settembre 2016 - Resoconto
OGGETTO N. 2338/XIV - Interpellanza: "Nomina del nuovo
Direttore dell'Istituto musicale della Valle d'Aosta".
Rosset (Presidente) -
Punto n. 26 dell'ordine del giorno.
Per l'illustrazione, ha chiesto la parola la Consigliera Certan, ne
ha facoltà.
Certan (ALPE) -
Possiamo dire che, riguardo a questo
argomento, durante l'estate ne abbiamo viste davvero di tutti i
colori. Abbiamo lasciato la V Commissione il 7 agosto proprio su
questo tema e sapevamo che sarebbe stato un tema caldo e ci
auguravamo di essere maggiormente coinvolti, anche perché
l'Assessore Rini - come sempre quando viene in Commissione - è
stata molto gentile nel dire che sarebbe stata sua cura tenerci
informati durante l'estate sulle evoluzioni, invece dobbiamo dire
che abbiamo appreso nuovamente tutti i salti mortali e le bizze da
organi di stampa o da delibere o da provvedimenti, o decreti
dirigenziali, o assessorili un po' estemporanei: prendiamo atto.
Noi oggi ritorniamo su questo argomento perché crediamo che
l'educazione musicale che entrambi gli enti (Istituto musicale,
SFOM) portano avanti non sia un interesse di qualcuno o non sia
proprietà privata di qualche Consigliere, ma riteniamo che siano
argomenti da portare all'attenzione di tutta la popolazione
valdostana, perché l'educazione musicale, così come questi due enti
negli anni hanno saputo qualitativamente portare avanti, crediamo
sia di interesse per tutta la popolazione valdostana e quindi
crediamo sia un argomento che va affrontato in questi termini.
Riportiamo oggi alla ribalta con questa interpellanza, in
particolare sulle motivazioni che hanno spinto a fare tale scelta e
un decreto...constatato che i primi giorni del mese di settembre
l'Assessore ha ritenuto di fare un decreto e una nomina un po'
d'imperio per quanto riguarda l'Istituto musicale, noi vogliamo
oggi riportare la discussione su questi argomenti, soprattutto
perché riteniamo che il ruolo che l'Istituto musicale e la SFOM
hanno nel panorama musicale valdostano sia assolutamente importante
e non sia di nicchia per qualcuno. Allo stesso modo però
constatiamo che i metodi che lei, Assessore, ha utilizzato per
risolvere forse delle problematiche che si sono sviluppate in
questi enti sono i soliti, sono sempre quelli seguiti dal "grande
maestro": c'è la creazione di un alibi, non si mettono d'accordo;
c'è la creazione di un commando che deve agire per mettere
d'accordo, ma le persone sono già tutte prescelte; c'è la creazione
di un capro espiatorio, un
bouc émissaire
a cui si devono
dare le colpe generalmente perché o hanno un brutto carattere, o
non sono troppo simpatici, o forse non seguono pedestremente le
regole che vengono date dal Palazzo, poi di solito arriva la nomina
d'imperio di un capo che esegue. Noi assolutamente denunciamo
questo modo di agire, perché l'abbiamo visto durante tutto il corso
dell'anno. Avevamo chiesto lo scorso anno che ci fosse un tavolo di
lavoro che si occupasse di tutta l'educazione musicale valdostana e
che avesse come rappresentanti tutti i rappresentanti che operano
nel campo della musica, mentre poi è stato abbandonato questo
tavolo di lavoro con un alibi perché si voleva andare oltre.
Ora, non voglio entrare nella motivazione, perché me la darà lei
la motivazione, noi non crediamo di dover entrare in questa brutta
storia: queste sono scelte che sono state fatte da lei. Crediamo
però che i temi
à la une
con i quali ci avete riempito le
audizioni, che erano la grande razionalizzazione perché in questo
momento di grave crisi economica non possiamo più sostenere: 74 - o
forse anche di più - insegnanti di musica con un certo tipo di
contratto; mancata attivazione di certi corsi pedagogicamente,
musicalmente sostenibili, oppure no, ci era stato detto che non
possono esserci corsi che si sovrappongono fra i due enti,
eccetera. I temi
à la une
durante l'estate non sono stati
questi, tutto questo era solo
bouillòn pé lé mor
[traduzione
letterale dal patois: brodo per i morti], perché l'estate è stata
dedicata a delle mosse strategiche per poter nominare e in qualche
modo impossessarsi o comunque avere dei referenti, anche
prevaricando statuti, regole, nomine, collegi docenti e collegi
accademici, che potessero essere di riferimento.
Noi riteniamo questo veramente l'ennesimo brutto esempio di una
politica oramai solo più referenziale, che non sa più dialogare con
il territorio, non sa più dialogare con la popolazione. Adesso
sappiamo che di questi giorni le grandi preoccupazioni sono come
definire il contratto
ad personam
del nuovo Direttore,
perché sappiamo che non ne ha i requisiti, o perlomeno è collocato
in un'altra posizione, sappiamo che il grande dibattito interno è
proprio solo questo. Siamo davvero un po' mortificati, sappiamo che
sono arrivati anche dei ricorsi: il primo dei quali è già arrivato,
ne arriveranno probabilmente altri. Sappiamo anche che l'altro
grande dibattito, oltre al contratto ad personam, è quello di
trovare le risorse per pagare la difesa a questi ricorsi. Tutto il
discorso pedagogico musicale, di grande formazione, di alta anche
levatura che si potrebbe fare attorno a questi argomenti si è
azzerato attorno a questi argomenti.
Noi ci riteniamo veramente mortificati da questo modo di
gestire; ripeto: non entriamo nelle motivazioni di chiara o non
chiara fama, ce le darà lei, però ci chiediamo se questo può essere
un metodo che la Valle d'Aosta intera si merita. Noi siamo davvero,
Assessore, esterrefatti da quanto è successo quest'estate. Tra le
altre cose, l'ho chiesto oggi al Presidente della V Commissione,
noi siamo ancora in attesa come Commissari del documento che questa
commissione tecnica, questa commissione comandata dalla politica
doveva fornirci. Eravamo rimasti il 7 agosto che ci avrebbero dato
questo documento perché i lavori della commissione scadevano il 31
agosto, noi un mese dopo non abbiamo ricevuto niente. Questo è
chiaramente quello che "on fait avec", ormai siamo abituati, però
sicuramente non possiamo più dire di collaborare e di cercare
veramente soluzioni insieme, perché da parte dell'Amministrazione
regionale questa collaborazione non ci è mai stata fornita. Le
notizie che stanno arrivando in questi giorni anche dal mondo
accademico, tra l'altro, nazionale, sono veramente di nuovo di
un'ennesima figuraccia per la Valle d'Aosta, di documenti che non
potevano essere stilati, di brutte contrapposizioni perché alla
fine siamo finiti a ratificare delle contrapposizioni fra enti, che
sicuramente fanno male alla Valle d'Aosta.
Presidente -
Ha chiesto la parola l'Assessore Rini, ne ha
facoltà.
Rini (UV) -
Je viens tout de suite aux réponses
ponctuelles, après je me réserve de faire quelques considérations
finales.
Je réponds à la Conseillère Certan que la nomination d'une
personne externe à
l'Istituto musicale pareggiato della Valle
d'Aosta
, Conservatoire de la Vallée d'Aoste, au poste de
Directeur a été motivée par les circonstances exceptionnelles qui
se sont créées dernièrement. Celles-ci sont liées à la nécessité de
revoir l'offre formative musicale en Vallée d'Aoste, dont le
Conservatoire de la Vallée d'Aoste représente le niveau le plus
élevé, à savoir le niveau universitaire. Il s'agit en particulier
et surtout d'augmenter la cohésion et la collaboration avec les
autres acteurs du domaine musical en Vallée d'Aoste, c'est-à-dire
le Lycée classique, artistique et musical, mais aussi la Fondation
Maria Ida Viglino. Cela afin de mettre en place un système qui soit
plus efficace par rapport au système actuel, qui se caractérise par
des divisions entre les organismes concernés, ainsi que par la
présence, au sein du même Conservatoire, de cours où les inscrits
sont si peu nombreux que cela pose également des problèmes de
couverture, des coûts et même d'autres raisonnements dont je vous
en parlerai après. Au-delà de ces questions financières, l'objectif
que nous visons est la rationalisation du système musical et cela
afin d'offrir des véritables perspectives d'emploi aux étudiants
qui s'inscrivent à une université comme est en effet notre
Conservatoire. Il me semble donc logique d'appliquer à cette
situation exceptionnelle une solution également exceptionnelle, à
savoir une nomination externe pour ce qui est du Directeur, lequel
joue un rôle fondamental dans l'organisation et la gestion des
activités didactiques.
Pour ce qui est de votre deuxième question, je réponds en
précisant qu'il ne s'agit pas, en aucun cas, d'un abus du pouvoir
de ma part, mais de l'exercice d'une faculté attribuée à
l'Assesseur à l'éducation et à la culture explicitement prévue par
le V
e
alinéa de l'article 241 du décret législatif n°
297 du 16 avril 1994. En effet, ce texte prévoit la possibilité
pour le Ministre, ou notamment dans notre Région pour l'Assesseur,
d'attribuer, en vue exceptionnelle, sans concours, des postes de
directeur d'instituts musicaux à des personnes qui, du fait de leur
création ou des enseignements qu'elles ont donnés, jouissent de
reconnaissance méritée de leur talent et de leur savoir-faire.
Vu le caractère exceptionnel de la situation que je viens
d'illustrer et sur laquelle je retournerai et puisque en effet il
n'y a pas aucun doute que le nouveau Directeur remplisse toutes -
et je souligne "toutes" - les conditions professionnelles prévues,
sa nomination au titre de l'article 241 susmentionné, d'ailleurs
expressément citée par le statut du Conservatoire, s'avère aussi
légitime que nécessaire. En outre cette nomination externe, étant
légitime, l'autonomie du Conservatoire n'a absolument pas été
lésée, car - je tiens à le répéter - le statut de cet institut
prévoit la possibilité de procéder à des nominations externes en
alternative aux nominations habituelles.
Enfin, pour ce qui est des frais légaux pouvant découler de cet
arrêt de nomination, avant de comprendre sur quel budget pèseraient
lesdits frais, il faudrait avant tout savoir, du point de vue
formel, quel organisme est cité en justice. Il est évident que,
dans le cas échéant, l'Administration régionale prendra en charge
les frais qui ne seraient éventuellement pas couverts
financièrement par le budget du Conservatoire ou bien qu'elle
utilisera ses propres ressources disponibles sur le chapitre des
dépenses concernées, étant établi que ces dépenses, qui graveraient
au futur budget, devraient être prévues au moment de la
programmation financière.
In conclusione mi riservo di fare due osservazioni di carattere
meramente politico, piuttosto che tecnico. Lei nella conclusione
del suo intervento, per il quale nutro il massimo rispetto ma che
ovviamente non condivido, dice che sono stati azzerati i
ragionamenti di qualità pedagogica, sono stati fatti dei
ragionamenti: io sinceramente faccio fatica a seguirla nel suo
discorso, ma le dico che invece siamo partiti proprio da lì. Non
siamo partiti da una volontà puramente di razionalizzazione
economica e anche questo va sottolineato. Appena prima dell'estate
è stata nominata questa commissione, che ha lavorato in maniera
puntuale e celere con l'unico obiettivo di riorganizzare, al di là
- e questo ci tengo a sottolinearlo - del mero aspetto economico,
perché l'obiettivo non è la razionalizzazione economica, sennò
avremmo fatto anche prima, ci saremmo messi ad un tavolo con dei
numeri alla mano e avremmo proceduto in tal senso, non è questo il
solo obiettivo. Certo, ci sta anche una revisione economica, anche
perché o siamo avulsi da quello che sta succedendo nel mondo
intero, oppure anche in questo settore si cerca di fare delle
economie laddove è possibile. Il ragionamento cardine, l'obiettivo
principale di questa operazione, tuttavia, è quello di
riorganizzare per rendere più efficiente e più rispondente, anche
alle esigenze del nostro territorio, l'intero settore musicale.
Quando parliamo di "intero settore musicale", parliamo dell'intero
settore, quindi riuscendo a far dialogare tra di loro e analizzando
tutti i vari settori: a partire da quello scolastico, con il Liceo
musicale; a partire da quella grande fetta di avvicinamento alla
musica e di perfezionamento alla stessa, senza entrare già in un
grado di formazione che poi presuppone anche uno sbocco lavorativo
come quello del Conservatorio: mi sto riferendo invece alla SFOM,
che vanta anche dei numeri di aggregazione proprio per la sua
missione di cultura musicale, che ha sempre portato la Valle
d'Aosta ai primi posti nel panorama italiano a livello culturale,
proprio in ambito musicale. Qua stiamo parlando di un livello
universitario, e così come stiamo facendo per l'Università della
Valle d'Aosta - e gli esempi sono tanti e non entro nel merito -
dobbiamo farci delle domande in questo caso: innanzitutto quale
sarà la risposta futura lavorativa di questi ragazzi perché loro
investono e noi, come Amministrazione, anche investiamo, ci deve
essere una rispondenza lavorativa futura. Di tutti questi corsi
siamo obbligati a vedere anche quali poi effettivamente
garantiscono a questi giovani uno sbocco. Così come anche quei
corsi che garantiscono uno sbocco non è detto che tutti debbano
essere espletati e presenti sul nostro territorio, esattamente come
funziona per gli altri atenei.
Ancora, le ho citato prima e glielo ricordo: la questione
numerica. Non confondiamo i numeri della propedeutica, che è ancora
altra cosa: e forse qua dovremmo aprire, ma non è questa la sede,
il ragionamento di dove va collocata la propedeutica, ma
concentriamoci sulla parte del Conservatorio: noi non possiamo più
permetterci di mantenere dei corsi che hanno uno, due o tre
iscritti perché noi con questi numeri non attiviamo una prima
elementare, una prima primaria. Io le pongo questa riflessione e
credo che da amministratrici non possiamo non farci queste domande.
L'unico obiettivo di questa operazione quindi è quello di porre di
nuovo ordine in questo settore non per mortificarlo, bensì per
rilanciarlo.
Presidente -
Per la replica, ha chiesto la parola la
Consigliera Certan, ne ha facoltà.
Certan (ALPE) -
Grazie Assessore. La ringrazio per le
motivazioni di eccezionalità che credo siano già state messe in
discussione ampiamente - come si sa, ma se non lo si sa, diamo noi
l'informazione - dalla Conferenza dei Direttori dei Conservatori di
musica nazionali, perché non è un caso di eccezionalità, tant'è che
si chiede che venga specificato questo caso di eccezionalità.
Assessore, quelle che lei ci ha detto sono delle bellissime parole,
che potrebbero avere un senso se ci fosse stata una necessità di
commissariamento se al 31 agosto, o nei giorni imminenti questa
data non ci fosse stata l'indizione delle elezioni del nuovo
Direttore. Lì lei avrebbe avuto ragione e tutto quello che lei ha
detto sarebbe stato perfetto: preoccupati anche per l'aspetto
pedagogico, oltre che quello per la razionalizzazione, avendo visto
che l'Istituto musicale non procede alla nomina del nuovo Direttore
come da statuto, lei in quanto Ministro - perché lei si è arrogata
lo stesso ruolo di Ministro - avrebbe potuto fare quest'azione e
forse l'avremmo anche sostenuta perché, oltre ad essere brutto,
antipatico e cattivo, qualcuno poteva anche essere non rispettoso
delle regole. Questo non è avvenuto perché all'Istituto musicale
pareggiato il giorno esatto in cui scadeva quella data sono state
indette delle libere elezioni dei docenti, non erano in ritardo, sa
benissimo anche lei che la data era corretta e non rida perché lo
sappiamo che la data era perfetta. Tutto questo quindi, Assessore,
è stato montato benissimo ma non ci crede nessuno, tant'è che le
sono già arrivati i primi ricorsi. Credo che mai come in questo
periodo vediamo arrivare ricorsi su delibere di Giunta, oltre che
comunali, anche regionali e sarà solo il primo ma ce ne saranno
anche altri, quindi il caso di eccezionalità non esiste.
Il caso della nomina per poter - come dice lei - provvedere a
tutta una riorganizzazione, che potrebbe anche avere un senso, non
esiste neanche quello, perché bastava lasciare facoltà al collegio
accademico, al collegio docenti, così come previsto da statuto e
così come prevedono le regole, perché le regole devono essere
uguali per tutti e non cambiate in corsa: noi sappiamo che qualche
volta amate anche cambiare le regole in gara, ma non crediamo che
sia un modo trasparente per condurre un'amministrazione. Lei
quindi, non potendo fare diversamente, ha fatto che nominare quello
che era già il referente, sul quale veramente né
curriculum
...sulla persona io non voglio entrare nel merito,
noi non vogliamo farne una questione personale, ma è una questione
di metodo: questa nomina non ha nessun senso e soprattutto non
aveva nessuna necessità se non quella di andare ad impossessarvi
attraverso un commando - veramente, è stato un commando - di un
ruolo che sa benissimo lei non ha, perché non è l'Assessore
competente che deve decidere l'attività pedagogica di un Istituto
musicale pareggiato. Ci sono gli organi competenti, Assessore, che,
nel bene o nel male...con la maggioranza che a lei piacerà o meno,
che ad altri Consiglieri regionali passati in maggioranza piacerà o
non piacerà...ci sono degli insegnanti e c'erano degli organi
preposti per fare la programmazione pedagogica didattica e musicale
dell'istituto. Non spetta a lei fare questa programmazione
attraverso la legge regionale e attraverso anche quella nazionale,
perché - come ha ben ricordato lei - l'Istituto musicale pareggiato
certifica ed è una scuola di alta formazione ed è parificata
all'Università, quindi dà delle certificazioni, a differenza, ad
esempio, della Fondazione SFOM. Lei può intervenire sulla parte
economica, sulla parte di mediazione perché ci sono dei problemi,
benissimo, ma non sull'attività pedagogica, quindi non spetta a
lei, quel ruolo c'era e c'erano gli organi preposti. Gli organi che
si preparano ad andare a elezioni e quindi probabilmente anche a
ridefinire la figura del Direttore. Non siamo quindi per niente
soddisfatti, anzi questo è solo l'inizio di un'altra brutta
pagina.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK