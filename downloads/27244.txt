Consiglio Regionale della Valle d'Aosta - Oggetto del Consiglio n. 293 del 2 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 293 del 2 dicembre 1971 - Resoconto
OGGETTO N. 293/71 - Elezione a termine dell'articolo 83 della
Costituzione, del Dr. Cesare Dujany, Presidente della Giunta
regionale, quale delegato della Regione Autonoma della Valle
d'Aosta per l'elezione del nuovo Presidente della
Repubblica.
Montesano (P.S.D.I.)
- Il Presidente del Consiglio non ha
da fare se non un ricordo di quello che è il dettato
costituzionale.
Le comunicazioni che il Presidente della Camera, Pertini, ha
fatto pervenire al Presidente del Consiglio, richiamando appunto il
dettato dell'art. 85 quello dell'art. 83, secondo comma, che
stabilisce l'elezione dei rappresentanti regionali per l'elezione
del Presidente della Repubblica.
Come tutti sanno, la Valle d'Aosta ha diritto a un elettore che
deve essere votato su scheda unica, cioè con un solo nome, quindi
segreto e che rappresenterà la Regione per l'elezione del
Presidente della Repubblica che inizieranno il giorno 9
corrente.
È giunto al Presidente del Consiglio il seguente telegramma:
"A norma art. 85, 2° comma, Costituzione, Camera Deputati e
Senato Repubblica sono convocati in seduta comune giovedì 9
dicembre 1971 ore 10 et 30 per elezione Presidente Repubblica.
Attendo comunicazione nome cotesta Regione eletto at norma comma 2°
articolo 83 Costituzione per partecipare suddetta elezione.
Pertini Presidente Camera Deputati."
Ora l'elezione va fatta quest'oggi. Al telegramma del Presidente
della Camera risponderemo con un telegramma comunicando il
nominativo dell'eletto ed entro domani dovrà essere portata a mano
una copia autentica del documento che sancisce l'elezione e così
avremo esaurito l'iter di questa procedura la quale è segnata
appunto dagli articoli che io vi ho rammentato.
Ora, la votazione va fatta su scheda. Io non so se il Consiglio
ritiene di votare ai propri banchi oppure andare uno per uno, come
si è fatto normalmente, e con il regolamento prescrive, al tavolo
dell'urna.
Io credo che, trattandosi di un'elezione nominativa su un solo
nome, io credo che sia opportuno seguire proprio la norma
regolamentare, cioè i Consiglieri sono chiamati uno per uno a
votare in vicinanza al tavolo della scheda.
Un attimo, per favore, perché prima della votazione ci possono
essere degli interventi e delle proposte. Chi chiede la parola?
Pollicini (D.P.)
- Signor Presidente, Signori
Consiglieri, oltre a quella odierna, il Consiglio regionale della
Valle d'Aosta ha provveduto altre, tre volte alla designazione di
un suo rappresentante per l'elezione del Presidente della
Repubblica, a norma dell'art. 83 della Costituzione.
Nel 1955 è stato eletto l'allora Presidente della Giunta Avv.
Bondaz, nel 1962 il Presidente in carica Avv. Marcoz, e nel 1964 il
Presidente di allora Avv. Caveri.
Il concetto che hanno seguito i vari Consigli regionali che
hanno proceduto alla designazione del rappresentante della Regione
per la nomina del Capo dello Stato è il richiamo dell'art. 34 dello
Statuto speciale per la Valle d'Aosta che stabilisce che il
Presidente della Giunta è il Capo della Amministrazione regionale e
rappresenta la Regione.
In relazione a questo concetto, è sempre stato designato il
Presidente della Giunta in carica. È auspicabile che sul delegato
della Regione valdostana vi sia una convergenza unitaria del
Consiglio regionale.
Pertanto, richiamandomi all'art. 34 dello Statuto, e alla prassi
sin qui seguita, propongo la candidatura del Presidente della
Giunta dottor Dujany, il quale siamo certi saprà rappresentare
degnamente la Valle d'Aosta nel concesso dei grandi elettori
presidenziali.
Ramera (D.C.)
- Io ho chiesto la parola innanzitutto per
chiedere una breve sospensione di 5-10 minuti, ancora di più in
questo momento che è stata fatta una proposta di candidatura.
Non vorrei polemizzare con Pollicini, per carità, non per il
nominativo, per le ragioni da te esposte. Perché fin che è la
consuetudine, sta bene. Ma che il Presidente della Giunta
rappresenti la Regione per questa votazione, guarda, non sta in
piedi, perché allora sarebbe più logico che a rappresentare il
Consiglio fosse il Presidente del Consiglio, se dovessimo seguire
un certo ragionamento.
Praticamente, chi va a Roma a rappresentare deve avere il
conforto della maggioranza, punto e basta. Non stiamo adesso a
tirar fuori delle ragioni in più.
Comunque io approfitto anche poi di questo momento perché la
Giunta - e quello l'ho già rammentato (o lamentato??) un po' di
tempo fa, si faccia promotrice, anche qui, come è stato fatto dalle
altre Regioni per le elezioni che sono state portate da 4 - 5 anni,
di una revisione costituzionale anche in merito a questo
articolo.
Perché noi non siamo una Regione tutta particolare, discriminata
nei confronti delle altre 19, perché quando il Molise, che ha le
dimensioni della Valle d'Aosta, ha tre delegati a votare il
Presidente della Repubblica, io mi ribello. Perché ad un dato
momento, le Regioni hanno tutte lo stesso numero di delegati meno
la Valle d'Aosta. Ora questo doveva essere oggetto anche di azione
parlamentare e chiedo pertanto che la Giunta si faccia promotrice
di questa azione.
Subito dopo lo faremo, vuol dire che non sarà interessata questa
nostra azione. Però è logico che la Valle d'Aosta sia alla pari
delle altre Regioni e almeno alla pari del Molise che è tanto come
la Valle d'Aosta come grandezza.
Dujany
(D.P.)
- Io chiedo scusa se prendo la
parola, ma non è per l'argomento inserito nell'ordine del giorno,
ma per la proposta di Ramera che mi pare abbia fatto una proposta
alla Giunta chiedendo un impegno alla Giunta per una modifica di
una norma statutaria. Vorrei chiedergli di soprassedere, se vuole
veramente raggiungere un fine serio, ad una richiesta di questo
tipo, perché in questo momento, in modo particolare, è
pericolosissimo affrontare problemi di questo tipo perché arie di
questo tipo ne circolano a iosa per far sì che le Regioni a Statuto
speciale vengano adeguate a determinate norme a Statuto ordinario.
Stiamo attenti che in ogni incontro che abbiamo a Roma in questo
momento, in occasione di trasferimenti delle competenze
amministrative tra le Regioni a Statuto ordinario, fra lo Stato e
la Regione - Regione a Statuto ordinario - c'è continuamente questo
invito da parte di qualcuno di dire: "ma qui bisognerebbe adeguare
tutti gli Statuti".
Se adeguiamo tutti gli Statuti rischiamo, per sistemare alcuni
particolari, di fare una pianificazione pericolosa che potrebbe
proprio pregiudicare i nostri particolarismi, che mi pare, in
questo momento, per lo meno estremamente pericolosa.
Quindi, questo per dire, non ritengo opportuno di poter aderire,
responsabilmente, ad una richiesta. Preferisco dirlo ampiamente,
sinceramente, perché mi pare pericoloso, non per la proposta in sé,
ma per il principio.
Ramera (D.C.)
- ...anche al Presidente della Regione
perché le sue ragioni non mi sembrano valide.
Proprio tra ieri e oggi il Parlamento ha votato delle leggi
particolari per la Valle d'Aosta, tenendo conto proprio del nostro
Statuto speciale. Semmai, se pericolo vi è, io dico che le Regioni
a Statuto speciale nelle conferenze, nelle riunioni che
periodicamente avvengono a Roma non debbono mescolarsi con le
Regioni a statuto ordinario. Mentre, invece, spesso e volentieri le
Regioni a Statuto speciale partecipano a riunioni con le Regioni a
Statuto ordinario.
Se le Regioni a Statuto speciale sapranno mantenere quella loro
unità di intenti e che è la loro unità soprattutto delle
prerogative che ci è dato dalla Costituzione, io ritengo che questo
possa essere fatto.
Comunque io questo l'ho fatto per inciso, per dopo, è, per
carità, quindi non è che volessi adesso presentare un disegno di
legge o cose del genere.
Comunque chiedo sempre la sospensione dei dieci minuti.
Montesano (P.S.D.I.)
- Nessun altro chiede la parola?
Consiglieri Ramera, io mi permetto di chiederle le finalità di
questa sospensione, in modo da poterlo comunicare agli altri...
(voce...)
Ah, ecco, la consultazione fra i Consiglieri o Capi Gruppo, come
la vuol fare?
Ad ogni modo è una consultazione reciproca che viene ad essere
proposta dal Consigliere Ramera.
Il Consiglio è d'accordo? Allora la seduta è sospesa per pochi
minuti per permettere questa presa di contatto fra i diversi
Gruppi.
---
La seduta è sospesa dalle ore 17,02 alle ore 17,10
---
Montesano (P.S.D.I.)
- Risultato della votazione:
presenti trentatré, votanti trentadue, astenuto uno. Ha ottenuto
voti il Presidente Dujany: 2; schede bianche: 12. Il Consiglio
regionale ha eletto il Presidente della Giunta Dujany quale
rappresentante della Regione per l'elezione del Presidente della
Repubblica.
Andrione
(U.V.)
- Chiedo scusa - 34 presenti e 33
votanti.
Montesano (P.S.D.I.)
- Allora rettifico: 34 presenti,
votanti 33, astenutisi: 1. Dujany 21 - bianche 12. Va bene
cosi?
Allora si passa...
Siggia
(P.C.I.)
- Pedrini deve fare la sua
dichiarazione.
Montesano (P.S.D.I.)
- Non è tanto regolare.
Pedrini
(P.L.I.)
- Io chiedo la parola.
Montesano (P.S.D.I.)
- Va bene, chiede la parola, io
gliela do, eh! Io dico grazie.
Pedrini
(P.L.I.)
- No, mi permetta, Signor
Presidente, io penso che lei, dandomi la parola, oltreché farsi
dire grazie da me, mi deve dare atto di una cosa. Che noi Liberali
siamo gli unici che abbiamo chiesto di esprimere, sia pure in
ritardo, ne do atto - ma è la prima volta che si va così
velocemente, e questo il Presidente me ne deve dare atto lui - che
volevamo esprimere il nostro voto e il nostro concetto.
E ci stupisce, veramente, che un atto così importante come
quello della nomina del nostro rappresentante valdostano per la
nomina del Presidente della Repubblica, sia passato nel più
assoluto silenzio da parte degli altri Gruppi politici che sono qui
rappresentati.
Questa è la prima constatazione che io, come liberale, desidero
fare.
La seconda constatazione è quella di dire che noi Liberali
abbiamo votato a favore di Dujany per un preciso e con un preciso
intento: quello di mandarlo a Roma non con l'ipoteca del Partito
comunista. Ecco il nostro motivo chiaro - stai tranquillo, perché
la tua risata ironica, tu mi inviti a nozze, perché tu lo sai,
quando qualcuno mi interrompe mi inviti a nozze, perché allora io
devo dirti delle cose che veramente...
Montesano
(
P.S.D.I.)
- no, no, no...
Mappelli
(D.C.)
- È inutile che alzi tutte e due
le dita perché io lo sapevo che avveniva questo.
Pedrini
(P.L.I.)
- Ma è necessario, è la vita
democratica che porta a questo. Ma allora ci mettiamo tutti la
museruola, Signor Presidente, allora veniamo qua come i somari a
votare quello che ci dice il partito e basta.
Montesano (P.S.D.I.)
- Ma no, nessuno gliela mette.
Soltanto io ho invitato i Consiglieri a prendere la parola. Nessuno
ha aperto bocca, eh!
Pedrini
(P.L.I.)
- Comunque, noi abbiamo dato il
voto al Presidente Dujany perché desideriamo che egli vada a Roma
senza l'ipoteca comunista e consapevole - proprio dico CONSAPEVOLE
- che egli è estrazione democratica. Ha avuto il voto del Partito
liberale affinché egli... si sappia, con questo voto, che noi
pubblicamente diciamo, perché abbiamo il coraggio delle nostre
azioni, noi lo volevamo dichiarare prima, così come lo dichiariamo
adesso. Noi desideriamo che egli, che proviene da una famiglia
democratica, continui su quella strada. Questo è il significato del
voto del Partito Liberale al rappresentante della Valle d'Aosta per
la nomina del Presidente della Repubblica italiana.
Montesano (P.S.D.I.)
- Chiudiamo, anche perché...
Si passa all'oggetto n. 21 e n. 22 - sono le due mozioni.
Ora io, prima di dare la parola e farlo annunciare dal
Segretario, desidero chiarire che la mozione firmata dai
Consiglieri Manganoni, Tonino e Crétier è datata 3 ottobre.
Credo ci sia stato un errore perché è arrivata a noi il 4
novembre, 3 novembre è arrivata. È stato un errore che abbiamo
fatto rilevare anche con una lettera, quindi questa mozione che i
Consiglieri hanno avuto in allegato, datata 3 ottobre, è datata 3
novembre.
Detto questo dò la parola al Segretario.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK