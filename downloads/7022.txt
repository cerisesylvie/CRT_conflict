Consiglio Regionale della Valle d'Aosta - Oggetto del Consiglio n. 1525 del 2 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1525 del 2 ottobre 1985 - Resoconto
OGGETTO N. 1525/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 25 settembre in poi:
Disegni di legge presentati: -
Disegni di legge vistati: -
Disegni di legge non vistati: -
Deliberazioni vistate: -
Deliberazioni non vistate: - Riunioni di Commissioni:
Capi Gruppo e Ufficio di Presidenza: 1 I° e III° Commissione in
riunione congiunta: 2
II° Commissione e Capi gruppo per questione Parco Nazionale Gran
Paradiso: 1
Nei giorni 26 e 27 settembre ha partecipato, unitamente al
Dirigente dei Servizi di Segreteria di questa Presidenza, alla
riunione dei Presidenti dei Consigli delle Regioni a Statuto
Speciale ed ordinario, svoltasi a Trento.
Si tratta della prima riunione del genere dopo il rinnovo dei
Consigli regionali delle Regioni a Statuto ordinario avvenuto il 12
maggio u.s..
Nel corso dell'incontro, che ha visto la partecipazione della
quasi totalità dei Presidenti dei Consigli regionali, sono stati
dibattuti temi di comune interesse, quali: la ridefinizione dei
rapporti fra Stato e Regione. Il coinvolgimento a pieno titolo
delle Regioni in ogni progetto di riordino delle istituzioni, la
riforma delle autonomie regionali e della finanza locale.
E' stata rinviata ad una successiva riunione, che si terrà a
Firenze nel corrente mese, l'elezione del nuovo Comitato di
Coordinamento dei rappresentanti delle Assemblee legislative onde
consentire ad alcune Regioni di completare la costituzione degli
Uffici di Presidenza.
E' stata pure ribadita la necessità di una valorizzazione delle
Assemblee legislative e di un rilancio della loro funzione di
interlocutrici sia nei confronti delle Giunte regionali che del
Parlamento.
Un grave attentato terroristico è stato compiuto, nei giorni
scorsi, contro l'Ufficio della British Airways di Roma da
estremisti palestinesi.
Si tratta di un grave fatto che sta a dimostrare come il
terrorismo internazionale sia ancora operante contro obiettivi
civili e che pertanto sono necessarie più severe misure per
stroncare questo preoccupante fenomeno.
Il Libano è ancora agli onori della cronaca per il perdurare di
una sanguinosa guerra civile tra le varie comunità.
Ieri, la tensione si è acuita ulteriormente, a seguito del
rapimento di quattro diplomatici sovietici, rivendicato da un
Gruppo terroristico islamico.
Gravi incidenti sono scoppiati ieri l'altro in un sobborgo di
Londra, tra le forze dell'ordine e la popolazione di colore che
hanno causato numerosi feriti e danni materiali.
Un nuovo grave fatto è venuto a turbare, ieri, il già precario
equilibrio su cui si regge la pace del Medio Oriente. Con una
decisione improvvisa che ha lasciato attonita l'opinione pubblica
mondiale, il governo israeliano ha ordinato una incursione aerea in
territorio tunisino che ha avuto come conseguenza la distruzione
del quartiere generale dell'organizzazione per la liberazione della
Palestina ubicata in Tunisia. Il grave gesto, che ha provocato
circa 70 vittime, numerosi feriti e la distruzione dell'intero
quartiere generale dell'O.L.P. è stato motivato come atto di
ritorsione nei confronti dell'organizzazione palestinese ritenuta,
dai governanti israeliani, responsabile dei numerosi attentati
perpetrati contro cittadini israeliani.
Il comportamento delle autorità israeliane ha destato una
generale deplorazione nel mondo intero e penso di interpretare i
sentimenti di questa assemblea, da sempre attenta al mantenimento
della pace e alla salvaguardia dei precari equilibri su cui essa si
regge, esprimendo la più ferma condanna per questo ulteriore
ricorso alla forza proprio in un momento in cui prendevano corpo
motivate speranze di un possibile dialogo tra l'O.L.P. e lo Stato
di Israele volto a mettere fine allo stato di conflittualità che
dura da più di 30 anni.
Un nuovo grave lutto ha colpito in questi giorni il mondo della
cultura: è scomparsa a Parigi Simone Signoret, una delle più
illustri rappresentanti di quell'intelligenza francese di marchio
illuminista che si è sempre battuta per ideali di fratellanza e
solidarietà umana ed è stata sempre coraggiosa protagonista delle
battaglie per l'affermazione dei diritti civili disattese da regimi
dittatoriali di destra e di sinistra esistenti tutt'oggi al
mondo.
PRESIDENTE
: Ha chiesto la parola il Consigliere Mafrica:
ne ha facoltà.
MAFRICA (P.C.I.):
Io mi associo alle espressioni del
Presidente del Consiglio sulle questioni del terrorismo e del raid
israeliano in Tunisia. Credo che un popolo come quello valdostano
dovrebbe essere particolarmente sensibile alle vicende del popolo
palestinese che è stato cacciato dal proprio territorio e non
riesce, nell'ambito internazionale, a trovare la solidarietà
necessaria per iniziare un discorso di pace.
Io credo che noi dovremmo condannare, come ha fatto il
Presidente, molto fermamente questa pericolosa iniziativa del
governo israeliano che ha fatto una incursione aerea in un paese
indipendente per una rappresaglia che sicuramente non aiuta il
processo di pace che poteva iniziare. Noi ci auguriamo che le cose
possano avere sviluppi positivi ed esprimiamo al popolo palestinese
tutta la nostra solidarietà, condannando nello stesso tempo quelle
iniziative estremistiche di gruppi di palestinesi che creano
problemi in altri paesi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK