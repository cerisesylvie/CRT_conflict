Consiglio Regionale della Valle d'Aosta - Oggetto del Consiglio n. 9 del 14 gennaio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 9 del 14 gennaio 1972 - Resoconto
OGGETTO N. 9/72 - Ratifica di deliberazioni adottate dalla
Giunta regionale in via d'urgenza.
Montesano (P.S.D.I.)
- Allora, come al solito, la lettura
del numero e della data del titolo.
Oggetto n. 4031 in data 20 ottobre 1971
Se non ci sono osservazioni, dò per approvata la delibera.
Il Consiglio approva.
Oggetto n. 4038 in data 20 ottobre 1971
Il Consiglio approva.
Oggetto n. 4514 in data 26 novembre 1971
Manganoni (P.C.I.)
- D'accordo su questo stanziamento per
le attrezzature tecnico-sanitarie. Ma io vorrei porre una domanda:
mi pare che è dal 1966 che sono stati previsti non so se 400 o 600
milioni per l'ampliamento dell'Ospedale Mauriziano. Sono passati
6-7 anni. Là vi è un affollamento spaventoso perché in certi casi,
in certi periodi, anche le corsie, i corridoi sono pieni di letti
perché non ci sono più posti. Io vorrei sapere cosa si intende
fare. Ampliare questo ospedale?
Dei fondi che abbiamo a che cosa li destiniamo?
Oggi sono già stati svalutati almeno del 50%.
Se l'ampliamo quando intendiamo farlo? Per che epoca intendiamo
iniziare i lavori?
Montesano (P.S.D.I.)
- Ci sono altre osservazioni? Chi
risponde?
L'Assessore alla Sanità non c'è e allora risponde l'Assessore
Chantel.
Chantel (P.S.I.)
- Noi abbiamo proceduto alla nomina di
un Consiglio di Amministrazione. Il Consiglio d'amministrazione, a
suo tempo, ha chiesto una fideiussione. La fideiussione gliela
abbiamo data. L'ospedale è diventato regionale; ha già sistemato
una parte dei suoi reparti, per quel che io conosco, non è che io
sia il diretto interessato, ma lo so come Presidente di Ordine.
Ha già portato una parte dei reparti all'ex Istituto
Materno-Infantile creando un reparto di pediatria che oggi mi
sembra che funzioni effettivamente bene, che abbia gli elementi per
farlo funzionare.
Senza dubbio, anche all'ospedale, un po' di allargamento è stato
fatto a quel che consta a me.
Si è ridotto l'alloggio delle suore e del personale, si è
trasformato la cappella esistente in posti letto. Si sta
eleminando, nei limiti del possibile, i posti che erano nei
semi-interrati, però, naturalmente, bisogna tener presente che le
mansioni dell'ospedale sono in continuo aumento. Questa è la realtà
che non è che si andrà al di sotto di quella famosa cifra che erano
i circa 480 posti letto di cui io parlavo già due o tre anni fa, su
un ospedale che era stato costruito per 250 posti letto.
Io ritengo che, ripeto, per quello che posso sapere
personalmente, che dovranno pur dare in appalto la nuova ala che si
vuole costruire all'Ospedale. Si stanno creando degli ambulatori un
po' meno affollati e un po' meno pieni di quello che sono adesso e
naturalmente, io ritengo che al momento opportuno, se la
possibilità dell'Ospedale di avere le rette di competenza - e non
le ha - la Valle dovrà pure esaminare questo problema nel suo
complesso.
In ogni modo mi consta, almeno come preparazione di bilancio,
che noi ci stiamo preoccupando di portare avanti il più rapidamente
possibile, a conclusione, il geriatrico. Senza dubbio che i posti
letto del geriatrico daranno un alleggerimento, senza discussione,
all'ospedale, prima perché indirettamente, o almeno in parte,
servirà per alleviare la questione dei lunghi degenti e senza
dubbio assorbirà una parte di quei malati che oggi vanno tutti a
finire all'ospedale che è l'unico che deve far fronte su tutta la
Valle.
Questo, senza dubbio ripeto, al momento opportuno, l'esame della
situazione del complesso ospedaliero che è un servizio pubblico, un
servizio dovuto, un servizio obbligatorio a carico, prima delle
Province e oggi delle Regioni a statuto normale, ecc., che sarà
trasmesso ed è già stato trasmesso di obbligo alle Regioni. Sarà un
problema che bisognerà risolvere ed altre spiegazioni, in questo
momento, non ne posso dare.
Vi ho dato la panoramica che io conosco.
...su queste cose grava anche altro fattore, grava il fattore
che purtroppo da 2 anni o da 3 anni non abbiamo dei concorsi e la
possibilità di fare dei concorsi in quanto è stata cominciata una
legge sulla riforma sanitaria la quale ha iniziato a creare le
indennità nazionali e poi si è fermata, non certamente per colpa
del Ministro che la voleva portare avanti, ma probabilmente per
questioni anche di attuazione economica si è fermata. Tanto è vero
che oggi, da due-tre anni di concorsi non se ne fanno più e voi
capite benissimo che l'impossibilità di fare dei concorsi per avere
dei titolari non permette certamente di avere, anche dal lato
amministrativo - e questa è un'altra carenza grave - perché il
Mauriziano prima che abitudine aveva? Di amministrare direttamente
tutta la sua amministrazione a Torino - come centro - e qui teneva
sì un amministratore, il quale però amministrava entro un dato
limite, perché la loro propria amministrazione era, diciamo così,
centralizzata a Torino per tutto quello che il Mauriziano aveva da
Aosta, a Lanza a Torino, e via di seguito.
Oggi, l'impossibilità di concorsi in campo ospedaliero -
compreso la parte amministrativa - dà l'impossibilità di trovare un
amministratore di ruolo e ritengo che l'amministrazione ospedaliera
non si improvvisa, tant'è vero che la legge prescrive che per avere
un direttore amministrativo per avere diritto di concorrere deve
avere almeno 7 anni di servizio in un Ospedale come
vice-amministratore.
La mia è una semplice richiesta di chiarimento, molto innocente,
cioè non si sente più parlare dell'ospedale
Psico-Medico-Pedagogico... (
voce
) ...Come? ...sul bilancio.
Quand'è che si cominceranno i lavori? Non si sa?
Perché vedere un ospedale sul bilancio è molto bello, però
vederlo su di un prato è ancora meglio no? Però la risposta non è
soddisfacente.
Manganoni (P.C.I.)
- Chantel, io ti sono grato di queste
spiegazioni. Sistemato, allargato, reparti: tutto sta bene. Però,
scusa, poi hai detto "ritengo che si dovrà poi dare all'appalto".
Mi pare che tu hai fatto questa affermazione.
Ora, io mi chiedo, bene, ma per dare all'appalto i progetti ci
sono? L'importo? I fondi dove si attingono? Quando si prevede di
dare all'appalto?
Poi, aggiungi, si fa il geriatrico che in un certo modo
assimilerebbe degli ammalati. Giusto, io ne convengo. Ma, allora,
si amplierà ancora sì o non si amplierà il Mauriziano?
(
Voce:
si amplia) ...E quando pressappoco la data di inizio?
(voce dell'Assessore Chantel)
...guarda, Chantel, tu sei già
stato gentile che ci hai dato queste spiegazioni perché anche se
sei l'Assessore alle Finanze, io non mi ero rivolto a te, non per
fatto di competenza, perché indubbiamente di competenza ne hai
perché sei nell'ambito dell'Ordine dei Medici, ma comunque, a me,
come Amministratore, interessava anche un po' sapere questo.
Insomma lo ampliamo sì o no? Mi dici di sì. Quando? Per quanti
posti letto? Qual è l'importo? I finanziamenti che avevamo 400
milioni non so io.
Cioè avere una situazione, un aspetto un po' chiaro della
situazione.
Ora, io non pretendo, non ti accuso Chantel, nel non rispondermi
questo perché un tuo compito, sia chiaro. Non è un'accusa che ti
faccio. Ti dico solamente che io non mi posso dichiarare
soddisfatto di questo perché questi dati che io avevo chiesto, e
ben, io non li ho avuti eh!
Dolchi (P.C.I.)
- No, neanch'io pretendo niente. Voglio
solo richiamare l'attenzione della Giunta - mi spiace che non ci
sia l'Assessore - su un fatto: che le richieste che vengono da
varie parti del Consiglio regionale sono ampiamente giustificate se
si pensa che il Consiglio regionale ha a suo tempo discusso, per
mozioni presentate in occasione dell'acquisto dei terreni per la
costruzione dell'Istituto Psico-Medico-Pedagogico, per i
finanziamenti delle opere di carattere sanitario, la necessità...
soprattutto ha discusso di una visione globale della riforma
sanitaria in Valle d'Aosta.
La Commissione regionale per la Programmazione, che ha iniziato
la sua attività con molto ritardo e che ha nominato un Comitato
ristretto per cercare di recuperare il tempo perduto, non si
riunisce più dal 2 o dal 4 dicembre, mi sembra, del 1970.
Quindi gli organismi consultivi o che la legge chiama alla
responsabilità di questo importante settore sono completamente
all'oscuro.
Io voglio augurarmi - e mi spiace che non ci sia l'Assessore
alla Sanità perché di queste cose, già altre volte ho fatto oggetto
di alcuni miei interventi, che la Giunta - io voglio sperarlo -
abbia preso delle iniziative nel settore in questo importante e
delicato settore.
Mi risulta così per voci, per sentito dire, che sono stati
proposti anche, direi, variazioni negli stanziamenti dal
Psico-Medico-Pedagogico al Geriatrico ecc., però di tutto questo è
all'oscuro il Consiglio e quindi sono pienamente giustificati i
dubbi, le preoccupazioni dei Consiglieri.
Mi sembra che la cosa più semplice - visto che esiste, previsto
dalla legge, questo organismo che riguarda la programmazione in
campo ospedaliero e per l'applicazione delle norme, delle
iniziative che si ritengono opportune a livello di costruzione di
ospedale - che, almeno una volta all'anno si riunisca questo
Comitato in modo che si sia al corrente di quello che succede.
Io penso di poter anticipare che il nostro gruppo prenderà
l'iniziativa per un dibattito consiliare con una mozione o con
delle proposte concrete in carenza - diciamo così - dell'attività
delle Commissioni preposte.
Vice Presidente Fosson (U.V.)
- Qualcun altro chiede la
parola?
Chantel (P.S.I.)
- Allora, all'Avv. Caveri che ha chiesto
dell'Istituto Psico-Medico-Pedagogico, senza dubbio non era una
cosa molto semplice impostare un Istituto Psico-Medico-Pedagogico
che, in un sol colpo rispondesse alle diverse situazioni e
necessità.
Un Istituto Psico-Medico-Pedagogico deve avere una limitazione
di letti per quel che è un dato settore - il primo diagnostico, il
secondo dei non recuperabili e poi deve essere impostato in modo
tale da poter rinviare possibilmente giorno per giorno i diversi,
diciamo così, i diversi assegnati a questo Istituto nelle località
più vicine ai parenti, perché non venga a mancare il disinteresse
totale dei parenti, il che porta una cosa molto grave di questi,
diciamo così, malati, se così vogliamo chiamarli.
Dall'altro lato deve essere previsto invece, per le parti più
distanti che potrebbero essere Courmayeur, Gressoney, ecc. un invio
settimanale.
Mi consta, non perché ... mi consta perché conosco la
situazione, che la relazione al Prof. Bolea, di Roma - che è forse
l'elemento più quotato per dare un giudizio in quanto è una
personalità in questo campo, riconosciuta, membro nostro
rappresentante nell'Associazione medica internazionale e perciò è
un elemento che potrà darci - e ritengo che tra non molto si potrà
arrivare ad una conclusione.
I 200 milioni dell'Istituto Medico-Psico-Pedagogico sono stati
travasati, transitoriamente, in quanto lo Stato penserà a
rifornirli, a dare in sostituzione - e la legge ce lo permetteva,
sono stati trasferiti immediatamente sul geriatrico per portare
almeno a termine, il più rapidamente possibile questo Ospedale.
Di servirci almeno di uno che ci dà un alleggerimento.
Su quanto ha detto Manganoni, e ripeto, io ho dato delle
indicazioni. Potrei aggiungervi che, avendo la Regione promesso
recentemente, perché prima non poteva farlo, cioè, avendo avuto la
garanzia da parte del Ministero della Sanità che accettava le
proposte vistate, proposte dal Consiglio di Amministrazione,
vistate dal Presidente della Giunta, inviate al Ministero per
l'approvazione, per usufruire di quei 75 milioni messi a
disposizione dell'Ospedale per attrezzature di ambulatorio e
specialisti ed in modo particolare quegli ambulatori che hanno la
funzione preventiva contro le malattie, vero, l'Ospedale, quando
sono riusciti ad avere la conferma da Roma che il programma era
stato accettato e che i soldi sarebbero stati versati alla Valle,
allora, con una delibera abbiamo avvertito l'Ospedale Mauriziano,
l'Ospedale regionale, che poteva partire su questi 75 milioni con
presentazione di fatture in cui, diciamo così, l'Assessorato alle
Finanze  avrebbe fatto una partita di giro per riuscire ad
anticipare questi soldi, di modo che potessero immediatamente
usufruire per creare almeno un alleggerimento a quel che sono gli
ambulatori a cui fanno capo e le Casse mutua malattia degli
Agricoltori e le Casse mutua degli Artigiani e le Casse mutue
malattie commercianti, cioè tutti quegli Enti che non hanno una
attrezzatura poli-ambulatoriale come ha l'INAM.
Questo è un altro problema che andava risolto il più rapidamente
possibile e posso confermare che si sta risolvendo, e ritengo che
nel giro di 3-4 mesi una parte degli ambulatori di specialità
saranno sistemati in condizioni degne con una possibilità di sale
d'aspetto e di non affollamento che c'è oggi, che chiunque vada in
Ospedale di mattino vede il corridoio pieno di gente che aspetta le
visite specialistiche - io li chiamerei "accampati all'addiaccio" o
"accampati" perché questa è la vera situazione.
Perciò, almeno da questo lato qui la questione si sta
risolvendo.
Questo è quanto consta a me, non come Assessore alla Sanità, ma
consta da una parte come Assessore alle Finanze, per questo
passaggio di fondi e questa anticipazione e consta, in parte, come
futuro impegno nel bilancio che sarà discusso prima fra tutti e poi
portato a suo tempo al Consiglio.
Vice Presidente Fosson (U.V.)
- Nessun altro chiede la
parola?
Allora mettiamo in votazione l'oggetto n. 4514. Chi è d'accordo
alzi la mano. Contrari? Astenuti? Oggetto approvato.
Oggetto n. 4879 in data 15 dicembre 1971
Approvato.
Il n. 4880 va votato segretamente. Non so, lo facciamo subito,
tanto è votazione segreta, o lo vogliamo rimandare alla fine?
Oggetto n. 5015 in data 22 dicembre 1971
Il Consiglio approva.
Passiamo al secondo elenco.
Oggetto n. 4940 in data 22 dicembre 1971
Il Consiglio approva.
Oggetto n. 4952 in data 22 dicembre 1971
Il Consiglio approva.
Oggetto n. 4953 in data 22 dicembre 1971
Fosson (U.V.)
- Vorrei chiedere un chiarimento
all'Assessore all'Agricoltura.
Questo è un impegno di spesa solamente per il bilancio, a fine
anno 1971, ma siccome si fa un riferimento qui alla cantina di
conservazione. Di Donnaz c'è niente da dire perché è una cosa
già... E vedo anche un magazzino cooperativo per la raccolta,
classificazione e conservazione e vendita di frutta: circondario di
Aosta. Un chiarimento su quello.
La parola all'Assessore Maquignaz.
Maquignaz (D.P.)
- Dunque, questo è un impegno di fine
anno, come diceva il Vice-Presidente in quanto che noi abbiamo un
progetto di massima in questo momento, per la cantina di Donnas, ma
non abbiamo ancora un progetto esecutivo.
Comunque riteniamo opportuno impegnare già questa somma
quest'anno in modo che appena il progetto sarà pronto avremo già un
primo finanziamento.
Abbiamo messo la dizione anche per i magazzini da frutta per
questo motivo: stiamo lavorando per la costituzione in Valle di una
Associazione dei frutticoltori per la conservazione e vendita della
frutta.
Abbiamo diverse Cooperative, abbiamo un magazzino di St. Pierre
che non viene utilizzato appieno, cioè utilizzato solo in minima
parte, quest'anno solo circa 4000 mila quintali sono stati
conferiti, mentre la capienza è di 20 mila quintali.
Quindi noi riteniamo inutile parlare di un secondo magazzino.
Invece vogliamo proporre la costituzione di questa Associazione in
modo che tutte le Cooperative siano confederate in un organismo di
2° grado e questo secondo organismo prenda in gestione il magazzino
di St. Pierre per conto di tutti i prodotti della frutta.
Nell'ultima riunione che abbiamo avuto con questo Comitato
promotore dell'Associazione è emersa però la necessità, richiesto
da parte delle varie Cooperative, di costruire comunque dei centri
di raccolta.
Quindi parliamo, più che di magazzini, di capannoni, per
facilitare il conferimento, in modo che uno con l'Ape non debba
portare i suoi prodotti a Saint-Pierre, ma li conferisca
nell'ambito della sua propria cooperativa, la Cooperativa stessa,
poi, conferisce direttamente al magazzino di St. Pierre.
Ecco perché, non conoscendo ancora l'importo esatto della
cantina di invecchiamento di Donnaz e noi qui ci diamo una
possibilità, eventualmente, di utilizzarle anche per la costruzione
di questi Centri di raccolta.
Ecco il motivo per cui abbiamo adottato una dizione un po' più
ampia.
Fosson (U.V.)
- Ad ogni modo, per quanto concerne questi
centri di raccolta se ne parlerà ancora in dettaglio. Niente da
dire sulla questione della dizione. Era un chiarimento e ringrazio
l'Assessore.
Allora, chi approva l'oggetto n. 4953? Approvato.
Oggetto n. 5026 in data 29 dicembre 1971
Savioz (P.C.I.) -
Una brevissima informazione: sapere
come vengono realizzate le strade interne nella frazione di
Extrapiéraz. In che modo? Bitume, ciotolame, lastre?
Rollandoz (D.P.)
- Questo impegno è esclusivamente per
l'ampliamento, della strada interna della frazione Extrapiéraz. Vi
sono delle strettoie. Quindi questi 5 milioni sono per
l'ampliamento.
Fosson (U.V.)
- Senza abbattere i rascard o qualche
cosa.
Andrione (U.V.)
- No, no, le strettoie sono sotto.
Fosson (U.V.)
- Allora, chi approva l'oggetto alzi la
mano. Approvato.
Oggetto n. 5062 in data 29 dicembre 1971
Fosson (U.V.)
- Anche qui è solo un impegno di spesa a
fine anno, non c'è niente ancora.
Chi approva... Il Consiglio approva.
Oggetto n. 5151 in data 31 dicembre 1971
Manganoni (P.C.I.)
- Io vorrei porre una domanda
all'Assessore alle Finanze; 1°) se prevede che questa sia l'ultima
sottoscrizione per il Traforo del Gran San Bernardo - anche se io
do atto, Chantel, che tu non puoi essere profeta. Comunque, no,
come prevedi.
2°) A quanto ammontano, cioè l'ammontare complessivo di tutte le
somme sottoscritte dalla Regione per la SISTRAB, per il traforo del
Gran San Bernardo.
Se le hai adesso, va bene, se no me le comunichi.
Chantel (P.S.I.)
- Con le ultime due sottoscrizioni sono
già 125 e 125, quelle di prima, l'esatta cosa, in questo momento,
non ce l'ho. Dovrei solo aggiungere una cosa ed è questa: che la
Giunta regionale, in una sua deliberazione dell'ultima Giunta, ha
deciso però di subordinare questo versamento - che è stato fatto
per avere un equilibrio e non lasciar passare alla FIAT questa
parte di coso... con una richiesta, cioè una tessera di
facilitazione settimanale per quei frontalieri, specie quelli
abitanti nelle zone vicine, che hanno degli interessi e delle
necessità di passaggio nel tunnel perché hanno degli interessi
diretti come frontalieri tra i Comuni alti della Valle d'Aosta e
quelli della Svizzera... (
voce
) ...macché con prebenda!
Abbiamo anche noi lì non dei frontalieri come c'è dall'altra parte
del Varesino ecc., ma abbiamo anche noi un certo numero di persone
che effettivamente sono dei frontalieri o perché passano portando
merci e riportandole indietro o perché passano perché
effettivamente hanno un lavoro - non saranno molti - ma, insomma,
cercheremo di tutelare anche i loro interessi chiedendo per questa
gente una facilitazione.
Montesano (P.S.D.I.)
- Nessun altro chiede la parola?
Chantel (P.S.I.)
-  ...leggere una lettera, se vi
serva .. (
voce:
...noi abbiamo fiducia)
Montesano (P.S.D.I.)
- Chi approva alzi la mano. Il
Consiglio approva.
Oggetto n. 5201 in data 31 dicembre 1971
Il Consiglio approva.
Oggetto n. 5202 in data 31 dicembre 1971
Il Consiglio approva
Montesano (P.S.D.I.)
Allora bisogna votare
l'oggetto n. 4880 in votazione segreta. Risultati della votazione:
presenti 29 - votanti 29 - maggioranza: 15 - favorevoli 28,
contrari uno.
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK