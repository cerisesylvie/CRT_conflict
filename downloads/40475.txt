Consiglio Regionale della Valle d'Aosta - Oggetto del Consiglio n. 3265 del 21 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3265 del 21 febbraio 2018 - Resoconto
OGGETTO N. 3265/XIV - Approvazione di mozione: "Illustrazione
alla competente Commissione consiliare delle motivazioni del
mancato collaudo del vallo di protezione della frana di La Saxe in
Comune di Courmayeur".
Farcoz (Président) -
Point n° 32 à l'ordre du jour. La
parole à la collègue Certan.
Certan (ALPE) -
Questa mozione è molto semplice e nel suo
impegno chiede all'Assessore competente di venire nella competente
III Commissione per illustrare lo stato dell'arte riguardo al
collaudo del vallo.
Non vado a illustrare e non intervengo ulteriormente sui vari
passaggi, i vari lavori e le varie interruzioni, però credo che sia
importante capire, anche da parte della Commissione competente, a
che punto sono i lavori di ripristino che erano da fare già nella
primavera 2016. Lei era intervenuto dicendo che c'erano una serie
di lavori, alcuni portati avanti nello scorso 2017. Vorremmo capire
oggi a che punto sono e quando verrà rilasciato un certificato di
collaudo. Nel 2016 lei ci diceva che l'opera comunque fa la sua
funzione e il fatto di non avere il collaudo non inficia il suo
ruolo. Io credo invece che un'opera di questo genere abbia bisogno
di un certificato di collaudo, perché determina e definisce che i
lavori sono stati fatti ad arte e sono conclusi, cosa che non è
ancora avvenuta e mi pare che siamo abbastanza in ritardo.
L'altra cosa che chiediamo è di venire a riferire quale sarà poi
l'iter, oltre che del certificato di collaudo, anche per la
conclusione dei lavori e come intende procedere il Governo. Noi
siamo disponibili ad audire anche coloro che sono stati in qualche
modo incaricati per collaudare quest'opera, ma questo lo lasciamo
alla scelta dell'Assessore.
Dalle ore 10:43 assume la presidenza il vicepresidente
Grosjean
.
Grosjean (Président) -
La parole à l'assesseur
Baccega.
Baccega
(EPAV) -
Consigliera Certan, nessun
problema a venire in Commissione a relazionare sul Mont de la Saxe,
sia a livello di collaudo tecnico che a livello di collaudo
amministrativo, ma soprattutto sulla reale utilità dell'opera.
Io recentemente l'ho invitata a un dibattito pubblico, che
avrebbe avuto anche la possibilità di avere delle solidarietà da
parte di tecnici preparati che mi hanno scritto, mi hanno più volte
sollecitato a dare risposte concrete ai cittadini, ai valdostani
che vogliono capire perché sono stati investiti questi soldi, che
sono stati investiti per salvaguardare le persone, che sono stati
investiti per salvaguardare le abitazioni. Tutto questo ha
richiamato l'attenzione di altri palazzi e sappiamo bene che cosa è
successo. Per difendere queste posizioni - mi sento di farlo nel
mio ruolo di Assessore ai lavori pubblici - io avevo chiesto un
dibattito pubblico. Ci sarà un dibattito in Commissione e sarò ben
lieto di venire con i tecnici dell'assessorato a illustrare quanto
lei chiede in questa mozione, che chiederò al Consiglio di votare,
ma stia certa che quel dibattito pubblico si farà anche se a spese
del gruppo di cui faccio parte. Da questo punto di vista, è giusto
che i valdostani sappiano e abbiano contezza di che cosa si è fatto
in questo periodo per quell'intervento.
Président -
La parole à la collègue Certan.
Certan (ALPE) -
Grazie, Assessore, per questo impegno che
prendete come maggioranza. Quindi, da come ho capito, voterete
questo impegno a venire in Commissione.
Abbia pazienza, Assessore: io ho evitato di intervenire sulle
sue stravaganti richieste di dibattiti pubblici. Lei faccia pure ed
è giustamente nella sua facoltà di programmare e di decidere di
fare qualsiasi colloquio, ma dopo quattro anni credo che sia
perlomeno fuori luogo. Forse questo dibattito pubblico lo doveva
fare all'inizio, forse questo dibattito lo doveva fare soprattutto
con la popolazione, più che con me. Quindi abbia pazienza e sia
serio.
Io non credo di essere così potente da avere smosso altri
palazzi: quelli che si sono attivati e mossi, l'hanno fatto come
per tutti gli altri dossier e per tutte le altre iniziative che
facciamo. Credo di essere stata in questo assolutamente molto
chiara. Abbiamo fatto sempre un dibattito politico e abbiamo
chiesto sempre quali erano le intenzioni del Governo, l'abbiamo
sempre fatto in quest'Aula e tutte le interrogazioni e le
interpellanze che abbiamo fatto le abbiamo fatte qua. Quindi credo
proprio, Assessore Baccega, che sia anche importante ogni tanto
mantenere il tema.
Oggi io ho cercato di tenere un tono sull'argomento e di non
uscire dal seminato, come invece ha voluto fare lei. Nessun
problema. Credo che potranno essere interessanti i dibattiti
pubblici e, se ci saranno, non si preoccupi che noi parteciperemo,
come abbiamo sempre partecipato. Se lei riterrà di doverlo fare,
non si preoccupi, lo organizzi pure. Non lo organizzi con me, lo
deve organizzare per la popolazione e per tutti i cittadini. Non
organizzi cose per me.
Dalle ore 10:49 assume la presidenza il presidente
Farcoz
.
Farcoz (Président) -
Il n'y a pas d'autres interventions,
je mets la motion aux voix. La votation est ouverte. La votation
est close.
Résultat du vote:
Présents, votants et pour: 33
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK