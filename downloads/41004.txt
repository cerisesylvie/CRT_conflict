Consiglio Regionale della Valle d'Aosta - Oggetto del Consiglio n. 243 del 20 dicembre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 243 del 20 dicembre 2018 - Resoconto
OGGETTO N. 243/XV - Interrogazione: "Criteri per l'attuazione
della mobilità del personale tra enti del comparto unico
regionale".
Rini (Présidente) -
Point 10 à l'ordre du jour. La parole
au Président de la Région pour la réponse.
Fosson (GM) -
Devo dire, consigliera Nasso, che condivido
al cento percento la sua premessa, anzi voglio rinforzarla: quando
lei dice che la trasparenza nell'amministrazione pubblica
dovrebbe
essere sempre osservata, mi permetto di dire che
deve
essere sempre rispettata.
È chiaro che, quando lei parla di situazioni
ad personam
non le posso replicare, perché non sono conosciute da me, quindi le
rispondo sui quesiti che lei mi ha posto. "Se esistono dei criteri
per la mobilità tra enti del comparto unico regionale": sì. In
linea generale la mobilità tra enti del comparto è disciplinata
dall'articolo 43 della legge regionale n. 22 del 2010 e dalle
relative disposizioni applicative, tra cui in particolare
l'articolo 80 dell'accordo sul testo unico delle disposizioni
contrattuali economiche e normative delle categorie del comparto
unico della Valle d'Aosta. L'insieme di queste disposizioni
definisce procedure e criteri per la realizzazione dell'istituto
della mobilità tra gli enti che fanno parte del comparto unico
regionale. La mobilità può avvenire per la copertura di posti
vacanti su richiesta del dipendente o degli enti del comparto,
sempre previo consenso del dipendente.
La mobilità interna alla Regione invece è disciplinata, oltre
che dall'articolo 43 della legge regionale n. 22 del 2010, anche
dallo specifico verbale di concertazione tra Amministrazione
regionale e organizzazioni sindacali, sottoscritto il 30 novembre
2012. La mobilità interna può avvenire per esigenze organizzative,
ovvero a prescindere da istanze di trasferimento del dipendente,
nei casi di sopravvenuta inidoneità alle mansioni, urgenti e
inderogabili esigenze di servizio, anche temporanee, eccedenza di
personale, incompatibilità ambientale, in caso di accordo tra i
dirigenti interessati, previo assenso del dipendente. Le domande di
mobilità presentate dai dipendenti per motivazioni personali sono
prese in considerazione in ragione delle esigenze organizzative
dell'ente, rappresentato dalla legge al punto b) dello stesso
articolato, per la durata di un anno dalla data della domanda. La
mobilità interna può infine avvenire a domanda del dipendente, a
seguito di specifica procedura per la copertura di posti vacanti
avviata dall'Amministrazione regionale.
Per quanto riguarda la seconda domanda, ovvero "le modalità con
cui avvengono gli spostamenti dei lavoratori dall'assistenza
sociosanitaria del territorio agli uffici", non ci sono norme
specifiche previste per la mobilità di personale dal territorio
agli uffici e quindi si applicano le stesse norme previste per gli
altri settori del comparto unico.
Non sono a conoscenza di alcun caso ad personam, quindi non
posso aggiungere nient'altro. Le assicuro però che noi non
parleremo di trasparenza sui giornali, ma cercheremo di applicarla
nel concreto in ogni nostro atto.
Presidente -
La parola alla consigliera Nasso per la
replica.
Nasso (M5S) -
La ringrazio, presidente Fosson, per le sue
parole sulla trasparenza. Io nelle mie promesse ho usato il
condizionale, ma sono ben contenta di cambiare modo per il
futuro.
L'ho ascoltata con attenzione sul primo punto, in cui ho
avanzato una richiesta quasi provocatoria. Lei mi ha risposto
elencando i criteri esistenti che regolano la mobilità tra gli enti
del comparto unico. Questi criteri esistono, ma è compito di questo
Consiglio vigilare affinché vengano rispettati e non avvenga che le
leggi siano modellate
ad personam
, perché in questo caso si
paleserebbe un fallimento per tutti,
in primis
per i
componenti di questo Consiglio.
Per quanto riguarda il secondo punto è ovvio che, se ho
presentato questa interrogazione, è perché tramite alcune indagini
personali ho riscontrato, soprattutto in questo settore, delle
migrazioni poco trasparenti. Mi riferisco per esempio a OSS, che
operano sul campo e che quindi fanno un lavoro usurante e faticoso,
che magicamente il giorno dopo si ritrovano in un ufficio, senza
una trafila trasparente e giustificata; per esempio, con una
variazione di pianta organica che chiede non di una
professionalità, ma di una persona in particolare, e questo nel
comparto unico non è accettabile.
Mi ripeto, siamo noi che dobbiamo vigilare affinché sia tutto
regolare e trasparente, perché altrimenti si innesca un meccanismo
in cui le persone non hanno più fiducia in questa istituzione. Le
leggi buone ci sono, a volte non serve farne di altre, ma basta non
applicarle ad personam.
Inoltre, lei mi ha ricordato l'iter: le domande vengono fatte,
prese in considerazione, eccetera. Le assicuro che spesso questo
iter non è così trasparente ed è nostra intenzione fare di tutto
affinché lo sia. Non ci sono norme precise e si devono applicare
quelle del comparto unico, come mi ha detto lei, per quanto
riguarda lo spostamento dal territorio agli uffici, ma allora così
deve essere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK