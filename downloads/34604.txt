Consiglio Regionale della Valle d'Aosta - Oggetto del Consiglio n. 2355 del 18 aprile 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2355 del 18 aprile 2012 - Resoconto
OGGETTO N. 2355/XIII - Rinnovo del Comitato Regionale per le
Comunicazioni (Co.Re.Com.).
Président
- Ricordo che qui occorre fare due votazioni
separate: una che riguarda il Presidente del Co.Re.Com., per il
quale è richiesta la maggioranza qualificata, e poi si procede alla
votazione degli altri membri per i quali non è richiesta la
maggioranza, però il voto è limitato a tre nominativi. Ci sono
delle proposte?
La parola al Consigliere Empereur.
Empereur (UV)
- Grazie Presidente.
Per proporre, a nome della maggioranza, in qualità di Presidente
del Co.Re.Com. Emanuela Ghillino e, per quanto concerne i
componenti attribuiti alla maggioranza, i nomi di Massimo
Boccarella, Renato Patacchini e Carmine Sciulli.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Au nom du groupe ALPE nous proposons M. Daniele Amedeo.
Président
- La parole à la Conseillère Carmela
Fontana.
Fontana (PD)
- Grazie Presidente.
Da parte del Partito Democratico noi non partecipiamo al voto,
proprio per l'espressione che avevano fatto i miei colleghi sul
cambiamento del disegno di legge.
Presidente
- Credo che possiamo passare alla votazione
del Presidente. Prego gli uscieri di distribuire le schede.
Proclamo l'esito della votazione per schede:
Consiglieri presenti: trentaquattro
Consiglieri votanti: trentuno
Schede nulle: due
Schede valide: ventinove
Schede bianche: sei
Ha riportato voti:
Manuela Ghillino: ventitré
Presidente
- Non essendo stato raggiunto il quorum, si
deve procedere immediatamente ad una seconda votazione.
Proclamo l'esito della votazione per schede:
Consiglieri presenti: trentacinque
Consiglieri votanti: trentadue
Schede nulle: due
Schede valide: trenta
Schede bianche: cinque
Ha riportato voti:
Manuela Ghillino: venticinque
Presidente
- Essendo stato raggiunto il quorum, proclamo
eletto Presidente del Co.Re.Com. l'avvocato Ghillino.
La parola al Consigliere Louvin.
Louvin (ALPE)
- Presidente, vorrei molto sommessamente
farle osservare come questa votazione si sia svolta in condizioni
di assoluta non segretezza, è sotto gli occhi di tutti! La
votazione dal banco effettuata in questa situazione, dopo l'esito
della precedente votazione, non ha garantito l'espressione libera e
trasparente del voto di quest'aula. La invito semplicemente a
trarne le doverose conclusioni. In ogni caso credo che abbiamo
percepito tutti e palpabilmente come votare dal posto, sotto lo
sguardo dei colleghi, non sia una garanzia di segretezza. È un tema
che è stato ampiamente sviscerato nel corso delle ultime settimane,
non abbiamo bisogno di dire di più...
intelligenti pauca
.
Grazie.
Presidente
- Se è come dice lei, vorrei solo ricordarle
che chiunque poteva chiedere di fare la votazione in cabina;
nessuno lo ha chiesto, di conseguenza si è provveduto a votare dal
posto. Quindi non è un rilievo che può essere fatto alla
Presidenza, semmai è una disattenzione.
La parola al Consigliere Donzel.
Donzel (PD)
- Noi non siamo intervenuti su una votazione
alla quale abbiamo detto che non prendevamo parte, ma in altre
situazioni abbiamo richiamato quest'aula al fatto che bisognava
garantire la segretezza del voto. Ci è stato detto che sarebbero
magari stati predisposti nuovi sistemi di votazione elettronica.
Noi molto banalmente abbiamo detto, come PD, che nelle more
dell'attivazione di nuovi sistemi elettronici di voto utilizziamo
la cabina. Ci era stato detto di sì, ma ogni volta che si trovano
queste situazioni si dice: se nessuno lo chiede...ma, allora, ogni
volta dobbiamo chiedere che un voto sia segreto? È banale, se il
voto è segreto, deve essere segreto! Se segreto non è, come lo
riconosce anche lei che dice: dovevate chiedere la segretezza del
voto...ma l'abbiamo chiesta in tutte le salse questa garanzia della
segretezza del voto! Dobbiamo fare un appello, una raccolta firme,
una petizione popolare perché sia garantita la segretezza del voto?
Deve essere garantita la segretezza del voto, e oggi non c'è stata,
per l'ennesima volta!
Presidente
- Prendo atto, voglio solo richiamare il 4°
comma dell'articolo 83:
"Su proposta del Presidente, se non vi
sono opposizioni, la distribuzione e la compilazione delle schede
possono avvenire al banco dei Consiglieri"..."Ogni Consigliere
presente riceve una scheda per le nomine o le designazioni da
esprimere...La distribuzione delle schede è fatta a cura del
Consigliere Segretario al tavolo di votazione...Su appello
nominale, le schede vengono compilate al tavolo di votazione e
introdotte, a cura dei Consiglieri, nell'apposita urna"
.
Passiamo ora alla votazione dei componenti. Ricordo che ci sono
due proposte: per quanto riguarda la maggioranza, sono stati
proposti i nominativi di Massimo Boccarella, Renato Patacchini,
Carmine Sciulli; per quanto riguarda la minoranza, Daniele
Amedeo.
La parola alla Consigliera Patrizia Morelli.
Morelli (ALPE)
- Merci M. le Président.
Nous demandons la votation secrète, dans la cabine,
évidemment.
Président
- D'accord.
Proclamo l'esito della votazione:
Consiglieri presenti: trentacinque
Consiglieri votanti: trentadue
Schede nulle: due
Schede valide: trenta
Schede bianche: due
Hanno riportato voti:
Boccarella Massimo: ventitré
Patacchini Renato: ventitré
Sciulli Carmine: ventuno
Amedeo Daniele Michele: cinque
Presidente
- Proclamo eletti come componenti del
Co.Re.Com. i signori Massimo Boccarella, Renato Patacchini, Carmine
Sciulli e Daniele Amedeo.
Il Consiglio
Premesso che:
- la legge regionale 4 settembre 2001, n. 26, concernente
"Istituzione, organizzazione e funzionamento del Comitato Regionale
per le Comunicazioni (Co.Re.Com). Abrogazione della legge regionale
27 dicembre 1991, n. 85", come da ultimo modificata dalla legge
regionale 27 marzo 2012, n. 7, disciplina le modalità di elezione,
organizzazione e funzionamento del Comitato stesso, che è istituito
presso il Consiglio regionale;
- il Comitato è composto dal Presidente e da altri quattro
componenti scelti tra persone che diano garanzia di assoluta
indipendenza sia dal sistema politico istituzionale che dal sistema
degli interessi di settore delle comunicazioni e che possiedano
competenza ed esperienza comprovate nel settore della comunicazione
nei suoi aspetti culturali, giuridici, economici e
tecnologici;
- il Presidente del Comitato è eletto dal Consiglio
regionale, a votazione segreta, a maggioranza dei due terzi dei
componenti. Qualora, dopo due votazioni consecutive, nessun
candidato raggiunga tale maggioranza, il Consiglio procede con
ulteriore votazione da effettuarsi nella stessa seduta del
Consiglio regionale e risulta eletto il candidato che riporta la
maggioranza assoluta dei consiglieri assegnati;
- gli altri componenti del Comitato sono eletti dal Consiglio
regionale, a votazione segreta, con voto limitato a tre nomi. In
caso di parità è eletto il più anziano di età. Almeno un componente
deve essere espresso dalla minoranza;
Considerato che il comma otto dell'articolo 3 della l.r.
26/2001 stabilisce che, ai fini della nomina del Presidente del
Comitato e degli altri componenti, non si applica la legge
regionale 10 aprile 1997, n. 11 (Disciplina delle nomine e delle
designazioni di competenza regionale);
Considerato, altresì, che l'articolo 4 della l.r. 26/2001
dispone che la carica di Presidente e quella di componente del
Comitato sono incompatibili con le seguenti situazioni:
a) membro del Parlamento europeo o del Parlamento
nazionale;
b) componente del Governo nazionale;
c) presidente di Regione, componente di Giunta regionale,
consigliere regionale;
d) sindaco, presidente di amministrazione provinciale,
assessore comunale o provinciale, consigliere comunale nei Comuni
con popolazione superiore a 5.000 abitanti, consigliere
provinciale, presidente di comunità montana;
e) presidente, amministratore, componente di organi direttivi
di enti pubblici anche non economici, o di società a prevalente
capitale pubblico, nominati da organi governativi, regionali,
provinciali o comunali;
f) detentore di incarichi di direzione in partiti e movimenti
politici;
g) amministratore, dirigente, dipendente o socio di imprese
pubbliche o private operanti nel settore radiotelevisivo o delle
telecomunicazioni, della pubblicità, dell'editoria anche
multimediale, della rilevazione dell'ascolto e del monitoraggio
della programmazione, a livello sia nazionale sia locale;
h) titolare di rapporti di collaborazione o consulenza in
atto con i soggetti di cui alla lettera g);
i) dipendente del comparto unico del pubblico impiego della
Valle d'Aosta;
Preso atto che l'articolo 4, comma 1bis, della l.r. 26/2001
stabilisce che la rimozione delle cause di incompatibilità ha luogo
entro venti giorni dalla data di ricevimento della comunicazione,
da parte del Presidente del Consiglio regionale, dell'elezione,
pena la dichiarazione di decadenza del Presidente o del componente
del Comitato da parte del Consiglio regionale;
Evidenziato che:
- i componenti del Comitato restano in carica cinque anni a
decorrere dalla data dell'elezione e non sono immediatamente
rieleggibili;
- i componenti del Comitato continuano ad esercitare le loro
funzioni fino al giorno antecedente l'insediamento dei successori,
su convocazione del Presidente del Consiglio regionale;
Ricordato che il Consiglio regionale, con provvedimento n.
2478/XII del 7 febbraio 2007, ha eletto quale Presidente del
Comitato regionale per le Comunicazioni della Valle d'Aosta il
Signor BELLORA Corrado e quali componenti i Signori BIASIOL Nadia,
MIRTETO Roberto e TRIONE Silvio ed il Signor IMPERIAL Albino, con
funzioni di vice-presidente del Comitato, per la durata di cinque
anni;
Ricordato, altresì, che il Presidente del Consiglio
regionale, con proprio decreto in data 21 febbraio 2007, ha
nominato il Comitato Regionale per le Comunicazioni della Valle
d'Aosta per la durata di cinque anni, composto da BELLORA Corrado,
Presidente, IMPERIAL Albino, Vice-presidente, e da BIASIOL Nadia,
MIRTETO Roberto e TRIONE Silvio, componenti;
Visto che il mandato quinquennale del Comitato è scaduto il
21 febbraio 2012;
Considerato che il comma sette dell'articolo 3 della l.r.
26/2001 stabilisce che alle procedure di rinnovo integrale del
Comitato si provvede entro sessanta giorni dalla scadenza
ordinaria;
Ritenuto, pertanto, opportuno proporre al Consiglio di
procedere alla elezione del Presidente e di quattro componenti del
Comitato regionale per le Comunicazioni;
Richiamata la legge regionale 4 settembre 2001, n.
26;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
dell'articolo 3, comma 4, della legge regionale 23 luglio 2010, n.
22, sulla legittimità della presente deliberazione;
Delibera
1) di eleggere quale Presidente del Comitato Regionale per le
Comunicazioni (Co.Re.Com.) della Valle d'Aosta la Signora Manuela
Ghillino, per la durata di cinque anni;
2) di eleggere quali componenti del Comitato Regionale per le
Comunicazioni (Co.Re.Com.) della Valle d'Aosta i Signori Boccarella
Massimo, Patacchini Renato, Sciulli Carmine e Amedeo Daniele
Michele, per la durata di cinque anni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK