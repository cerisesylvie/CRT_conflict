Consiglio Regionale della Valle d'Aosta - Oggetto del Consiglio n. 60 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 60 del 27 febbraio 1973 - Resoconto
OGGETTO N. 60/73 - Pericoli di inquinamento causati dalla
rete fognante di Pila. (Interpellanza)
Montesano (P.S.D.I.)
- La parola al Consigliere
Manganoni.
Manganoni (P.C.I.)
- Io mi faccio portavoce delle
legittime preoccupazioni degli abitanti di Gressan. La massiccia
speculativa e deturpante urbanizzazione di Pila, e che sta creando
molti problemi, fra i quali quello dello scarico delle fognature,
che dovrebbe avvenire a valle del Rifugio Fosseret, a circa 1700
metri di altitudine.
Il liquame di scarico costituirà un perenne pericolo di
inquinamento per le sorgenti site a valle di detta quota, e che
alimentano la quasi totalità degli acquedotti del Comune.
Ora, l'esempio di Arpuilles, - e io penso che la Giunta ne sia
al corrente - dovrebbe insegnarci qualcosa. Quindi, preoccupato ed
allarmato delle conseguenze che ne potrebbero derivare, io chiedo
alla Giunta quali provvedimenti intende prendere per dare a queste
popolazioni una garanzia che continuino a bere l'acqua, come la
bevono oggi, e non più inquinata dagli scarichi di quanto si sta
costruendo a Pila.
Personnettaz
(D.P.)
- Chi prende la parola?
Presidente della Giunta.
Dujany (D.P.)
- Il progetto di massima, relativo
all'impianto di depurazione dell'ALPILA, prevede una serie di opere
che dovrebbero garantire una certa, dovrebbero dare una garanzia
alle popolazioni locali. Però il piano particolareggiato, non è
ancora stato consegnato all'Amministrazione regionale. Appena sarà
pronto e appena sarà consegnato all'Amministrazione regionale, sarà
trasmesso immediatamente all'Assessorato alla Sanità, perché venga
esaminato e per eventuali osservazioni, prima dell'approvazione da
parte della Giunta.
Personnettaz
(D.P.)
- Chi prende la parola?
Consigliere Manganoni.
Manganoni (P.C.I.)
- Beh, non è che io possa dichiararmi
pienamente soddisfatto perché, dice il Presidente che sono previsti
degli impianti che, prudentemente, ha aggiunto il Presidente,
dovrebbero garantire, no? Dovrebbero. Ora noi sappiamo, io vi ho
citato l'esperienza di Arpuilles, posso anche ammettere, anzi, lo
do per scontato, che qui le apparecchiature di depurazione saranno
più complesse e complicate. Ma noi sappiamo che, in teoria, da
questi impianti di depurazione l'acqua dovrebbe uscire addirittura
potale. Noi sappiamo che di fatto l'acqua che esce da questi
impianti di depurazione, io non le ho analizzate, non sto ad
analizzarle, ma solamente dall'odore si capisce molto bene che
questa è tutt'altro che potabile e può andar bene per immettere in
un'altra fogna, ed allora sulle garanzie di questo impianto io ho
molto dubbi.
Comunque, diceva il Presidente della Giunta che non è ancora in
possesso dei progetti di questi impianti. Appena li avrà, li farà
esaminare ecc. però un problema che io pongo è questo: gli edifici
a Pila, alcuni stanno ultimandoli quest'anno. Se stanno ultimando
gli edifici dovranno essere funzionanti le fognature, ed allora -
non so se sbaglio, se sbaglio mi si corregga - io ho l'impressione
che se non è quest'anno l'anno venturo gli insediamenti ci saranno
e di conseguenza gli scarichi, ed allora? Le conseguenze le vedremo
dopo.
Ora noi avremmo dovuto esaminare, prevedere ed avere le garanzie
prima di autorizzare gli insediamenti abitatiti, ora avverrà
questo? Io ho l'impressione di no, perché non penso che questi
edifici li terremo vuoti, non so per quanto tempo, fin quando si
sarà esaminato, studiato, ecc.
Quindi la mia preoccupazione è qui, cioè che avvengano gli
insediamenti prima che si sia esaminato, ecc. che si abbiano le
garanzie, e io ripeto, la mia fiducia su quegli impianti è molto
limitata, perché basta che si guasti un motore o qualcosa e ti
saluto la depurazione; qualche filtro che non va, e quindi io
vorrei attirare la Giunta sulla gravità del problema degli impianti
delle fognature, perché dopo sarebbe tardi, una volta avvenuti gli
insediamenti. e che noi constatiamo la non sufficiente garanzia
data da questi impianti. Però le fognature funzionano, gli
insediamenti ci sono e noi continuiamo a scaricare col pericolo di
inquinamento delle sorgenti a valle.
Quindi, io pregherei la Giunta, appena in possesso, ha
esaminato, ecc. questi impianti, non So, di tenerne informato il
Consiglio.
Personnettaz
(D.P.)
- Chi prende la parola? L'Ing.
Benzo?
Benzo
(D.P.)
- Vorrei aggiungere a quanto già
detto dal Presidente della Giunta, quanto mi è stato comunicato
dall'Ufficio del Medico Regionale in merito proprio a questo
problema.
Ci sono due questioni: una è che l'Amministrazione regionale
venga in possesso di questi progetti particolareggiati per poter
esaminare a fondo il tipo di trattamento di depurazione e
l'impianto di depurazione.
Però, giustamente, L'Ufficio del Medico Regionale mi fa notare
che in nessun caso, comunque, le acque di fogna, al termine del
trattamento, potranno essere avviate in canali, ruscelli o torrenti
per scopo di smaltimento, in quanto è ben noto che questi corsi
d'acqua alimentano a loro volta le sorgenti, come Lei faceva
notare; attualmente, per dare conoscenza di quanto è stato fatto,
perché il problema viene eseguito, a Pila si è provveduto alla
depurazione delle acque luride provenienti dal complesso
immobiliare dell'albergo Lion Noir, così come quelle provenienti
dalle baracche, dai refettori destinati al personale della Società
ALPILA, l'Ufficio del Medico Regionale sorveglia attentamente
l'espansione edilizia della zona ed è in diretto rapporto proprio
con i costruttori per l'attuazione al momento opportuno, del citato
impianto di depurazione, quindi il controllo c'è già in questo
momento. Sarà anche opportuno che poi il Comune di Gressan stesso
faccia sentire questa preoccupazione diretta alla Società.
Comunque, per quanto riguarda quanto è di nostra competenza, non
appena avremo il progetto particolareggiato, ci interesseremo
dell'impianto di depurazione e di tutto ciò che avverrà a valle di
questo impianto, che è la parte più, diciamo, importante e si
vedrà, o il tipo di trattamento o al limite una canalizzazione
addirittura, per poi immetterla in fognature per portare via le
acque luride.
Personnettaz
(D.P.)
- Chiuso l'argomento, passiamo
all'oggetto n. 11.,
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK