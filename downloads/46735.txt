Consiglio Regionale della Valle d'Aosta - Oggetto del Consiglio n. 3114 del 10 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3114 del 10 gennaio 2024 - Resoconto
OGGETTO N. 3114/XVI - Interrogazione: "Problematiche relative
ai servizi e agli applicativi forniti dalla società INVA agli Enti
locali".
Bertin (Presidente) -
Punto n. 13. Risponde l'assessore
Caveri.
Caveri (AV-VdA Unie) -
In effetti la società INVA
supporta gli Enti locali nell'ambito di una strategia che ha un
valore regionale in favore dell'innovazione digitale e la logica è
quella di sistema e anche di finanza pubblica, perché più ci si
mette assieme, anche come Enti locali, e meno si spende per una
serie di servizi. Il servizio mette a disposizione degli Enti
locali una soluzione
cloud
, unica e integrata per
l'informatizzazione di processi amministrativi e gestionali che
sono affari generali, atti finanziari e demografici, tributi,
ufficio tecnico. La soluzione è basata sul prodotto
Sicraweb
del fornitore Maggioli, acquisito attraverso un'apposita gara che è
stata concordata con il CPEL ed è installata questa soluzione
tecnica presso il Data Center unico regionale, erogando un servizio
cloud che è certificato Agid. Da notare che il sistema funziona
ormai da molto tempo al Comune di Aosta. L'iniziativa ha consentito
di centralizzare tutte le procedure di acquisto e aggregare il
fabbisogno con un'evidente riduzione dei costi complessivi
sostenuti dagli Enti locali; era stata fatta anche una simulazione
su quanto si sarebbe risparmiato mettendosi assieme. I servizi
erogati agli Enti locali sono di diversa natura e possono essere
così classificati per natura: assistenza tecnica, servizi di
connettività, fonia VOIP, servizi in modalità cloud, posta
elettronica PEC e gestione domini
Internet
, reti
tecnologiche, sicurezza, servizi di videosorveglianza, servizi di
videoconferenza.
Faccio notare incidentalmente che una serie di questi servizi
hanno ottenuto anche per molti Comuni della Valle d'Aosta dei
finanziamenti PNRR: per esempio, il PNRR giustamente cerca di
rendere omogenei i siti Internet dei Comuni sulla base di alcuni
obblighi che ci sono rispetto all'informazione dei cittadini. Gli
enti attivi sono ventidue, diciassette Comuni e tre
Unités des
Communes
e due altri enti, attivazioni già pianificate nel 2024
otto, per un totale di trenta. Evito di leggerle i Comuni, poi le
darò la risposta.
Secondo punto: come già sottolineato, i servizi messi a
disposizione degli Enti locali sono stati acquisiti in INVA tramite
la gara. La soluzione è basata sul prodotto di cui le ho detto ed
è, come dicevo, installata presso il Maggioli.
Sulla terza domanda, che credo sia la più importante, le
problematiche oggi riscontrate sono prevalentemente attribuibili
all'introduzione di un nuovo sistema informativo che presenta degli
impatti significativi dovuti al cambiamento dell'operatività da
parte degli utenti, oltre a richiedere un impegno notevole anche
per i dipendenti dell'ente per l'attività di formazione, recupero
dati e introduzione di nuovi processi gestionali. Sono stato
incaricato dal Presidente di occuparmi di alcune di queste
questioni che si sono create e le tipologie sono molto varie; devo
dire che l'impressione in certi casi è che ci sia un atteggiamento
conservatore, cioè chi si è abituato nel tempo ad adoperare un
certo tipo di sistema e di
software
tendenzialmente è
piuttosto restio ad andare verso un sistema diverso. Tutte le
problematiche emerse nel corso del progetto sono state prese in
carico dal servizio di supporto e assistenza messo a disposizione
dal fornitore della soluzione software.
Per garantire un massimo supporto agli enti nelle fasi di avvio,
quindi è un
avvio in progress
, c'è già chi - per esempio, il
Comune di Sarre - si è del tutto stabilizzato sul funzionamento di
questo sistema, sono state pianificate dalla società INVA queste
attività di supporto con numerose giornate di formazione,
assistenza e affiancamento in loco per supportare gli Enti nei
nuovi processi di gestione.
In ultimo ho incontrato personalmente Salvatore Volo, che è il
direttore commerciale della Maggioli, per far presente che ci sono
state delle lamentele sul mancato funzionamento e su alcune
criticità nel trasferimento dei dati e devo dire che fa piacere che
questa
moral suasion
abbia avuto un esito positivo, perché
la Maggioli nei prossimi mesi aprirà una filiale ad Aosta nella
prospettiva d'incrementare l'assistenza agli Enti locali per un
utilizzo sempre più efficace del nuovo sistema informativo.
Aggiungo solo che le darò le due tabelle molto più specifiche
sui servizi per ciascuno dei Comuni che sono stati interessati.
Presidente -
La parola al consigliere Aggravi.
Aggravi (RV) -
Ringrazio l'Assessore per la risposta,
sicuramente quando si hanno dei cambiamenti, in particolare quando
il cambiamento è digitalizzato o dovrebbe essere digitalizzante,
chi è restio a questo cambiamento... o comunque azioni o
propensioni di natura conservativa o quasi anche ludistica in
alcune situazioni sono maggiori. È vero che sono direttamente
proporzionali al linguaggio e ai metodi che vengono utilizzati
spesso da chi gestisce le migrazioni. Adesso non voglio portare
alla nota
querelle
tra gli ingegneri e gli economisti, non
me ne vogliano, però oggettivamente bisogna anche comprendere che
un utente, che magari per "N" anni ha utilizzato un certo tipo di
applicativo, da un giorno all'altro si trova a doverne utilizzare
uno completamente differente, e magari neanche del tutto
performante, quindi bisogna anche gestire il cambiamento, perché il
cambiamento non è un dato di fatto.
Devo essere onesto che quest'iniziativa nasce però da tutta una
serie di segnalazioni avute più o meno in chiaro, dove sicuramente
una quota parte può essere anche dovuta a una preoccupazione, a una
difficoltà di cambiamento, ma in altre, quelle che ci hanno messo
un pochettino più in allarme... e giustamente come lei ha ben
capito sulla domanda 3... è il fatto che ci viene segnalato - e su
questo vorrei portarle un'ulteriore attenzione rispetto al lavoro
che viene fatto - che alcuni di questi applicativi non sono
totalmente allineati ai bandi PNRR, con il rischio appunto
d'inficiare poi il raggiungimento dell'obiettivo e quindi di
ottenere il finanziamento. Questo sarebbe ulteriormente un
problema, sicuramente sappiamo che ci sono delle tempistiche da
rispettare e i bandi spesso sono anche estremamente complessi e
complicati. Su questo punto quindi io le chiederei di fare
ulteriori verifiche.
Ben venga la
moral suasion
nei confronti del fornitore e
ben venga che il fornitore scelga anche una presenza territoriale,
che comunque non potrà mai sostituire il mondo digitalizzato, lo
stiamo vedendo direttamente. Sicuramente noi terremo in
considerazione ogni altra segnalazione che ci verrà fornita ed
eventualmente, soprattutto nei casi di segnalazioni più dirette o
più comprensibili o soprattutto puntuali, ci permetteremo di
segnalare alle strutture competenti direttamente quanto ci viene
portato, proprio perché l'obiettivo - che penso sia comune - non è
soltanto di raggiungere i finanziamenti che vengono da fonti più o
meno terze - perché poi alla fine da qualche parte i fondi PNRR
arrivano, e sappiamo da dove arrivano, che siano a prestito o a
contributo, arrivano poi sempre dai soliti membri dell'Unione
europea che contribuiscono al suo bilancio -, ma anche a ottenere
efficienza e soprattutto minor costi nei confronti degli operatori
e dei cittadini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK