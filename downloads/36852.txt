Consiglio Regionale della Valle d'Aosta - Oggetto del Consiglio n. 768 del 10 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 768 del 10 ottobre 2014 - Resoconto
OGGETTO N. 768/XIV - Interpellanza: "Istituzione di un tavolo
di mediazione per un riconoscimento dei danni arrecati dalla
società Telcha ad operatori economici della città di
Aosta".
Presidente
- Per l'illustrazione la parola al Consigliere
Gerandin.
Gerandin (UVP) -
Merci, merci Président.
Ammetto, ecco, che questa interpellanza è stata presentata prima
che il Presidente del Consiglio nelle sue comunicazioni dicesse che
la petizione popolare, che era stata presentata da oltre settanta
firmatari, di gente che...commercianti, operatori economici fosse
stata accettata. Detto questo, io ritengo che quantomeno sia
opportuno, comunque, discutere questa interpellanza per due motivi.
Perché è chiaro che l'interpellanza era rivolta sicuramente al
Presidente del Consiglio, che ha fatto il suo dovere, ha detto che
per quello che lo riguarda, questo tavolo, che viene chiesto da
parte, da parte dei firmatari della petizione popolare, diciamo,
venga attivato. Ma anche perché comunque questa petizione è stata
rivolta anche al Presidente della Giunta regionale e ai Capigruppo
e di conseguenza, gli eletti in Consiglio regionale.
Parto, parto da una mia iniziativa molto simile che io avevo già
proposto il 4 luglio, nella quale chiedevo oltre a quella che era
un po' l'esecuzione crono programma dei lavori, chiedevo anche se
era intenzione di questa Amministrazione:
"farsi promotrice di
una iniziativa con Telcha, affinché
vi sia
un
riconoscimento danni per le attività produttive e commerciali
danneggiate dai cantieri"
. In quell'occasione lei, Assessore,
mi rispose che non era un problema che riguardava l'esecutivo, non
riguardava la Giunta, non riguardava chiaramente neanche lei, era
un problema tra privati. Già in quell'occasione, io le ricordai che
c'era comunque all'interno di questa Telcha, c'era un'importante
presenza di un capitale che io ritengo chiaramente pubblico, perché
oltre il 28 per cento di partecipazione da parte del gruppo Energie
comunque fa di sé che ci sia una quota importante all'interno di
questa società. Ma poi gli eventi sono andati avanti, ecco, per cui
questa iniziativa, questa petizione popolare del tutto, diciamo,
autonoma, nata da esigenze reali, vive... Presentata, ecco, a fine
estate, per cui a settembre, anche a seguito di una verifica
effettiva di quelli che sono stati i danni economici, che questi
interventi hanno fatto sul...per quel che riguarda l'attività
commerciale delle zone interessate. Per cui questa iniziativa del
tutto autonoma, torno a dire, a nostro parere merita particolare
attenzione, perché? Perché sappiamo le difficoltà che in questo
momento sta vivendo il commercio e gli operatori economici, quelli
che comunque gestiscono esercizi commerciali o quant'altro.
Sappiamo che purtroppo abbiamo avuto un'estate molto travagliata.
Sappiamo che la crisi economica colpisce duramente. Sappiamo che a
fine anno, entro fine anno, ci sono importanti scadenze di
pagamenti per quel che riguarda tasse, contributi e quant'altro.
Pertanto a noi è parso veramente, diciamo, importante dare voce e
soprattutto mettere insieme questo tavolo, mettere in piedi questo
tavolo di mediazione tra Regione, Comune, Telcha e una
rappresentanza di coloro che hanno sottoscritto la petizione. Dico
questo perché vorremmo che anche il Governo regionale, che lei
rappresenta, dia un'indicazione di questo genere, perché poi
dispiacerebbe, ecco, magari, poi, trovarsi a cospargersi il capo di
cenere, magari quando le attività chiudono, magari quando sono in
difficoltà. Non è stata, a nostro parere, una petizione né
provocatoria, né, diciamo, con toni aspri, è una dichiarazione
pubblica di un momento di difficoltà, in cui l'Amministrazione
regionale non può tirarsi da parte, come non lo può fare il Comune
di Aosta. E dico questo: ritengo importante la risposta che lei ci
darà. Perché, veramente sono dei
rumor
, sono delle voci, ma
a noi risulta che qualcuno di Telcha, anche di quei vertici, abbia
detto: ma io a quel tavolo non mi presento. Sarebbe veramente un
pessimo segnale, ecco, se noi, in quanto Amministrazione regionale,
in quanto soci con una partecipazione importante, non obbligassimo
Telcha a sedersi a quel tavolo e quantomeno parlare per vedere se
ci sono delle opportunità per uscire da questo momento di grande
difficoltà.
Ora, noi lo sappiamo che questa fretta, questa urgenza deriva
dal fatto che Telcha ha avuto importanti finanziamenti europei, per
cui i tempi per ultimare i lavori erano uno dei motivi per cui è
stata fatta questa deroga. Perché ricordiamoci, un intervento del
genere fatto da un privato, ma non del genere, un intervento molto
limitativo, fatto da un privato non avrebbe avuto l'autorizzazione
da parte del Comune di Aosta perché ci sono dei periodi in cui non
si possono fare scavi, non si possono fare interventi. Questo è un
intervento di interesse generale per cui l'Amministrazione comunale
ha ritenuto opportuno andare in deroga. Dicevo, sappiamo che ci
sono questi tempi da rispettare, altrimenti i finanziamenti
sarebbero...avrebbero perso questi finanziamenti europei, e parlo
di oltre 6 milioni di euro per cui lei lo sa benissimo, però, ecco,
queste deroghe non devono essere fatte sulla pelle dei cittadini.
Queste eccezioni con cui abbiamo permesso di danneggiare le
attività commerciali non devono essere fatte a discapito di coloro
che poi le tasse le pagano, di coloro che poi sono in un momento di
palese difficoltà.
Pertanto le nostre domande sono molto precise, ecco, si chiede
se è intenzione di istituire un tavolo di mediazione, se a detto
tavolo ci sia anche una rappresentanza delle forze di minoranza, io
mi auguro, poi non sarà lei che potrà darmi questa risposta, ma mi
auguro che questa richiesta venga recepita anche dal Consiglio, dal
Presidente del Consiglio, ecco perché, tenuto che ha accettato
questa petizione popolare. E soprattutto i tempi, ecco, perché
mettere in piedi un tavolo a babbo morto, quando poi la gente
è....non ha potuto rispettare scadenze, pagamenti di tasse e
imposte, sarebbe veramente piangersi addosso a tempo scaduto.
Pertanto, ecco, noi vogliamo capire con attenzione, se ci sarà
questo impegno del Governo a - qualora istituito questo tavolo di
confronto, di mediazione - a far partecipare...che imponga le
proprie quote societarie affinché, perché la Telcha si sieda a
questo tavolo. Grazie.
Presidente -
Per la risposta, la parola all'Assessore
Marquis.
Marquis (SA) -
Grazie Presidente.
Buongiorno colleghi, ho ascoltato con attenzione l'interpellanza
che è stata presentata. È indubbiamente un argomento di grande
interesse, per il quale è stata presentata una petizione di natura
popolare e sottoscritta da settantuno operatori commerciali che
eserciscono un'attività in via Torino, via Festaz, via Vevey e via
Garibaldi. Sostanzialmente nell'ambito dei lavori di posa della
rete di teleriscaldamento i commercianti sostengono e lamentano una
forte riduzione degli incassi delle loro attività e questo è
avvenuto in un momento già particolarmente difficile per l'economia
generale.
Le ragioni sulle quali viene chiesto un tavolo di mediazione,
che si evince dal documento presentato, fondano nel fatto che in
Telcha sia presente CVA, e quindi una controllata dalla Regione nel
capitale pubblico. È innegabile che i lavori abbiano comportato sul
territorio cittadino un disagio, perché sono lavori di grande
entità e di grande impatto sulla viabilità. Tuttavia il fatto che
sia stata presentata la petizione, che è stata resa ammissibile
ieri dalla Presidenza del Consiglio, che tra l'altro ha inviato
tutto il materiale assegnandolo alle Commissioni competenti e agli
Assessorati interessati da questa vicenda per le attività
istruttorie, mi fa dire che oggi non sarebbe nella mia facoltà
esprimermi nel merito di questo argomento e quantomeno sarebbe non
rispettoso del ruolo dell'Assemblea, che si deve esprimere.
Quindi questo è un tema, che viene avviato dalle Commissioni, io
immagino vista l'importanza dell'argomento che ci si possa lavorare
fin dai prossimi giorni per fare delle valutazioni esaustive e
complete su un argomento che è assai complesso. Potranno essere
fatti tutti gli approfondimenti per cercare di orientare l'azione
del Consiglio nel migliore dei modi per risolvere questa
problematica che riteniamo che sia particolarmente importante.
Grazie.
Presidente -
Per la replica, la parola al Consigliere
Gerandin.
Gerandin (UVP) -
Merci Président.
Beh, è chiaro, nessuno voleva mancare di rispetto all'Assemblea,
ci mancherebbe ancora. Nelle mie premesse ho detto che questa
iniziativa è nata prima che il Presidente comunicasse, diciamo,
l'accettazione della petizione popolare.
Detto questo, io non penso che sia mancare di rispetto
all'Assemblea se, tenuto conto di come lei giustamente ha detto,
questa petizione è stata assegnata alle competenti Commissioni e
anche all'Assessorato, dire che per quanto riguarda l'esecutivo,
che lei in questo momento rappresenta, ci sia la disponibilità, poi
l'atto formale, per la carità, è un atto che deve mantener fede
al...sia rispettoso nei confronti dell'Assemblea. Ma è importante,
ecco, tenuto conto che lei, le ricordo, nella mia interpellanza
precedente aveva detto che era un problema che non ci riguardava e
che riguardava un discorso tra privati. Ora, noi questo, Assessore,
non lo accettiamo, ecco, che lei ci dica che è un discorso tra
privati, non lo accettiamo perché un discorso tra privati avrebbe
una logica se trattassimo tutti alla stessa maniera. Tenuto conto
che Telcha ha avuto un trattamento di tutto favore, di tutto
favore, a cominciare dal, devo dire, dall'assegnazione di fondi
europei che hanno di fatto accelerato i tempi, perché sappiamo che
i fondi europei, se non si rispettano i tempi, si perdono, per cui
legittimo questo passaggio, ma ha avuto dei favori anche lasciando
lavorare in un periodo che di fatto, e lei ha ammesso, ha creato un
innegabile disagio e un danno economico. Pertanto io
sinceramente...si sente in questi giorni una campagna promozionale
incentivante Telcha per gli allacciamenti. Beh, io penso che la
prima campagna che dovrebbe fare Telcha è avere un po' di rispetto
per quelle attività che in questo momento sono in sofferenza che
hanno patito, venendogli incontro. Io nella mia precedente
interpellanza avevo proposto: ma perché il primo passo che potrebbe
fare Telcha non è quello di dire applichiamo le tariffe ridotte che
l'Amministrazione regionale ha contrattato per gli edifici
comunali...gli edifici regionali. Potrebbe essere un passo avanti,
come potrebbe essere un passo avanti dire: creiamo un fondo per
provare ad aiutare eventualmente chi in questo momento è in
difficoltà. Ma sono tanti, ecco, gli aspetti che si possono fare,
tanti possono essere i passaggi che possono essere adottati in
situazioni così delicate. Certo, certo che il...che la cosa più
inspiegabile sarebbe una sorta di...non so, dire me ne lavo le
mani, alla Ponzio Pilato, dire, boh, alla fine è un problema che
riguarda una società che prevalentemente è a capitale privato, per
cui facciano un'azione legale. Ma lei sa benissimo che in questo
momento dove i fondi...i contributi a fondo perso, gli aiuti sono
molto difficili, le banche chiudono i cordoni e l'imposizione è una
imposizione vessatoria da parte dello Stato, chiaramente non sto
parlando della Regione, avere esercizi commerciali o operatori
economici che chiudono le serrande, sarebbe veramente una
sconfitta, una sconfitta per tutti, anche per lei, Assessore. Penso
che su questo non abbia dubbi in merito. Sa benissimo che quando un
edificio commerciale chiude, difficilmente riapre o comunque non
riapre in tempi brevi o comunque non riapre più chi ha avuto dei
problemi in questo momento di sopravvivenza. Perché io ritengo che
quello che viene chiesto da questi oltre settanta firmatari, e
aggiungo, mi risulta che ci sia un ulteriore elenco che si è
aggiunto, per cui siamo forse vicini ai cento, ecco, tanto per
dire. È un grido di allarme, è un grido d'allarme nel senso che
dicono: noi non ce la facciamo più, le nostre attività sono a
rischio. Questo è quanto volevamo sentire da parte sua, è un
impegno di dire: noi come Governo, qualora istituito, faremo sì che
tramite il nostro socio, il nostro socio pubblico, perché io
ritengo che il gruppo Energie sia a tutti gli effetti
pubblico...per cui un gruppo appartenente alla Regione, obblighi
Telcha a essere a questo tavolo e soprattutto lo obblighi ad
ascoltare e a fare delle proposte che vadano nel senso di risolvere
questi problemi, perché poi se si siedono, ascoltano, e fanno
orecchie da mercante, ci perde Telcha, ma ci perde la politica, ma
ci perde anche la credibilità dell'Assessorato stesso. Grazie.
Président
- Point 29 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK