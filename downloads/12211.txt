Consiglio Regionale della Valle d'Aosta - Oggetto del Consiglio n. 3106 del 6 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3106 del 6 febbraio 1992 - Resoconto
OGGETTO N. 3106/IX Modalità di intervento finanziario della
Regione a favore di comuni, comunità montane e istituzioni private
per l'organizzazione e la gestione di centri diurni estivi per
l'infanzia durante l'anno 1992 - Approvazione ed impegno di
spesa.Errore. L'origine riferimento non è stata trovata.
Presidente
Do lettura della proposta di deliberazione
iscritta al punto 48 dell'ordine del giorno.
Deliberazione Il Consiglio
- richiamata la legge regionale 1° giugno 1984, n. 17;
delibera
1°) di stabilire le seguenti modalità di intervento finanziario
della Regione per l'organizzazione di centri diurni estivi per
l'infanzia, durante la prossima stagione estiva 1992:
A. Interventi a favore dei comuni e comunità montane
- assegnazione di un contributo di lire 13.500
(tredicimilacinquecento) per ogni giorno di effettiva presenza dei
minori nei centri;
- assegnazione di un contributo, nelle spese di trasporto dei
bambini e per l'acquisto di attrezzature e materiale didattico,
pari al 50 percento delle spese effettivamente sostenute;
- rimborso agli enti gestori delle spese occorse per il
personale aggiunto assistente i minori portatori di handicap;
- rimborso agli enti gestori delle spese occorse per
l'organizzazione di brevi corsi di formazione per i coordinatori
dei centri e per il personale educativo, fino ad un massimo di lire
6.000.000;
B. Interventi a favore di istituzioni private
- assegnazione di un contributo di lire 6.750
(seimilasettecentocinquanta) per ogni giorno di effettiva presenza
dei minori nei centri;
- rimborso delle spese per il personale aggiunto per
l'assistenza a minori portatori di handicap;
- rimborso delle spese per l'organizzazione di brevi corsi di
formazione per i coordinatori dei centri e per il personale
educativo, sino ad un massimo di lire 1.200.000;
2°) di approvare e impegnare la spesa di complessive lire
500.000.000 (cinquecentomilioni), dando atto che la stessa graverà
sul capitolo 61140 del bilancio di previsione della Regione per
l'anno 1992 "Contributi per l'assistenza ai minori presso colonie
estive marine e montane", che presenta la necessaria
disponibilità;
3°) di rinviare a successivi provvedimenti deliberativi la
liquidazione dei suddetti contributi ai singoli enti gestori anche
mediante erogazione di acconti;
4°) di stabilire che gli indirizzi organizzativi dei centri
estivi diurni saranno fissati con circolare dell'Assessore alla
Sanità ed Assistenza sociale.
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Credo che anche questo provvedimento
sia chiaro. Si tratta di stabilire le modalità di intervento e di
finanziamento in ottemperanza alle disposizioni dell'articolo 10
della legge 17 del 1984, concernente interventi finanziari della
Regione a favore di comuni, comunità montane ed istituzioni
private, per l'organizzazione dei centri diurni estivi per
l'infanzia durante la prossima stagione estiva.
La spesa complessiva ammonta a lire 500 milioni e viene
ripartita ogni anno di questi tempi con le stesse modalità per
poter organizzare le vacanze estive dei bambini.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je me permets de faire une remarque à
propos de la formation des coordinateurs. On dit
"Interventi a
favore dei comuni e comunità montane:... - rimborso agli enti
gestori delle spese occorse per l'organizzazione di brevi corsi di
formazione per i coordinatori dei centri e per il personale
educativo, fino ad un massimo di lire 6.000.000... Interventi a
favore di istituzioni private:...- rimborso delle spese per
l'organizzazione di brevi corsi di formazione per i coordinatori
dei centri ed il personale educativo, sino ad un massimo di lire
1.200.000;".
Le problème que je pose est plutôt pour le futur, si ce n'est
pas possible pour l'année à venir, de trouver un système pour
comprendre ce que signifie
"brevi periodi di formazione"
,
car autrement d'un côté il y a l'intervention jusqu'à 6 millions
pour prévoir un cours d'un certain niveau et pour les privés on
prévoit un cours différent.
Ce serait bien de donner des indications qui soient à même de
qualifier le personnel. Ce qui est intéressant pour le secteur
public ainsi que pour les communes et pour les communautés de
montagne.
C'est une suggestion. Si l'Assesseur veut la retenir et surtout
la discuter avec les intéressés pour savoir si on peut au moins
trouver un système de formation qui puisse être fait ensemble. Ce
serait intéressant de mettre le personnel dans les conditions
d'avoir une disponibilité de formation analogue. C'est dans ce sens
que j'invite l'Assesseur à retenir...
Presidente
Se nessuno chiede la parola, pongo in
votazione la proposta di deliberazione della quale abbiamo dato
lettura.
Esito della votazione
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK