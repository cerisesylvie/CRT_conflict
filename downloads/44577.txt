Consiglio Regionale della Valle d'Aosta - Oggetto del Consiglio n. 1550 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1550 del 26 maggio 2022 - Resoconto
OGGETTO N. 1550/XVI - Interrogazione: "Revoca
dell'assegnazione delle autorimesse site negli immobili di
proprietà dell'ARER agli utenti che ne abbiano modificato la
destinazione d'uso".
Bertin (Presidente) -
Punto n. 30. Risponde l'assessore
Barmasse.
Barmasse (UV) -
. La prima domanda è: "Se le segnalazioni
menzionate corrispondono a verità - è una segnalazione su un
quotidiano - e in caso affermativo se l'ARER abbia provveduto a
revocare l'assegnazione dell'autorimessa agli utenti che ne hanno
modificato la destinazione d'uso".
In riferimento alla richiesta in oggetto, gli uffici hanno
provveduto a chiedere informazioni ad ARER, che riferisce quanto
segue: l'articolo cui fa riferimento il testo dell'interrogazione è
datato 26 giugno 2020 e da allora non risulta all'Azienda che siano
comparsi altri articoli su tale argomento; né all'epoca
dell'articolo né successivamente sono pervenute all'ARER
segnalazioni di presunte attività penalmente rilevanti svolte
all'interno dei box, tali da poter supportare le doverose denunce
ai competenti organi di Polizia per gli accertamenti del caso.
Non di meno, immediatamente dopo la comparsa del menzionato
articolo, l'Azienda si è fatta parte attiva nell'eseguire
sopralluoghi finalizzati ad accertare lo svolgimento di eventuali
attività in contrasto con la destinazione d'uso dei box, nulla
riscontrando se non l'occasionale stoccaggio di materiale
vario.
Per tali ragioni ad oggi non sono stati chiusi i contratti di
locazione di autorimesse site in Aosta, Via Capitano Chamonin
n.23/A. Resta inteso che qualora dovessero pervenire segnalazioni
specifiche di attività penalmente rilevanti condotte all'interno di
un determinato box, l'Azienda procederebbe immediatamente con le
denunce del caso e, se accertate, con la chiusura del relativo
contratto.
Presidente -
Replica il consigliere Manfrin.
Manfrin (LEGA VDA) -
Grazie, Assessore, per la sua
risposta, ovviamente pensavo fosse ultroneo aggiungerlo ma a questo
punto è evidente che ultroneo non era: le segnalazioni di quanto
avvenuto, chiaramente hanno continuato ad arrivare oltre la data
legata l'articolo, ovvero la redazione, interrogata nel merito, ha
confermato che al di là dell'indicazione che lei ha citato,
continuano a pervenire segnalazioni di utilizzo distorto di quelle
che sono le autorimesse e non solo.
Io credo che questo possa aprire un capitolo interessante perché
- come noi sappiamo e come giustamente anche tra le righe ha fatto
comprendere lei, - l'ARER, così come in generale l'ente Regione, ha
la possibilità di poter effettuare delle ispezioni negli alloggi ma
anche nelle autorimesse, e credo che le autorimesse siano
sicuramente un punto da cui partire: sono effettivamente numerose
le segnalazioni che pervengono rispetto all'utilizzo distorto, a
partire appunto proprio dai garage, da chi li trasforma in
residenza, da chi li utilizza per attività commerciali, da chi li
utilizza per stoccare delle merci di dubbia provenienza. Insomma,
direi che ce n'è abbastanza per aprire un intero capitolo.
Una verifica a campione su quella che è per lo meno per esempio
una parte del Quartiere Cogne potrebbe sicuramente fugare alcuni
dubbi e potrebbe fare in modo che anche le persone che vedono
effettuare queste azioni possano capire con effetto di deterrenza
che probabilmente quelle azioni non vanno più poste in essere, con
tutto che, come lei ricorderà, in quei garage sono stati trovati
anche dei cadaveri, come ricorderà bene recenti storie di cronaca
nera e quindi probabilmente questi ritrovamenti hanno fatto sì che
forse qualcuno ritenesse che quelle strutture fossero magari meno
frequentate o più coperte allo sguardo di altri luoghi.
La ringrazio ovviamente per aver riportato quelle che sono state
le verifiche e ringrazio l'ARER per averle effettuate in maniera
tempestiva; quello che chiedo è che queste verifiche non debbano
avvenire soltanto a seguito di segnalazioni - che comunque sono in
ogni caso abbastanza frequenti - ma che ci sia una programmazione
di azioni volte a verificare l'utilizzo che gli assegnatari fanno
di queste autorimesse e anche degli alloggi, e fare in modo che non
si deroghi alle destinazioni d'uso ma che queste strutture vengano
utilizzate per quello per cui sono predisposte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK