Consiglio Regionale della Valle d'Aosta - Oggetto del Consiglio n. 1286 del 20 aprile 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1286 del 20 aprile 2005 - Resoconto
OGGETTO N. 1286/XII - Accesso del pubblico all'antico
criptoportico sotto la Cattedrale di Aosta. (Interpellanza)
Interpellanza
Premesso:
- che le vestigia romane costituiscono, per la città di
Aosta, uno dei principali fattori di attrazione turistica e sono
oggetto di studio da parte di esperti e di scolaresche;
- che il 23 marzo scorso è stata inaugurata l'apertura del
lato est dell'antico criptoportico sotto la Cattedrale di
Aosta;
- che il sito rappresenta una delle testimonianze più
suggestive della romanità nella nostra regione;
- che l'accesso al pubblico è però limitato a sole tre ore
settimanali, il giovedì pomeriggio;
ciò premesso, i sottoscritti Consiglieri regionali
Interpellano
l'Assessore delegato per sapere se è possibile disporre
l'accesso al sito anche durante i giorni festivi, al fine di
permettere una maggiore fruibilità da parte degli interessati: in
caso affermativo, se intende procedere in tal senso ed entro quali
tempi.
F.to: Tibaldi - Lattanzi
Presidente - La parola al Consigliere Tibaldi.
Tibaldi (CdL) - L'interpellanza verte su un tema specifico, in
particolare sull'accesso al pubblico del criptoportico che esiste
sotto la Cattedrale di Aosta: un reperto dell'antichità romana che
è stato inaugurato recentemente, anche con un rilievo mediatico di
tutto interesse come si meritava, abbiamo visto sia la televisione,
sia gli organi di stampa dedicare attenzione a questo evento e
abbiamo sentito l'Assessore esprimere un analogo sentimento di
attenzione per tale risultato. Naturalmente la struttura è stata
aperta al pubblico poco prima di Pasqua con altrettanto interesse
da parte di esperti, studiosi e turisti che si sono riversati per
visitarlo. Il giorno di Pasquetta però questo sito era chiuso e
tale chiusura ha destato perplessità non solo negli interpellanti
che oggi propongono il problema all'Assessore, ma in molte persone,
direi anche residenti che in periodi festivi possono recarsi a
visitare le bellezze dell'antichità.
Sappiamo che, se viene limitata la fruizione di questi beni, si
perde anche nel far conoscere le potenzialità al pubblico e si
perde in termini di attrattività turistica. Chiediamo quindi
all'Assessore se è possibile prevedere un accesso al sito anche
durante i giorni festivi, perché si comprendono bene le esigenze di
restauro complessivo dell'opera, però si devono conciliare queste
esigenze con la possibilità di recarsi a visitare una struttura
come il criptoportico durante i giorni feriali. Domandiamo se non
sia opportuno estendere questa fruibilità anche ai giorni festivi
e, in caso affermativo, se le sue intenzioni vanno in tale
direzione e quali sono i tempi previsti. Dicevo che è un argomento
che ha avuto inizio da questo caso per potersi estendere al
generale. Vi sono numerosi reperti dell'antichità classica in
particolare che oggi non sono particolarmente visitabili dal
pubblico; non so se l'Assessore ha voglia di divagare un attimo
nell'affrontare in termini più ampi anche questo discorso nel
fornire la risposta all'interpellanza che oggi le proponiamo.
Presidente - La parola all'Assessore all'istruzione e cultura,
Charles Teresa.
Charles (UV) - Je suis la première qui est convaincue qu'il
faudrait pouvoir ouvrir les jours de fêtes tous les sites possibles
et même les autres jours avec des horaires plus prolongés. Cela
dit, il faut tenir compte que le personnel qui normalement fait son
service dans ce secteur a souvent pour de nombreuses raisons les
absences les plus prolongées que d'autres catégories, parce que
souvent c'est de personnes qui probablement n'ont pas la chance
d'avoir une bonne santé, il y a des problèmes de ce genre, je suis
la première convaincue qu'il faudrait ouvrir beaucoup plus et avoir
plus de personnel, mais il faut faire les comptes aussi avec la
réalité.
En réponse à cette interpellation je voudrais préciser qu'à
travers une lettre du 18 janvier 2005, adressée au Bureau du
personnel, le Département culture a établi la demande annuelle de
personnel opérant de surveillance, à temps déterminé, nécessaire
pour que soient ouverts tous les jours les sites déjà accessibles
au public (châteaux, musée, théâtre, tout l'ensemble de Saint-Ours
et ainsi de suite). Nous prévoyons d'engager 2 surveillants de plus
que les années passées pour les assigner à la surveillance du
cryptoportique dont vous parlez. Pour l'instant, il n'a pas été
possible de la part du Bureau du personnel de procéder à
l'assignation de personnel en plus pour la raison que ce Bureau est
tenu de contenir les dépenses pour ce personnel dans les limites de
l'affectation de fonds budgétaires de l'année précédente.
La Direction des activités culturelles, compte tenu du personnel
à sa disposition, n'a pas pu prédisposer une ouverture différente
que celle qui a été prévue pour le moment - un seul jour par
semaine -, puisque pendant les jours fériés les problèmes relatifs
à la présence en service des surveillants ont augmenté: les
contrats syndicaux, en effet, prévoient la jouissance de droit, de
la part de tous les employés, d'un pourcentage minimum de jours
fériés, ce qui est la cause du mauvais fonctionnement de
l'alternance du personnel pendant ces jours-mêmes. Je peux vous
dire par exemple que pendant la "Semaine de la culture" tout sera
ouvert y compris le dimanche, mais que pour le moment, à mon grand
regret, on ne peut pas faire autrement, mais que la chose me tient
à cœur, cela c'est sûr et je tiendrais compte
aussi de vos observations.
Presidente - La parola al Consigliere Tibaldi.
Tibaldi (CdL) - Assessore, da un lato, apprezziamo le sue buone
intenzioni nel cercare di estendere l'accessibilità ad opere
dell'antichità come il criptoportico romano; dall'altro, ci
preoccupano e non poco certe affermazioni che vanno ad imputare ad
una carenza di personale - lei ha detto forse anche per problemi di
salute - in merito alla sorveglianza di questi siti. Ci risulta che
periodicamente venga reclutato personale a tempo determinato per
assistere alle varie iniziative espositive, o comunque di
sorveglianza a siti archeologici come questo. Lei adesso dice che
vi mancano 2 persone per poter estendere l'orario di fruibilità, ma
ci sembra paradossale questa situazione, anche perché sembra che la
Regione abbia scoperto l'esistenza di tali bellezze solo l'altro
ieri. Vediamo come l'Assessore Caveri cerchi di inventarsi i
contenuti e le motivazioni per attrarre turisti in Valle d'Aosta,
fra queste vi è anche quella dei 10 metri di neve che cadono in
Valle, quindi per attirare un certo tipo di turismo dedito allo
sport, abbiamo bellezze di grande rilevanza, perché la romanità da
noi ha lasciato una traccia che è indelebile; è stato riportato
alla luce un monumento che giaceva sotto il foro romano che ha
un'importanza notevole e lei lo ha ribadito con alcune parole
cariche di sentimento definendolo un monumento fra i più
straordinari e commoventi della romanità. È paradossale però che,
di fronte a questa meraviglia, non solo da parte sua, ma da parte
anche della Giunta vi sia una limitazione derivante dal personale,
da una cattiva programmazione del personale, perché non penso si
tratti semplicemente di numeri di persone che possono dedicarsi
alla sorveglianza di questi siti, anche perché regolarmente vediamo
che vi sono concorsi per accedere ai ruoli regionali e penso sia
riduttivo voler relegare le responsabilità a una carenza di
personale. Crediamo si tratti di mentalità, di un approccio diverso
e che la Giunta - non voglio semplicemente indirizzare su di lei
delle precise responsabilità politiche - debba orientare, e questo
penso possiate farlo in sinergia con l'Assessore al turismo, e
attrarre turismo culturale, turismo di studio, turismo che è
interessato alle nostre opportunità artistiche e storiche non solo
con una campagna promozionale, ma anche con la possibilità che
all'immagine segua anche una concretezza nei fatti, cioè che si
possa accedere a questi siti.
Ci limitiamo a queste considerazioni, esprimiamo rammarico,
ricordo che lo scorso anno venne organizzata dal Ministero dei beni
culturali una "Giornata dei beni culturali", dove la domenica in
tutta Italia si poteva accedere gratuitamente a determinati
castelli, musei; in Valle d'Aosta l'unico sito visitabile
gratuitamente era il Castello di Sarriod de la Tour. Anche questo
mi ha colpito, perché non è possibile che, con le bellezze che
abbiamo in Valle, solo un castello fosse accessibile al
pubblico...
(interruzione dell'Assessore Charles Teresa, fuori
microfono)
... è vero, questo non è oggetto dell'interpellanza, però le
cito un esempio che mi ha colpito, perché mi sono recato a
visitarlo, ho visto una ressa che testimonia l'interesse che vi è
per la cultura, ma anche l'impotenza nell'organizzazione, forse
imputabile alla cattiva organizzazione da parte dell'ente che ha
proposto l'iniziativa, ma anche la Regione non mi sembra abbia
brillato per particolari competenze.
Tornando al criptoportico, vorremmo che la nostra offerta
turistica venisse amplificata e si completasse con le altre
modalità di offerta turistica che la nostra Regione può indirizzare
a un pubblico sempre più numeroso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK