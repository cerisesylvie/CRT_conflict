Consiglio Regionale della Valle d'Aosta - Oggetto del Consiglio n. 3046 del 14 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
SANITÀ VETERINARIA E ZOOTECNIA
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3046 del 14 dicembre 2023 - Resoconto
OGGETTO N. 3046/XVI - Interrogazione: "Notizie in merito
all'incidente occorso sulla tratta ferroviaria Aosta-Ivrea
all'altezza di Saint-Christophe".
Bertin (Presidente) -
Resta pertanto soltanto il punto
non 11 all'ordine del giorno. Risponde l'assessore Bertschy.
Bertschy (AV-VdA Unie) -
Rispetto all'interrogazione,
credo anche per rispetto al lavoro che le autorità competenti
stanno facendo, io mi limiterei a riferire delle richieste che noi
abbiamo fatto a RFI e a Trenitalia e mi concentrerei forse un po'
di più sulla parte politica dell'interrogazione.
RFI riferisce che presso la sala operativa del Lingotto, la sede
che è utilizzata per il controllo della circolazione, non è
arrivata nessuna chiamata preventiva e anche da parte di Trenitalia
è stato riferito che non risultano arrivate chiamate alle sedi di
competenza, però questo non spetta a noi di verificarlo, anzi,
avremo modo di valutarlo alla conclusione di tutto il lavoro che
viene svolto. Quello che credo interessi a noi, soprattutto alla
ripresa di qui a tre anni dei lavori, è cercare di capire da un
lato come le persone sono informate rispetto a incidenti che
possono avvenire di questo tipo, quindi forse ritornare ad avere
anche un'interlocuzione con le associazioni di categoria e cercare
di creare un po' di formazione e d'informazione al riguardo di
quello che si può fare e, rispetto agli investimenti, valutare se e
dove è possibile fare qualcosa che possa migliorare la situazione,
essendo ben consapevoli che non possiamo immaginare di recintare
tutta la tratta ferroviaria né qui, né in tutto il paese. Credo che
l'incidente accaduto ci debba in qualche maniera responsabilizzare
a cercare di creare le condizioni perché tutti si sia consapevoli
di quanto può essere necessario essere tutti a conoscenza di come
bisogna comportarsi in questi casi e soprattutto di tutto quello
che si può fare per provare a prevenirli.
Presidente -
Consigliere Lavy, a lei la parola.
Lavy (LEGA VDA) -
Grazie Assessore per la risposta.
Ovviamente sulla questione saranno le autorità competenti a fare
chiarezza, però in quest'aula si voleva portare la questione più
politica riguardo anche nell'ottica dell'elettrificazione, quindi
per capire se sarà fatta o meno una ricognizione su tutte le reti
di protezione della linea ferroviaria; sappiamo benissimo - come ha
detto lei - che non si può recintare tutta la linea, però qui si è
trattata di una fatalità che ha scatenato tutta una serie di
allevatori da tastiera che le mucche le vedono in foto e stop,
senza sapere che, purtroppo, quando si tratta di animali, anche con
tutta una serie di accorgimenti la fatalità può capitare, quindi
grazie della risposta. So che le interlocuzioni con RFI ci sono
state, proseguiranno e aspettiamo notizie per quanto riguarda la
questione delle responsabilità degli organi competenti.
Presidente -
Con questo punto finiscono i quattro giorni
di Consiglio regionale, quattro giorni di lavoro intenso, tutto
sommato regolari e proficui. Un ringraziamento a tutti.
---
L'adunanza termina alle ore 17:59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK