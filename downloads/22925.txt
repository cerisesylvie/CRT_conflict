Consiglio Regionale della Valle d'Aosta - Oggetto del Consiglio n. 2283 del 22 novembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2283 del 22 novembre 2006 - Resoconto
OGGETTO N. 2283/XII - Eventuale gestione del Grand Hôtel
Billia da parte del Gruppo Atahotels. (Interrogazione)
Interrogazione
Premesso che:
- STV s.r.l., società controllata da Finaosta S.p.A., ha
recentemente acquisito la proprietà del complesso immobiliare del
Grand Hôtel Billia, del Centro Congressi e pertinenze, nonché la
gestione della relativa azienda alberghiera;
- il gruppo alberghiero Atahotels avrebbe recentemente
rinnovato il proprio interesse - peraltro già manifestato in
passato - per la gestione del Grand Hôtel Billia;
i sottoscritti Consiglieri regionali
Interrogano
il Presidente della Regione e/o l'Assessore delegato per
sapere:
1) se ci sono interlocuzioni in corso con Atahotels;
2) se l'interesse da esso manifestato è stato preso in
considerazione;
3) se ritiene plausibile, nel prossimo futuro, l'ipotesi di
una gestione del Grand Hôtel Billia da parte del gruppo alberghiero
di cui in Premessa.
F.to: Tibaldi - Frassy - Lattanzi
Presidente
- Non l'ho annunciato prima, me ne scuso...
vorrei soltanto comunicarvi l'elenco degli emendamenti che sono
stati depositati alla Presidenza. Relativamente all'oggetto 28,
"Disposizioni in materia di parchi faunistici", vi è un emendamento
dei colleghi del gruppo "Arcobaleno"; all'oggetto n. 29,
"Disciplina dell'agriturismo", 2 emendamenti dell'Assessore
Isabellon; all'oggetto n. 30, "Approvazione del nuovo statuto di
Finaosta", 10 emendamenti dei Consiglieri Frassy, Tibaldi e
Lattanzi; all'oggetto n. 31, "Interventi della Regione a sostegno
della previdenza complementare ed integrativa", un emendamento
dell'Assessore Marguerettaz e 7 emendamenti dei Consiglieri Frassy,
Tibaldi e Lattanzi; all'oggetto n. 32, "Interventi regionali per la
valorizzazione della funzione sociale ed educativa svolta
attraverso l'attività di orato "Disposizioni in materia di
elettrodotti", 3 emendamenti dell'Assessore Cerise.
Inoltre tutte le relazioni sono state regolarmente presentate,
vi saranno a breve distribuite.
Possiamo proseguire con l'esame dell'ordine del giorno con il
punto n. 5.
La parola all'Assessore al bilancio, finanze, programmazione e
partecipazioni regionali, Marguerettaz.
Marguerettaz (UV)
- Nell'interrogazione si fa menzione
all'interesse rinnovato dal gruppo "Atahotels"; se questo interesse
esiste ed è stato rinnovato, non so nei confronti di chi, nel senso
che non abbiamo ricevuto nulla come Amministrazione regionale, non
ha ricevuto nulla "Finaosta", non ha ricevuto nulla la "STV";
quindi se c'è questo interesse e questo interesse è stato in
qualche modo manifestato, non ne sappiamo nulla, pertanto la prima
domanda e la seconda sono automaticamente state risolte.
Per quanto attiene la terza, ovvero
"se ritiene plausibile,
nel prossimo futuro, l'ipotesi di una gestione del Grand Hotel
Billia da parte del gruppo alberghiero di cui in premessa"
,
riteniamo plausibile questo nella misura in cui si dovesse decidere
in seguito alle valutazioni che saranno effettuate dall'"advisor",
che "STV" e "Casinò" individueranno, se questo è compatibile con
gli indirizzi che poi verranno approvati dal Consiglio regionale,
se ci sarà una convergenza su un'ipotesi di individuazione di un
gestore; quindi lo scenario è completamente aperto.
Dal punto di vista mio, personale, sapete cosa penso? - ... e ho
avuto modo di manifestarlo in sede politica, nel mio gruppo di
appartenenza... - delle idee che possono permettere di affrontare,
non di decidere, ma di affrontare e studiare determinati temi che
possono essere quelli di un'individuazione di soggetti qualificati
per la gestione nell'ambito della casa da gioco e del "Grand Hotel
Billia"; quindi ritengo che questo interesse mirato su "Atahotels"
sia frutto di cose che perlomeno io non conosco; non credo che si
possa a priori individuare "Atahotels" e chiaramente
l'individuazione di un soggetto che dovesse essere un soggetto
privato, non potrà che scaturire dopo una gara. Non credo che si
possa immaginare di fare una trattativa privata con "Atahotels",
non mi risulta sia possibile, però attendo con interesse la
risposta. Qui invertiamo quasi i ruoli: è il Governo che attende
cose che non conosce da parte dei Consiglieri interroganti.
Presidente
- La parola al Consigliere Tibaldi.
Tibaldi (CdL)
- C'è un po' di sorpresa da parte nostra
nell'apprendere questa sua "non conoscenza" di fatti di questo
tipo.
Lei sa, Assessore, perché la sua parte politica fu
particolarmente attiva qualche anno fa, che "Atahotels" aveva
dimostrato più di un interesse nella possibile gestione del "Grand
Hôtel Billia", un possibile interesse che si coniugava con la
gestione delle Terme di Saint-Vincent. Il fatto che oggi si trovi
spaesato di fronte a una premessa di questo tipo, ci fa pensare 2
cose: o ci sta prendendo in giro o certi ragionamenti passano anche
al di sopra della sua sfera decisionale.
Questa interrogazione è stata fatta per 2 ragioni: la prima è
perché sugli organi di stampa "Atahotels" ha dichiarato, per voce
di un suo rappresentante legale autorevole, Antonio Talarico, che è
disponibile a parlarne di una eventuale gestione del "Grand Hôtel
Billia"; la seconda - più importante della prima - prende spunto da
una risposta a una nostra interrogazione di 2 mesi fa, dove a uno
specifico quesito le chiedevamo
"in quale momento subentrerà la
gestione "STV s.r.l." e per quanto tempo si prevede possa protrarsi
tale fase transitoria"
, lei rispose che questa fase transitoria
si protrarrà per circa un anno. Allora immaginiamo che al termine
di questa fase transitoria voi guardiate con un certo interesse a
qualche possibile gestore dell'albergo "Billia".
Non vogliamo immaginare, perché non lo condividiamo come
pensiero, che la Regione voglia fare l'albergatore a tempo
indeterminato attraverso una sua controllata, ma preferiamo
immaginare che questa fase transitoria prima o poi termini - meglio
prima che non poi - e naturalmente sia individuato un soggetto
idoneo a prendere le redini della gestione di questo prestigioso
hôtel, un hôtel che, come lei ci ha detto rispondendo sempre in
materia 2 mesi fa, è ai minimi termini: i livelli di economicità
sono stati stravolti, le presenze alberghiere sia in termini
congressuali che in termini di turismo o di clienti derivati dal
casinò sono veramente basse, bisogna risollevarle.
Crediamo poco nella fortuna della gestione pubblica, perché già
abbiamo visto che la vicina azienda "Casinò" sta soffrendo di una
pessima gestione pubblica, e allora vogliamo immaginare che, come
Giunta regionale, abbiate qualche idea in merito o la stiate
coltivando. Si chiami "Atahotels", si chiami come volete voi,
naturalmente non possiamo continuare a credere che ci sia un
disinteresse così manifesto da parte della Regione o perlomeno una
distanza.
Il Presidente Caveri risiede, anche lui, in Saint-Vincent e
penso che anche lui abbia raccolto questa diffusa convinzione che
ormai si sta radicando nell'opinione pubblica di 2 cose: la prima,
che il Comune ha dimostrato un'evidente incapacità sia prima che
dopo nella gestione dei rapporti con il gruppo "Ligresti", perché
sta di fatto che un'occasione di un privato che viene per investire
e mettere del denaro proprio e rilanciare lo stabilimento termale è
stata completamente bruciata; la seconda convinzione è che la
Regione, più che un ruolo di ausilio in tutte queste trattative,
abbia giocato un ruolo di "disturbo", proponendo prima una
soluzione di tipo medicale, la clinica che doveva allegarsi alla
Regione, ancor prima aveva promesso che la gestione delle terme
doveva allegarsi a quella del "Grand Hôtel Billia"... insomma, c'è
stato un rimaneggiamento di proposte che alla fine ha dissuaso
l'interlocutore privato.
Allora, Assessore, auspichiamo che la Regione e in questo caso
lei, per primo, visto che rappresenta le partecipazioni regionali,
sappia intraprendere in maniera significativa e costruttiva un
percorso per affidare la gestione di questo hôtel a una struttura
privata, possibilmente collegata a un gruppo, che sia capace di
catalizzare nuovi clienti, che vanno ad arricchire un'offerta
turistica e a rimpolpare anche una domanda turistica in una
comunità, come quella di Saint-Vincent, che sta soffrendo una crisi
senza precedenti.
Con questo auspicio prendiamo atto delle risposte che ci ha dato
e su questo argomento quanto prima torneremo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK