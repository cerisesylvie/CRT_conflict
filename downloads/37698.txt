Consiglio Regionale della Valle d'Aosta - Oggetto del Consiglio n. 1388 del 29 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1388 del 29 luglio 2015 - Resoconto
OGGETTO N. 1388/XIV - Interpellanza: "Intendimenti in merito
alla necessità di mantenere la rappresentanza regionale nell'organo
di gestione delle tratte autostradali valdostane".
Presidente
- Per l'illustrazione, ha chiesto la parola il
collega Bertschy, ne ha facoltà.
Bertschy (UVP) -
Grazie Presidente.
Il titolo dell'interpellanza è fuorviante, nel senso che se poi
vede nell'impegno c'è assolutamente un altro tipo di domanda, ecco,
quella...noi valutiamo alcuni fatti che sono successi e che abbiamo
estratto dal bilancio della SAV e per i quali si evince che c'è in
corso, da parte...i noti fatti, ecco, da parte delle società
autostradali...c'è stato l'anno scorso, in accordo col Ministro
Lupi, l'allora Ministro Lupi, la valutazione di...la formazione di
un piano, per andare a chiedere il prolungamento delle concessioni,
senza gara d'appalto. Questo patto viene rilevato nel bilancio e,
in relazione a questo, le società del gruppo SIAS valutano anche la
possibilità di unificare le tratte, di fare un lavoro
conseguente.
Io nell'impegno, invece, le chiedo, rispetto a questi fatti,
quali sono state le attività dei nostri rappresentanti in Consiglio
di amministrazione e soprattutto se è stato evidenziato quello che
è parallelo a questa richiesta di prolungamento delle concessioni,
che sappiamo essere soggette da parte della Comunità europea a
un'attenzione particolare, perché c'è tutta la questione legata al
non poter concedere, senza un ulteriore appalto, la concessione
della tratta.
Però, quello che mi ha preoccupato è, in particolare, il fatto
che intanto si sta lavorando su un argomento come questo, di
particolare importanza, perché poi non essendo così preciso ancora
quello che potrebbe succedere nel caso che la concessione venisse
poi concessa...l'allungamento delle concessioni, il nostro 28
percento...la nostra rappresentanza, come eventualmente verrà
trattata e gestita...ma appunto è ancora prematuro questo
discorso.
Quello che mi ha preoccupato, in maniera particolare è il fatto
che parallelamente è andato avanti, al MIT (Ministero
Infrastrutture e Trasporti), il piano 2015-2019, con richieste
d'aumento che vanno dal 17 al 47 percento. Quindi, nel caso
venissero concessi gli allungamenti alle concessioni - ed è questo
che motiva l'allungamento della concessione da parte delle grosse
società autostradali -, questi aumenti sarebbero mitigati all'1 e
mezzo percento, con una serie di investimenti molto più importante.
Nel caso che invece questo non dovesse succedere, si procederebbe
con il nostro piano quinquennale, che prevede appunto aumenti che
vanno dal 17 al 47 percento. È evidente la preoccupazione rispetto
a un dato come questo...che le nostre autostrade siano care lo
conosciamo tutti, che in particolare la situazione della SAV è
stata oggetto di più discussioni qui in Consiglio anche, il fatto
che la SAV nel 2012-2013-2014 abbia fatto utili per più di 14
milioni di euro è noto, nonostante che si siano ridotti i
chilometri percorsi, sono aumentati i fatturati. Nel 2012 eravamo a
57 milioni di euro, oggi siamo a 62, nonostante siano diminuite di
quasi 30 mila...siamo passati da 363 mila milioni di chilometri
percorsi a 326 milioni.
Ci sono una serie di fattori che ci fanno sì...che ci fanno
alzare ancora una volta l'attenzione, abbiamo nello scorso autunno
avuto la possibilità di colloquiare in Commissione, con i nostri
rappresentanti, su una serie di argomenti, però non avevamo avuto
anticipazioni rispetto a questi argomenti. E ripeto, io sono più
preoccupato, per ora, dell'aumento previsto, che del piano di
accorpamento, che mi pare ancora lungi dall'essere...dall'arrivare
al punto di arrivo. Grazie.
Presidente -
Per la risposta, ha chiesto la parola il
Presidente della Regione Rollandin, ne ha facoltà.
Rollandin (UV) -
Merci Président.
Je me réfère au premier point, qui prend en considération la
participation de l'Administration régionale à l'intérieur, par
exemple, de la SAV, par rapport aux projets, qui sont en train
d'être présentés, de proroger la concession, face à des
investissements des sociétés. C'est un plan encore à examiner, il
n'a pas encore été à l'attention...porté à l'attention de
différents conseils d'administration , donc, comme vous veniez de
dire, je crois qu'on en parlera au moment où il y aura une
proposition concrète.
Per quanto riguarda l'interpellanza, vorrei solo dire che sembra
che forse ci sia una lettura non proprio corretta del bilancio 2014
delle società e spiego perché. Gli aumenti nominali cumulati delle
tariffe del pedaggio compresi tra il 17 e il 47 percento, a pagina
12 della relazione al bilancio, sono infatti riferiti a tutte le
società SIAS. Invece, la situazione relativa alla SAV è esposta
alla successiva pagina 13, dove si dice: "mentre il piano economico
finanziario presentato al MIT entro i termini del 30 giugno 2014 ed
in attesa di approvazione, prevede un aumento cumulato delle
tariffe del pedaggio del 17 percento nel quinquennio 2015-2019,
nell'ipotesi di accorpamento, l'incremento nominale cumulato
ipotizzato delle tariffe di pedaggio, nel periodo 2015-2019,
sarebbe complessivamente pari all'8 percento (cioè più l'1,5
percento annuo, pari al tasso di inflazione programmata).
I rappresentanti regionali del Consiglio di amministrazione
della società informano che vi sono, pertanto, novità rispetto a
quanto riferito dai rappresentanti della società in sede di
audizione presso le competenti Commissioni. Gli aumenti previsti
dal piano economico-finanziario per il quinquennio 2015-2019 sono
di circa il 3 percento annuo: 2,67 per il 2015; 3,2 per il 2016 e 3
per gli altri anni. Nell'ipotesi dell'accorpamento previsto dal
Governo, con il decreto 33/2014, cosiddetto "sblocca Italia",
invece, l'aumento nominale cumulato dell'1,5 percento annuo, ovvero
complessivamente dell'8 percento, quello che dicevo prima, per il
2015-2019. Tale ipotesi è tuttavia ancora in sospeso, in attesa di
risposta, come diceva lei, da parte della Commissione europea, che
sta analizzando quelle che sono le proposte.
Ovviamente i Consiglieri di nomina regionale monitorano la
situazione, in attesa degli sviluppi, e sono pronti, naturalmente,
a esprimere il loro voto negativo, nel caso in cui si vada oltre
quello che è il mandato che noi abbiamo qui discusso e che
prevedeva, appunto, di tener conto dell'esigenza di contenere
quelli che sono gli eventuali aumenti e di far presenti tutte
quelle che sono le criticità della nostra viabilità...e quindi di
quello che è l'impatto dell'autostrada nella nostra realtà,
rispetto ad altre situazioni che chiaramente sono molto diverse.
Ecco, questo è al momento quello che posso dire. Poi, naturalmente,
se ci sono delle evoluzioni terrò aggiornati i colleghi su quelli
che sono gli impatti e quelle che saranno le decisioni. Grazie.
Presidente
- Grazie Presidente. La parola al Consigliere
Bertschy.
Bertschy (UVP) -
Grazie Presidente.
Le rassicurazioni, la formulazione di quella pagina di bilancio
è...mi fa piacere quello che ci dice, nel senso che, per com'è
scritto, si può leggere in una maniera ma, perfetto, meno male che
andiamo all'8 percento ed era quello che tra l'altro avevamo
concordato fra...sentito, più che concordato, in quell'occasione,
che era l'aumento nominale annuo dell'1,5 percento, che purtroppo
comunque, continua a far lievitare le tariffe. Di quello
che...l'oggetto dell'interpellanza credo l'abbia inteso, noi su
argomenti di tale importanza che vedono le nostre autostrade far
parte di un progetto di ampia rilevanza, come quello previsto dal
Governo, vorremmo la massima concertazione, la massima attenzione
perché, se già oggi facciamo fatica a far sentire la nostra voce,
nell'ambito di una società così piccola, dovessimo finire in un
accorpamento del genere, credo saremmo, probabilmente, in
grandissima difficoltà.
Quindi in questo senso, magari alla ripresa dei lavori,
chiederemmo un incontro di nuovo in IV Commissione con i
rappresentanti della SAV e intanto, per provare a ragionare, a fare
un passo in avanti, sarebbe interessante capire - se riuscissimo
una volta a capire - sui 57 milioni...sui 62 milioni di fatturato,
qual è l'incidenza attuale del traffico valdostano, quanto meno il
traffico leggero; perché ci sono alcuni dati...ma sarebbe secondo
noi necessario riprendere un po' in mano l'argomento. Le spiego,
abbiamo 135mila veicoli, autoveicoli leggeri...chi lo sa che se
riuscissimo a "cubare" una quota del traffico valdostano su quel
bilancio...si potesse poi magari ragionare su un implemento futuro
che non vada ad incidere visto che la difficoltà che abbiamo sempre
avuto è stata di dire: "non togliamo e non mettiamo in difficoltà
la società"...che non vada a incidere, facendo aumentare il nostro
traffico sul bilancio, sugli introiti...per quello che riguarda i
valdostani, poi sul turismo avremo ancora modo di parlarne.
Chiudo chiedendo la massima attenzione rispetto a questi fatti
che sono, appunto, di rilevante importanza per tutte le cose che
sappiamo, che conosciamo, rispetto alle difficoltà che stiamo
vivendo. Grazie.
Presidente
- Grazie. Punto 19 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK