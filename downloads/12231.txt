Consiglio Regionale della Valle d'Aosta - Oggetto del Consiglio n. 3126 del 26 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3126 del 26 febbraio 1992 - Resoconto
OBJET N° 3126/IX Projet de rénovation de l'établissement
thermal de Saint-Vincent.
(Question)
Président
Je donne lecture de la questione orale posée par
les Conseillers Agnesod, Rollandin, Viérin et Marcoz:
Question Ayant pris connaissance, par les biais des organes
de presse, d'un projet élaboré par l'assessorat de la Santé et Aide
sociale au sujet de l'établissement thermal de Saint-Vincent "Fons
Salutis";
Estimant indispensable qu'une action de cette envergure fasse
l'objet d'un examen et d'un débat au Conseil et dans les
Commissions permanentes compétentes;
les soussignés Conseillers régionaux de l'Union Valdôtaine
interrogent
l'Assesseur à la Santé et Aide sociale pour connaître:
1) quelles sont les initiatives qui ont été prises à ce
propos;
2) si la Commune a été contactée et si elle a exprimé son avis
sur le projet de rénovation des Thermes;
3) quelles actions sont envisagées aux fins d'une gestion
correcte et rentable des Thermes.
Presidente
L'Assessore della sanità e assistenza sociale
Beneforti.
Beneforti (DC)
Era ed è intenzione della maggioranza
rilanciare le Terme di Saint-Vincent. Da tempo si parla di questo
rilancio, ma mai è stato realizzato, per cui ci siamo posti il
problema in modo da passare dalle parole ai fatti, in modo da
essere credibili nei confronti della collettività, come dell'intera
popolazione di Saint-Vincent. Pertanto abbiamo approfondito il
problema con esperti del settore, abbiamo visitato altri centri
termali per renderci conto di quale era la strada da seguire, quale
era la strada per dare alle nostre terme uno sviluppo diverso da
quello attuale. Abbiamo anche invitato esperti sul posto, allo
scopo di conoscere anche il loro pensiero. Il tutto prima di
assumere deliberazioni e provvedimenti di incarico
definitivi.
La strada seguita può apparire anche poco ortodossa, ma ero e
siamo convinti che occorreva seguirla per non creare solo delle
nuove illusioni, per essere certi della validità dei processi con
cui procedere al rilancio delle terme.
Una società ha colto l'invito di esserci di supporto in questo
lavoro ed ha elaborato un progetto che è stato presentato al Comune
di Saint-Vincent. La Giunta comunale l'ha preso in esame
espri-mendo un parere di massima favorevole. Il progetto prevede la
completa ristrutturazione sia delle vecchie sia delle nuove terme,
con l'obiettivo di ricostruire un'intera area termale che inizia
dalla strada sulla quale si affaccia l'Hotel Source, su via Ponte
Romano, e culmina con l'area panoramica dell'ex tiro al
piccione.
Ora non rimane che trarre le conclusioni finali, cioè passare
dall'ufficioso all'ufficiale. Le conclusioni le trarremo nel più
breve tempo possibile, unitamente al Comune di Saint-Vincent che ha
da tempo espresso la volontà di realizzare il potenziamento delle
terme. Le decisioni che saranno assunte collegialmente dalla Giunta
regionale saranno portate all'esame ed all'approvazione delle
commissioni consiliari e del Consiglio regionale per quanto di
competenza; e ciò penso che avverrà nel più breve tempo
possibile.
Depuis 16 h 31 c'est le Vice-président M. Stévenin qui
remplit les fonctions de Président de la séance.
Presidente
A demandé la parole l'Assesseur
Pascale.
Pascale (PSI)
Per completare la risposta del collega
Beneforti, riguardo soprattutto al punto terzo, cioè quali azioni
si prevedono per una gestione corretta delle terme.
Come ha già detto il collega, ci siamo mossi in questi mesi per
cercare soprattutto di trovare interlocutori affidabili e capaci
sia per la gestione delle terme di Saint-Vincent, sia per la
gestione delle terme di Pré-Saint-Didier, su cui c'è poi un'altra
interpellanza.
Si pensava di poter effettuare una gara ufficiosa, o una
trattativa privata con quelli che potevano essere i possibili
interlocutori, però - è una novità di questi ultimi giorni e forse
il collega Beneforti non ne è ancora a conoscenza - c'è una
direttiva CEE, la n. 89440, che è stata recepita in Italia con
decreto legislativo n. 406, che impone anche per queste concessioni
un appalto europeo. Per cui credo che la Giunta esaminerà il
problema, ma per l'affidamento della gestione delle terme, sia di
Saint-Vincent sia di Pré-Saint-Didier, dovremo andare con una gara
d'appalto anche a livello europeo, che sarà quindi la più
trasparente e garantista possibile. Sotto questo aspetto stiamo
approfondendo il lato giuridico per poter poi assumere le
iniziative necessarie.
Président
La parole au Conseiller Agnesod.
Agnesod (UV)
Abbiamo voluto presentare questa
interrogazione in funzione di una notizia che abbiamo appreso dagli
organi di stampa e ci pare che un argomento di importanza, quale
quello delle terme di Saint-Vincent, meriti una discussione in
Consiglio regionale e debba trovare il suo approfondimento negli
organi consiliari competenti - nelle commissioni - perché secondo
il nostro punto di vista occorre procedere, ma su delle basi che
diano delle sicurezze, che diano una certa garanzia.
Deve essere fatta innanzitutto una ricerca di mercato in questo
settore, vedere uno studio, magari con possibilità di iniziative,
in blocco, da parte di tecnici preparati ed all'altezza di
predisporre in materia un elaborato completo e che possa soddisfare
le nostre esigenze.
Occorre anche, a nostro avviso, coinvolgere di più le comunità
locali, i comuni e le comunità montane, perché è un intervento che
va inserito in un contesto già con dei grossi problemi, per la
particolarità della presenza del Casinò. Secondo noi non può essere
fatto così, in linea di principio, senza tener conto della
situazione in cui si opera. Quindi coinvolgimento degli enti
locali, del comune, della comunità montana, dei tecnici che operano
in Valle d'Aosta e vedere - anche per un eventuale suggerimento e
per avere, da parte della Regione, maggiori informazioni - di
trovare un appoggio in professionisti, anche medici e manager che
si trovano in Valle d'Aosta.
Abbiamo visto sul giornale che per questa iniziativa, in
pratica, è una società di Montecatini che ha proposto un piano alla
Regione dicendo "noi abbiamo questo, tenete". E' un'iniziativa che
ci pare venga fuori da una società che potrebbe non conoscere, o
conoscere in modo superficiale, la situazione complessiva della
Valle d'Aosta, in cui poi queste terme devono operare.
Un'iniziativa di questo genere va realizzata tenendo conto della
complessità delle realtà, in senso globale, della zona in cui deve
essere intrapresa.
Si dà atto che dalle ore 16,35 presiede il Presidente
Cout.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK