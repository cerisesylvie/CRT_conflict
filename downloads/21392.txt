Consiglio Regionale della Valle d'Aosta - Oggetto del Consiglio n. 1230 del 23 marzo 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1230 del 23 marzo 2005 - Resoconto
OGGETTO N. 1230/XII - Situazioni di criticità all'interno
dell'Archivio storico regionale. (Interpellanza)
Interpellanza
Preso atto nel corso di una audizione nella competente
Commissione consiliare della grave situazione in cui versa
l'Archivio Storico regionale;
Appreso che ci sono carenze, sia per quanto riguarda il
personale chiamato a lavorare sui documenti conservati in Archivi
sia per quanto riguarda la ristrettezza e la inidoneità dei locali
riservati all'Archivio;
Appreso inoltre che sono stati affidati all'azione di
censimento, catalogazione e restauro dell'Archivio Storico
regionale fondi preziosi di altri Archivi, che richiederebbero a
loro volta ulteriore personale e spazi più ampi;
Ritenendo che, a fronte d'un patrimonio culturale così
importante rappresentato dall'Archivio Storico regionale, occorre
intervenire per consentire a tale Archivio di svolgere a pieno le
sue funzioni;
La sottoscritta Consigliera regionale
Interpella
L'Assessore competente per sapere:
1) se conosce l'attuale situazione in cui versa l'Archivio
Storico regionale e quale valutazione ne dà;
2) se intende, e come, provvedere all'attuale carenza del
personale e agli spazi insufficienti, che penalizzano l'operatività
dell'Archivio.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - All'interno della V Commissione abbiamo
avuto modo recentemente di essere aggiornati sulla situazione
esistente all'Archivio storico regionale, situazione che abbiamo
avuto occasione di verificare "de visu". Ci sembra che due siano i
problemi che sono emersi, il primo è il problema dei locali. Siamo
di fronte a un patrimonio enorme, già adesso gli archivi storici
hanno documentazione per circa 1.200 metri di libri, di documenti
che vengono conservati, per i quali i locali attuali sono
insufficienti. È un patrimonio ricchissimo, non credo che ci sia
alcuna scelta politica sul luogo in cui collocare gli archivi, ma
abbiamo visto collocare in un corridoio gli archivi personali di
Brocherel, in seminterrati umidi gli archivi di Severino Caveri; al
di là di questi personaggi, credo che l'attenzione che da sempre
c'è stata in Regione per la nostra storia, in questo ambito non
emerga assolutamente.
I locali erano insufficienti già nel 1988, quando era stato
deciso il trasferimento della Biblioteca regionale da Via Ollietti
all'ex Ospizio di carità; in quel momento il Consiglio aveva
deliberato che gli immobili resi liberi dopo il trasferimento della
Biblioteca regionale fossero destinati all'Archivio storico
regionale, a seguito dell'acquisizione di un notevole materiale
librario a completamento della documentazione esistente. Sono oltre
15 anni che si sottolinea la necessità di locali necessari per
svolgere il lavoro che è affidato agli archivi storici regionali,
tanto che si chiedeva, già 15 anni fa, anzi dal 1988 (17 anni!), di
ampliare la sede. Se poi consideriamo il patrimonio enorme di
archivi storici della Regione che aspettano di essere collocati,
quando ci è stato fatto l'elenco in commissione siamo rimasti
ammirati di fronte a tanta ricchezza e, al tempo stesso,
esterrefatti perché ci sono solo 4-5 locali ristretti, seminterrati
umidi con la muffa destinati ad accoglierli.
Ci sono tutti gli archivi dell'Amministrazione regionale, sono
14 km. di scaffali che aspettano di trovare collocazione, ci sono
3,5 km. degli archivi della "Cogne", ci sono 60 metri degli archivi
Farinet, c'è tutto l'archivio Ospedale Mauriziano, ci sono tutti
gli archivi sonori e fotografici del BREL, c'è l'archivio storico
del Comune di Aosta, ci sono gli archivi notarili, in breve c'è un
patrimonio enorme che sarebbe interessante poter collocare in una
unica sede, questo in prospettiva, ma oggi non è pensabile che si
continui a contenere in quei locali ristretti questo patrimonio
enorme. Fra l'altro, questo crea un clima di lavoro poco adatto al
personale. In questi locali, già insufficienti, ci sono libri del
'500 e del '600 e persone che stanno lavorando; capite che le
condizioni per mantenere i libri, quali il tasso di umidità, il
microclima, non sono adeguate alle persone che vi lavorano. È vero
che non c'è molto personale, e questo è il secondo punto dolente;
il personale è insufficiente. Adesso, come personale adibito
all'archivio, c'è un personale e mezzo, mentre già nel 1988, quando
si era disciplinato bene l'Archivio storico regionale, si erano
individuate ben 6 persone con titoli adeguati, sia come archivisti,
sia come ricercatori, mentre oggi siamo di fronte a un personale e
mezzo. Ci si chiede allora come è possibile far fronte a tanta
ricchezza di materiale con un personale così insufficiente!
Non è possibile non solo non fare il lavoro di conservazione, ma
neanche di catalogo di tutto questo bene prezioso, per non parlare
dell'eventuale traduzione in banca informatica di tutti i dati che
per adesso sono stati solo definiti su supporto cartaceo. Ho
descritto in modo sommario la situazione, che immagino l'Assessore
conosca, quindi è un po' pleonastica la domanda posta se
l'Assessore conosce l'attuale situazione. Quello che ci interessa
capire è quale valutazione viene data di questa situazione e se ci
sono degli intendimenti politici chiari per riuscire a provvedere
sia all'attuale carenza di personale, sia a questi spazi limitati
insufficienti che non consentono all'Archivio storico regionale di
svolgere il ruolo affidatogli.
Presidente - La parola all'Assessore all'istruzione e cultura,
Charles Teresa.
Charles (UV) - La situation des archives historiques régionales
est bien connue, car les Chefs de service qui se sont succédés
depuis leur institution, en 1950, en ont constamment renseigné les
Présidents du Gouvernement et les Assesseurs.
Sur la base des informations qu'a reçues toute la commission, et
à la suite du surlieu que vous avez effectué auprès des archives,
le Conseil avait délibéré le 15 décembre 1988 de destiner à
l'élargissement du siège des archives les locaux de l'ancienne
Bibliothèque régionale de la Rue Ollietti, qui allait se rendre
libre quelques années après, à la suite du déplacement dans le
nouveau bâtiment de la Rue de la Tour du Lépreux, de manière à
assurer au patrimoine archivistique un siège digne et, à l'époque,
amplement suffisante, pour loger les fonds documentaires et la
bibliothèque spécialisée des archives. Dans la même optique, et
toujours sur proposition du Gouvernement régional, le Conseil
approuva la loi régionale n° 13/1988, par laquelle il définit les
tâches des archives et lui assura un organigramme suffisant à ce
temps-là pour y faire face, compte tenu de la spécialisation
requise aux personnels qui doivent y travailler.
Malheureusement des difficultés ont surgi, tant au niveau du
siège, qu'à celui de personnels. Pour commencer, le retard des
travaux de la nouvelle Bibliothèque régionale avait fait glisser
les temps de la restructuration de la Rue Ollietti, et les locaux
de la Rue Ollietti qui ont débuté avec des années de retard, la
date prévue pour leur achèvement - le 6 janvier 2000 - a
ultérieurement été annulée par le contentieux surgi entre la Région
et l'entreprise adjudicataire au sujet d'une révision du projet
d'origine.
A l'heure actuelle le chantier est toujours dans l'attente
d'être repris, entre-temps les exigences posées par la nécessité de
stocker les matériaux documentaires des archives des dépôts de la
Région ont suggéré l'idée en 1993 de réaliser une "Citadelle des
archives" qui devrait rassembler le patrimoine archivistique
régional dans tout son ensemble. Le projet en question a subi, à
son tour, des vicissitudes diverses, et il s'est manifesté des
doutes sur l'opportunité et la possibilité de réaliser, et même le
dernier emplacement dont on a déjà parlé dans ce Conseil, ne paraît
pas peut-être le plus opportun, et là aussi il y a un débat en
cours.
Quant au personnel, gravement insuffisant pour plusieurs
raisons, la loi régionale de réforme de l'Administration n° 45, en
éliminant les organigrammes propres à chaque service, a empêché de
prévoir le remplacement automatique des employés des archives sur
la base de concours spécifiques et, pendant les derniers 10 ans,
les employés qui ont cessé de travailler aux archives n'ont pas été
remplacés. Il y aurait de personnes qui désireraient tant venir là
parce qu'ils se sentent appelés à ce type de travail, j'oserais
dire qu'ils ont la vocation pour ce travail, mais ils ne peuvent
pas être déplacés.
Pour la deuxième question l'intention de cet Assessorat est de
récupérer la logique culturelle qui est à la base de la loi sur les
archives historiques régionales - la loi de 1988 -, pour ce qui est
des tâches du personnel, ainsi que de porter à terme, dans le plus
bref délai, la restructuration des locaux de la Rue Ollietti, en
vérifiant à fond la faisabilité du projet de la "Citadelle des
archives", attendu que la voie d'issue idéale consisterait dans la
construction d'un nouvel édifice à même d'accueillir tous les fonds
d'archives. En cette perspective, la restructuration des locaux de
la Rue Ollietti se poserait en tant qu'étape indispensable, mais
provisoire, à même de suffire pour une période de temps à estimer,
si les choses procèdent sans trop de problèmes, cela dans l'ordre
de quelques décennies, mais la situation en ce moment est difficile
à résoudre, c'est un nœud gordien.
Presidente - La parola alla Consigliera Squarzino Secondina.
Squarzino (Arc-VA) - Sono esterrefatta e sconsolata, perché,
stando così le cose, dovremo aspettare altri 20 anni prima che si
dia risposta a questo problema! Sono esterrefatta, perché ho
l'impressione che quando un tema interessa veramente una Giunta e
un Governo, una soluzione la si trovi... mi sembra impossibile che
non si riesca a trovare neanche una soluzione provvisoria!
In questo piano di razionalizzazione degli uffici, per esempio,
l'ultimo piano di quel palazzo occupato da uffici regionali...
questi uffici possono essere collocati in qualunque altro posto e
provvisoriamente, per almeno 10 anni, finché non si trova una
soluzione, usiamo quel piano! Uffici che si occupano dei rapporti
con l'Europa, che siano al 3° piano del palazzo Ollietti, o che
siano altrove, vanno bene lo stesso, mentre per gli archivi storici
quel palazzo e quei locali adiacenti sono indispensabili! Allora
qui non è possibile che non ci sia una volontà politica capace di
trovare una soluzione! Qui, davvero, non c'è la volontà di
risolvere il problema, mi rifiuto di pensare che un problema si
incancrenisce per 17 anni, in passato, e altri 10 senza trovare una
soluzione! Abbiamo visto che in altre situazioni, quando si parla
di "strade", di "strutture", di "agricoltura", i problemi si
risolvono... solo qui non si risolvono i problemi?
Questo è un problema che riguarda la Giunta, non un singolo
Assessore, perché si tratta del patrimonio dell'intera Regione, non
solo di un Assessorato! Anche per il personale... non è possibile!
Vedo continuamente delle deliberazioni in cui ci sono consulenze,
progetti obiettivi, trasferimenti... solo in questo settore non è
possibile trovare una soluzione? Non ci credo! Perché se non è
possibile qui, non è possibile in alcun'altra situazione! Come mai
si creano dei posti di lavoro a Bruxelles, si creano dei posti di
lavoro per progetti obiettivi per altri Assessorati e qui non si
possono creare? Per gli psicologi, mi va benissimo, e qui... no,
come mai?
Sono sicura che ci deve essere una via di uscita, ma va cercata
con una volontà condivisa e non solo "aspettiamo... vediamo...
forse". Certo, l'alluvione ha fatto cadere l'idea della "Cittadella
degli archivi", in prospettiva bisogna trovare altre soluzioni,
forse non costruire nuovi palazzi, ma utilizzare quelli esistenti,
ma qui si tratta di cominciare a creare condizioni minime di
lavoro, altrimenti non credo più quando una Giunta parla di
"valorizzazione della nostra cultura": sono parole scritte su un
programma, ma nel momento in cui bisogna tradurre in realtà,
cercando spazi e persone, non hanno più alcun valore!
Spero che la Giunta abbia capito l'importanza di questo problema
e che si dia da fare, perché spero nel 2006 di non essere più, qui,
a porre le stesse domande!
Presidente - Su questo punto concludiamo i lavori della seduta
antimeridiana.
La seduta è tolta.
---
La séance se termine à 13 heures 01.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK