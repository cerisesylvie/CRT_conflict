Consiglio Regionale della Valle d'Aosta - Oggetto del Consiglio n. 1534 del 15 dicembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1534 del 15 dicembre 2010 - Resoconto
OGGETTO N. 1534/XIII - Disegno di legge: "Istituzione della
Fondazione della Regione autonoma Valle d'Aosta/Vallée d'Aoste
"Sistema Ollignan Onlus"".
Articolo 1
(Oggetto)
1. Per il conseguimento degli obiettivi di cui all'articolo 2
della legge regionale 18 aprile 2008, n. 14 (Sistema integrato di
interventi e servizi a favore delle persone con disabilità), la
Regione promuove l'istituzione di una fondazione di utilità
sociale, senza scopo di lucro, denominata "Sistema Ollignan Onlus",
con sede nel Comune di Quart.
2. La Fondazione "Sistema Ollignan Onlus" è istituita al fine
di favorire, nell'ambito del sistema integrato di interventi e
servizi a favore delle persone con disabilità di cui alla l.r.
14/2008, interventi e servizi, legati a un contesto produttivo di
natura prevalentemente agricola e di trasformazione, a favore di
persone con disabilità psico-fisiche, intellettive, sensoriali e
psichiatriche in fase di reinserimento sociale, con residue
capacità lavorative e produttive.
Articolo 2
(Finalità)
1. La Fondazione "Sistema Ollignan Onlus" persegue, in
particolare, le seguenti finalità:
a) garantire alle persone con disabilità una collocazione di
breve e lunga durata in un contesto lavorativo, sebbene in
situazione protetta, che comprenda la progettazione e la gestione
di attività produttive, anche in forma laboratoriale;
b) gestire interventi e servizi finalizzati a promuovere e
valorizzare le abilità e le competenze delle persone con
disabilità, attraverso una progettazione individualizzata e
integrata.
2. Gli interventi e i servizi di cui al comma 1 sono
destinati alle persone con disabilità che:
a) intraprendano un percorso di orientamento, allo scopo di
individuare successive collocazioni nel mondo del lavoro;
b) l'Unità di valutazione multidimensionale di cui
all'articolo 8 della l.r. 14/2008 abbia escluso dalla possibilità
di inserimento lavorativo in un contesto ordinario, a seguito di
percorsi di orientamento o inserimento lavorativo
interrotto.
Articolo 3
(Soggetti partecipanti)
1. La Regione partecipa alla Fondazione "Sistema Ollignan
Onlus" in qualità di socio fondatore.
2. Eventuali altri soggetti pubblici e privati che intendono
aderire alla Fondazione "Sistema Ollignan Onlus", successivamente
alla sua costituzione, ne fanno richiesta al consiglio di
amministrazione il quale decide sulla loro ammissione, tenuto conto
dell'idoneità dei richiedenti a concorrere al raggiungimento degli
scopi della Fondazione.
Articolo 4
(Atto costitutivo e statuto)
1. Il Presidente della Regione è autorizzato ad assumere gli
accordi e a compiere ogni atto necessario all'istituzione della
Fondazione "Sistema Ollignan Onlus", provvedendo a tal fine alla
sottoscrizione dell'atto costitutivo e dello statuto conformi alle
disposizioni di cui alla presente legge. In particolare, lo statuto
deve prevedere il vincolo di destinazione agli scopi istituzionali
per tutti gli avanzi di gestione, con divieto di distribuzione
degli utili.
Articolo 5
(Patrimonio e finanziamento)
1. Il patrimonio della Fondazione "Sistema Ollignan Onlus" è
costituito da beni immobili, da beni mobili e da dotazioni
finanziarie conferite all'atto della sua costituzione e
successivamente, secondo quanto previsto dall'atto costitutivo e
dallo statuto.
2. I soggetti pubblici e privati che intendono aderire alla
Fondazione "Sistema Ollignan Onlus", successivamente alla sua
costituzione, ai sensi dell'articolo 3, comma 2, contribuiscono
alla formazione del patrimonio, secondo le modalità indicate nello
statuto.
3. Per la formazione del patrimonio iniziale della Fondazione
"Sistema Ollignan Onlus", la Regione concede per la durata della
Fondazione, gli immobili e le relative pertinenze di proprietà
regionale siti in frazione Ollignan di Quart, necessari per lo
svolgimento delle attività istituzionali.
4. La Regione finanzia le attività, le spese di gestione e le
spese iniziali di costituzione della Fondazione "Sistema Ollignan
Onlus" mediante l'erogazione di un contributo, il cui importo è
annualmente determinato dalla Giunta regionale, nel rispetto degli
specifici stanziamenti previsti annualmente nel bilancio della
Regione.
5. Il contributo di cui al comma 4 è erogato in due
rate:
a) la prima, entro la fine del mese di febbraio o entro
quindici giorni dalla data di entrata in vigore della legge
regionale di approvazione del bilancio, se posteriore;
b) la seconda, entro il 31 luglio.
6. La Regione può disporre con legge l'erogazione di
contributi straordinari per scopi determinati o interventi
speciali.
Articolo 6
(Organi e funzioni)
1. Sono organi della Fondazione "Sistema Ollignan
Onlus":
a) il consiglio di amministrazione;
b) il presidente;
c) il comitato scientifico;
d) il revisore dei conti.
2. Il consiglio di amministrazione, organo di indirizzo e
programmazione, è composto da un minimo di tre a un massimo di
cinque membri, di cui:
a) tre designati dalla Regione, nominati dalla Giunta
regionale con le modalità di cui alla legge regionale 10 aprile
1997, n. 11 (Disciplina delle nomine e delle designazioni di
competenza regionale);
b) due designati, di comune accordo, da eventuali soggetti
pubblici e privati che aderiscono alla Fondazione, successivamente
alla sua costituzione, ai sensi dell'articolo 3, comma 2.
3. Il consiglio di amministrazione sceglie tra i suoi
componenti il presidente, che ha la rappresentanza legale della
Fondazione "Sistema Ollignan Onlus".
4. Il consiglio di amministrazione trasmette annualmente alla
Giunta regionale e ad eventuali altri soggetti sostenitori una
relazione sull'attività svolta, evidenziando i risultati ottenuti
rispetto agli obiettivi prefissati.
5. Il consiglio di amministrazione nomina il comitato
scientifico, composto da tre membri, di cui:
a) un esperto in discipline agrarie e ambientali;
b) un esperto in materia di politiche sociali;
c) un esperto in politiche del lavoro, con particolare
riferimento al settore dell'inserimento di soggetti
svantaggiati.
6. Al comitato scientifico è demandato il compito di produrre
un programma di interventi e di sviluppo coerente con le finalità
della Fondazione "Sistema Ollignan Onlus", di monitorarne i
processi e di valutarne gli esiti.
7. Fatta eccezione per quanto previsto dal comma 8, i
componenti degli organi della Fondazione "Sistema Ollignan Onlus"
prestano la loro funzione gratuitamente, salvo il rimborso delle
spese effettivamente sostenute e documentate, nei limiti e secondo
le modalità stabilite con deliberazione della Giunta
regionale.
8. Il controllo contabile della Fondazione "Sistema Ollignan
Onlus" è affidato a un revisore dei conti, nominato con
deliberazione della Giunta regionale tra gli iscritti nell'apposito
registro. Il compenso è stabilito all'atto della nomina, in misura
non superiore al minimo della tariffa professionale.
Articolo 7
(Bilancio, contabilità e controlli)
1. L'unità temporale della gestione del bilancio è l'anno
finanziario. Esso inizia il 1° gennaio e termina il 31
dicembre.
2. La Fondazione "Sistema Ollignan Onlus", nell'ambito della
propria autonomia organizzativa, si dota di sistemi di valutazione
interna diretti ad accertare la correttezza, l'efficacia e
l'economicità della gestione tecnica e amministrativa, nonché di
metodologie e di sistemi di verifica per il controllo della qualità
dei servizi e delle prestazioni rese.
3. Il consiglio di amministrazione approva, entro il 30
novembre di ogni anno, il bilancio preventivo pluriennale, di
durata triennale, e il bilancio preventivo economico annuale
(budget). Il bilancio di esercizio è approvato entro il 30 aprile
dell'anno successivo a quello cui il bilancio si riferisce.
4. La Fondazione "Sistema Ollignan Onlus" si dota di un
regolamento di contabilità che stabilisce, in particolare:
a) la ripartizione delle competenze tra gli organi della
medesima Fondazione preposti alla programmazione, all'adozione e
all'attuazione degli atti di gestione economica e finanziaria, ove
non stabilita dalla presente legge e dallo statuto;
b) la tipologia e le modalità dei sistemi di valutazione
interna di cui al comma 2.
Articolo 8
(Rapporti con la Regione)
1. I rapporti tra la Regione e la Fondazione "Sistema
Ollignan Onlus" sono disciplinati da apposite convenzioni, nelle
quali sono specificate le condizioni di erogazione dei servizi da
parte della medesima Fondazione, in conformità alle finalità di cui
all'articolo 2.
Articolo 9
(Disposizione transitoria)
1. La concessione di cui all'articolo 5, comma 3, è
rilasciata subordinatamente al compimento degli atti necessari
all'istituzione della Fondazione "Sistema Ollignan Onlus" di cui
all'articolo 4.
Articolo 10
(Disposizioni finanziarie)
1. L'onere complessivo derivante dall'applicazione
dell'articolo 5 è determinato in euro 400.000 a decorrere dall'anno
2011.
2. L'onere di cui al comma 1 trova copertura e finanziamento,
ai sensi dell'articolo 21, comma 3, della legge regionale 4 agosto
2009, n. 30 (Nuove disposizioni in materia di bilancio e di
contabilità generale della Regione autonoma Valle d'Aosta/Vallée
d'Aoste e principi in materia di controllo strategico e di
controllo di gestione), nello stato di previsione della spesa, sia
per il triennio 2010/2012 sia per il triennio 2011/2013, nel fondo
regionale per le politiche sociali iscritto nell'area omogenea
1.8.1. (Fondo regionale per le politiche sociali) - unità
previsionale di base 1.8.1.10 (Interventi per servizi e provvidenze
socio-assistenziali).
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 11
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente
- Il disegno di legge ha avuto il parere
favorevole all'unanimità della V Commissione, il parere favorevole
all'unanimità di compatibilità finanziaria della II Commissione ed
il parere favorevole del Consiglio permanente degli enti locali;
sono stati inoltre presentati tre emendamenti dall'Assessore
Lanièce.
La parola al relatore, Consigliere Crétaz.
Crétaz (UV)
- Signor Presidente, vista l'ora, rinuncio a
pronunciare il mio intervento e chiedo sia messa a verbale la mia
relazione.
Presidente
- Si passa all'esame dell'articolato.
Pongo in votazione l'articolo 1:
Consiglieri presenti, votanti e favorevoli: 29
Il Consiglio approva all'unanimità.
Presidente
- All'articolo 2 vi è l'emendamento n. 1
dell'Assessore Lanièce, che recita:
Emendamento
Alla lettera a) del comma 1 dell'articolo 2, dopo le parole
"in situazione protetta" sono aggiunte le parole "e
assistita".
La parola all'Assessore alla sanità, salute e politiche sociali,
Albert Lanièce.
Lanièce A.
- Questo è proprio per sottolineare come non
si configura un rapporto di lavoro dipendente, quello che avverrà
nei laboratori occupazionali; le forme di riconoscimento economico
saranno di piccola entità e sotto forma di incentivo. Quindi il
termine che si viene ad aggiungere è "e assistita", va a
sottolineare come la situazione protetta assistita va a
sottolineare un ambito della disabilità e quindi va in qualche modo
a far scemare alcune perplessità che erano emerse in V Commissione.
Grazie.
Presidente
- Pongo in votazione l'articolo 2 nel testo
così emendato:
Articolo 2
(Finalità)
1. La Fondazione "Sistema Ollignan Onlus" persegue, in
particolare, le seguenti finalità:
a) garantire alle persone con disabilità una collocazione di
breve e lunga durata in un contesto lavorativo, sebbene in
situazione protetta e assistita, che comprenda la progettazione e
la gestione di attività produttive, anche in forma
laboratoriale;
b) gestire interventi e servizi finalizzati a promuovere e
valorizzare le abilità e le competenze delle persone con
disabilità, attraverso una progettazione individualizzata e
integrata.
2. Gli interventi e i servizi di cui al comma 1 sono
destinati alle persone con disabilità che:
a) intraprendano un percorso di orientamento, allo scopo di
individuare successive collocazioni nel mondo del lavoro;
b) l'Unità di valutazione multidimensionale di cui
all'articolo 8 della l.r. 14/2008 abbia escluso dalla possibilità
di inserimento lavorativo in un contesto ordinario, a seguito di
percorsi di orientamento o inserimento lavorativo
interrotto.
Consiglieri presenti, votanti e favorevoli: 29
Il Consiglio approva all'unanimità.
Presidente
- Articolo 3: stesso risultato. Articolo 4:
stesso risultato.
All'articolo 5 vi è l'emendamento n. 2 dell'Assessore Lanièce,
che recita:
Emendamento
Al comma 3, dell'articolo 5 sono soppresse le parole "siti in
frazione Ollignan di Quart".
La parola all'Assessore alla sanità, salute e politiche sociali,
Albert Lanièce.
Lanièce A.
- Grazie. Anche qui, per una perplessità
emersa in V Commissione, ci sono anche delle particelle nel comune
di Saint-Christophe, allora si elimina, al comma 3:
"siti in
frazione di Ollignan di Quart"
e rimane
"
gli immobili
e le relative pertinenze di proprietà regionale"
, necessari per
lo svolgimento delle attività istituzionali.
Presidente
- Pongo in votazione l'articolo 5 nel testo
così emendato:
Articolo 5
(Patrimonio e finanziamento)
1. Il patrimonio della Fondazione "Sistema Ollignan Onlus" è
costituito da beni immobili, da beni mobili e da dotazioni
finanziarie conferite all'atto della sua costituzione e
successivamente, secondo quanto previsto dall'atto costitutivo e
dallo statuto.
2. I soggetti pubblici e privati che intendono aderire alla
Fondazione "Sistema Ollignan Onlus", successivamente alla sua
costituzione, ai sensi dell'articolo 3, comma 2, contribuiscono
alla formazione del patrimonio, secondo le modalità indicate nello
statuto.
3. Per la formazione del patrimonio iniziale della Fondazione
"Sistema Ollignan Onlus", la Regione concede per la durata della
Fondazione gli immobili e le relative pertinenze di proprietà
regionale, necessari per lo svolgimento delle attività
istituzionali.
4. La Regione finanzia le attività, le spese di gestione e le
spese iniziali di costituzione della Fondazione "Sistema Ollignan
Onlus" mediante l'erogazione di un contributo, il cui importo è
annualmente determinato dalla Giunta regionale, nel rispetto degli
specifici stanziamenti previsti annualmente nel bilancio della
Regione.
5. Il contributo di cui al comma 4 è erogato in due
rate:
a) la prima, entro la fine del mese di febbraio o entro
quindici giorni dalla data di entrata in vigore della legge
regionale di approvazione del bilancio, se posteriore;
b) la seconda, entro il 31 luglio.
6. La Regione può disporre con legge l'erogazione di
contributi straordinari per scopi determinati o interventi
speciali.
Consiglieri presenti, votanti e favorevoli: 29
Il Consiglio approva all'unanimità.
Presidente
- All'articolo 6 vi è l'emendamento n. 3
dell'Assessore Lanièce, che recita:
Emendamento
Al termine del comma 4 dell'articolo 6 è aggiunta la seguente
frase: "la Giunta regionale trasmette tale relazione alla
Commissione consiliare competente".
La parola all'Assessore alla sanità, salute e politiche sociali,
Albert Lanièce.
Lanièce A.
- Grazie. Accogliendo anche la sollecitazione
della V Commissione, si aggiunge al comma 4 che "la Giunta
regionale trasmette tale relazione alla Commissione consiliare
competente". Ne approfitto per ringraziare il lavoro fatto in V
Commissione, è stato sollecitato un lavoro rapido, ma so che sono
stati approfonditi gli aspetti legati ad una legge importante che
costituisce un nuovo importante tassello alle possibilità che
offriamo alla disabilità. Grazie.
Presidente
- Pongo in votazione l'articolo 6 nel testo
così emendato:
Articolo 6
(Organi e funzioni)
1. Sono organi della Fondazione "Sistema Ollignan
Onlus":
a) il consiglio di amministrazione;
b) il presidente;
c) il comitato scientifico;
d) il revisore dei conti.
2. Il consiglio di amministrazione, organo di indirizzo e
programmazione, è composto da un minimo di tre a un massimo di
cinque membri, di cui:
a) tre designati dalla Regione, nominati dalla Giunta
regionale con le modalità di cui alla legge regionale 10 aprile
1997, n. 11 (Disciplina delle nomine e delle designazioni di
competenza regionale);
b) due designati, di comune accordo, da eventuali soggetti
pubblici e privati che aderiscono alla Fondazione, successivamente
alla sua costituzione, ai sensi dell'articolo 3, comma 2.
3. Il consiglio di amministrazione sceglie tra i suoi
componenti il presidente, che ha la rappresentanza legale della
Fondazione "Sistema Ollignan Onlus".
4. Il consiglio di amministrazione trasmette annualmente alla
Giunta regionale e ad eventuali altri soggetti sostenitori una
relazione sull'attività svolta, evidenziando i risultati ottenuti
rispetto agli obiettivi prefissati. La Giunta regionale trasmette
tale relazione alla Commissione consiliare competente.
5. Il consiglio di amministrazione nomina il comitato
scientifico, composto da tre membri, di cui:
a) un esperto in discipline agrarie e ambientali;
b) un esperto in materia di politiche sociali;
c) un esperto in politiche del lavoro, con particolare
riferimento al settore dell'inserimento di soggetti
svantaggiati.
6. Al comitato scientifico è demandato il compito di produrre
un programma di interventi e di sviluppo coerente con le finalità
della Fondazione "Sistema Ollignan Onlus", di monitorarne i
processi e di valutarne gli esiti.
7. Fatta eccezione per quanto previsto dal comma 8, i
componenti degli organi della Fondazione "Sistema Ollignan Onlus"
prestano la loro funzione gratuitamente, salvo il rimborso delle
spese effettivamente sostenute e documentate, nei limiti e secondo
le modalità stabilite con deliberazione della Giunta
regionale.
8. Il controllo contabile della Fondazione "Sistema Ollignan
Onlus" è affidato a un revisore dei conti, nominato con
deliberazione della Giunta regionale tra gli iscritti nell'apposito
registro. Il compenso è stabilito all'atto della nomina, in misura
non superiore al minimo della tariffa professionale.
Consiglieri presenti, votanti e favorevoli: 29
Il Consiglio approva all'unanimità.
Presidente
- Articolo 7: stesso risultato. Articolo 8:
stesso risultato. Articolo 9: stesso risultato. Articolo 10: stesso
risultato. Articolo 11: stesso risultato.
La parola al Consigliere Rigo per dichiarazione di voto.
Rigo (PD)
- Oltre ad annunciare il voto favorevole del
Partito Democratico, volevo ringraziare l'Assessore regionale alla
sanità per il suo impegno molto utile di raccordo con le
osservazioni ed il lavoro compiuto dalla commissione.
Voglio solo esplicitare una preoccupazione, che ho già
manifestato in sede di commissione e che riporto in aula, ed è la
preoccupazione della nascita di una nuova fondazione che si va a
sovrapporre ad una fondazione già esistente. Credo che il lavoro
del Presidente della Regione, anche nella sua competenza
prefettizia sulla vigilanza dell'attività delle fondazioni, farà in
maniera tale che, nel decreto che regolarizzerà la nuova
fondazione, si tenga conto dei problemi che potrebbero sorgere nel
subentro dei rapporti fra i beni e il personale delle due
fondazioni, cosa che nel testo di legge non c'è, ma che bisogna
chiarire, perché non possiamo permetterci di avere per lungo tempo
due fondazioni simili.
Presidente
- Pongo in votazione la legge nel suo
complesso:
Consiglieri presenti, votanti e favorevoli: 29
Il Consiglio approva all'unanimità.
Presidente
- Con questa votazione dichiaro conclusi i
lavori dell'odierna adunanza del Consiglio regionale. Visto che si
tratta dell'ultimo Consiglio dell'anno, colgo l'occasione per
esprimere, a nome dell'Ufficio di Presidenza, a tutti voi,
colleghi, operatori dell'informazione, dipendenti del Consiglio e
alle vostre famiglie, i migliori auguri di Buon Natale e felice
Anno Nuovo. Ci rivedremo nel 2011 con la prima seduta del 12 e 13
gennaio.
La seduta è tolta.
---
L'adunanza termina alle ore 20,53.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK