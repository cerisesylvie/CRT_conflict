Consiglio Regionale della Valle d'Aosta - Oggetto del Consiglio n. 1163 del 28 febbraio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1163 del 28 febbraio 1985 - Resoconto
OGGETTO N. 1163/VIII - PROTESTA PER L'ESCLUSIONE DELLA VALLE
D'AOSTA DAGLI INVESTIMENTI DEL FONDO INVESTIMENTI E OCCUPAZIONE
(FIO). - APPROVAZIONE DI ORDINE DEL GIORNO.
PRESIDENTE
: Signori Consiglieri, si tratta ora di
iscrivere all'ordine del giorno del Consiglio l'ordine del giorno
presentato dall'Assessore Perrin, riguardante la mancata
approvazione del piano FIO per la regimazione e le sistemazioni
idrauliche del bacino della Valle d'Aosta. Trattandosi di ordine
del giorno presentato su argomento non attinente l'ordine del
giorno in discussione è necessario approvarne l'iscrizione con la
maggioranza di 24 Consiglieri.
Metto in approvazione l'iscrizione dell'ordine del giorno
presentato dall'Assessore Perrin.
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE
: Do lettura dell'ordine del giorno presentato
dall'Assessore Perrin:
ORDINE DEL GIORNO
L'Amministrazione regionale della Valle d'Aosta ha
presentato, in data
5
luglio 1984, un progetto FIO di
richiesta di finanziamento ai sensi dell'art. 37 della legge n.
730.1983 relativo a "Sistemazioni Idrauliche fondamentali del
bacino della Valle d'Aosta".
TENUTO CONTO della particolare importanza che un corretto
assesto idrogeologico assume per una Regione come la Valle
d'Aosta;
RILEVATO che, al progetto suindicato, nessuna obiezione di
ordine tecnico ed economico è mai stata sollevata da parte del
NUCLEO DI VALUTAZIONE del Ministero del Bilancio;
ATTESO che il progetto stesso è stato elaborato rispettando
scrupolosamente tutte le norme e indicazioni dettate dal CIPE;
VISTA l'elevata redditività economica del progetto, verificata
dal Nucleo di Valutazione, che ha permesso la sua approvazione e
successivo inserimento tra quelli da presentarsi al CIPE;
SOTTOLINEATO che progetti non giudicati tecnicamente idonei
dal nucleo sono stati successivamente finanziati;
RILEVATO che il progetto FIO della Regione Valle d'Aosta non
figura tra quelli approva
ti
e finanziati dal CIPE;
IL CONSIGLIO REGIONALE DELLA
VALLE D'AOSTA
CONDANNA nel modo più fermo il metodo adottato dal CIPE per
valutare le esigenze di or dine economico e sociale di una Regione
come la Val le d'Aosta, che è risultata l'unica ad essere esclusa
da un seppur minimo intervento del Fondo Investi menti e
Occupazione (FIO);
RIBADISCE la validità tecnico economica e sociale del progetto
presentato e i criteri generali che ne sono alla base;
DA MANDATO al Presidente della Giunta o agli Assessori
competenti di verificare, presso il CIPE, i criteri che hanno
portato all'approvazione e finanziamento dei progetti, con
esclusione della sola Valle d'Aosta;
di accertare le possibilità per un riesame della
deliberazione CIPE e per un inserimento finanziario anche per la
Valle d'Aosta;
INVITA il Governo nazionale, le forze politiche presenti in
Parlamento, il Senatore e il Deputato della Valle d'Aosta ad una
azione che porti alla revisione delle scelte operate dal CIPE
per il finanziamento dei progetti tecnicamente vali di, tra i
quali figura quello presentato dalla Regione Valle d'Aosta.
INVIA il presente ordine del giorno al Presidente del
Consiglio dei Ministri,
al
Ministro del Bilancio, al
Presidente del CIPE e ai Parlamentari Valdostani.
PRESIDENTE
: Ha chiesto la parola l'Assessore
all'Agricoltura e Foreste Perrin; ne ha facoltà.
PERRIN (U.V.):
Je crois qu'il n'y a plus besoin
d'illustrer cet ordre du jour puisque nous en avons parlé hier et
je l'ai illustré très brièvement ce matin. Il s'agit évidemment
d'un ordre du jour qui, dans une première partie, disons plutôt
technique, traite de ce que nous avions fait et de ce qui est
arrivé. Nous condamnons l'attitude du CIPE pour le fait qu'un
projet retenu extrêmement valable sous tous les points de vue et
surtout sous le rapport prix bénéfice, a été écarté et que par
contre le CIPE a repris et approuvé des projets qui avaient été
écartés par la noyau d'évaluation.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I
.): Anche noi avevamo predisposto un ordine
del giorno su questo argomento che è stato discusso assieme a
quello dell'Assessore. Noi votiamo a favore dell'ordine del giorno
proposto dall'Assessore perché condanna nel modo più fermo il
metodo adottato dal CIPE per valutare le esigenze di ordine
economico e sociale di una Regione come la Valle d'Aosta, risultata
l'unica esclusa da un seppur minimo intervento del Fondo
Investimenti e Occupazione. Mi sembra una condanna molto ferma nei
confronti del comportamento del Governo e c'è un invito al Governo,
alle forze politiche presenti in Parlamento, al Senatore e al
Deputato della Valle d'Aosta perché portino avanti un'azione che
giunga alla revisione delle scelte operate dal CIPE per il
finanziamento dei progetti tecnicamente validi, tra i quali figura
appunto quello presentato dalla Regione Valle d'Aosta.
PRESIDENTE
: Se nessuno chiede la parola pongo in
votazione l'ordine del giorno presentato dall'Assessore Perrin:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK