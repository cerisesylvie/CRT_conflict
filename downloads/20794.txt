Consiglio Regionale della Valle d'Aosta - Oggetto del Consiglio n. 828 del 23 settembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 828 del 23 settembre 2004 - Resoconto
OGGETTO N. 828/XII - Disegno di legge: "Interpretazione
autentica dell'articolo 1, comma 1, della legge regionale 22
novembre 1988, n. 63, relativo all'indennità mensile di
bilinguismo, e dell'articolo 1, comma 1, della legge regionale 22
novembre 1988, n. 64, relativo all'indennità regionale per il
prolungamento d'orario derivante dall'insegnamento della lingua
francese".
Articolo 1
(Interpretazione autentica dell'articolo 1 della legge
regionale 22 novembre 1988, n. 63)
1. Il rinvio fatto dall'articolo 1, comma 1, della legge
regionale 22 novembre 1988, n. 63 (Disciplina sull'attribuzione
dell'indennità di bilinguismo al personale ispettivo, direttivo e
docente delle istituzioni scolastiche ed educative della Regione
Autonoma Valle d'Aosta), al decreto del Presidente del Consiglio
dei ministri 30 maggio 1988, n. 287 (Norme per la corresponsione
dell'indennità di bilinguismo al personale dei comparti del
pubblico impiego in servizio presso uffici o enti ubicati nella
regione autonoma a statuto speciale Valle d'Aosta), per la
determinazione dell'indennità mensile di bilinguismo spettante al
personale ispettivo, direttivo e docente delle istituzioni
scolastiche ed educative dipendenti dalla Regione deve intendersi
fatto anche alle fonti contrattuali contenenti discipline di esso
sostitutive.
Articolo 2
(Interpretazione autentica dell'articolo 1 della legge
regionale 22 novembre 1988, n. 64)
1. L'articolo 1, comma 1, della legge regionale 22 novembre
1988, n. 64 (Nuova misura dell'indennità regionale corrisposta al
personale direttivo e docente in servizio nelle scuole materne ed
elementari della Regione per il prolungamento d'orario derivante
dall'insegnamento della lingua francese), si interpreta nel senso
che per stipendio annuo lordo in godimento costituente base di
calcolo della misura dell'indennità di cui all'articolo 1 della
legge regionale 2 febbraio 1968, n. 1 (Norme sulla corresponsione e
sulla pensionabilità della indennità regionale spettante al
personale scolastico in servizio presso le Scuole Elementari della
Valle d'Aosta, in relazione al prolungamento di orario per
l'insegnamento della lingua francese), deve intendersi la sola voce
retributiva riferita allo stipendio tabellare, con esclusione di
ogni altra voce retributiva facente parte del trattamento economico
del personale interessato, ancorché in esso successivamente
conglobata; in tal caso, l'indennità è determinata riducendo la
misura dello stipendio tabellare in godimento di un importo
corrispondente a quello delle voci retributive in esso
conglobate.
Articolo 3
(Disposizioni finanziarie)
1. L'onere derivante dall'applicazione della presente legge è
determinato complessivamente in euro 3.762.000 per l'anno 2004 e in
annui euro 1.052.000 a decorrere dall'anno 2005.
2. L'onere di cui al comma 1 grava sullo stato di previsione
della spesa del bilancio della Regione per l'anno finanziario 2004
e di quello pluriennale per il triennio 2004/2006 sull'obiettivo
programmatico 1.2.2. (Personale direttivo e docente delle scuole
regionali) ed alla sua copertura si provvede mediante utilizzo per
pari importo dello stanziamento iscritto al capitolo 69000 (Fondo
globale per il finanziamento di spese correnti) dell'obiettivo
programmatico 3.1. (Fondi globali) previsto al punto A.1.
(Interpretazione autentica dell'articolo 1 della l.r. n. 63/88 e
dell'articolo 1 della l.r. n. 64/88) dell'allegato n. 1 ai bilanci
annuale e pluriennale.
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di bilancio
e finanze, le occorrenti variazioni di bilancio.
Presidente - La parola al relatore, Consigliere Sandri.
Sandri (GV-DS-PSE) - Il disegno di legge n. 41 prevede due
modifiche all'articolo 1 delle leggi regionali n. 63 e n. 64 del 22
novembre 1988.
La prima modifica precisa che l'indennità di bilinguismo
prevista dalle legge n. 63, spetta al personale ispettivo,
direttivo e docente delle istituzioni scolastiche ed educative
valdostane con le stesse modalità di tutti gli altri comparti
pubblici, a partire dagli aggiornamenti del 2001, fino ad oggi
negati al personale della scuola. Infatti, dopo il blocco della
rivalutazione di tutte le indennità, adottato dal "Governo Amato",
dall'anno 2001 le diverse categorie del pubblico impiego
interessate hanno ripristinato la rivalutazione periodica
dell'indennità, mentre per la scuola si è sostenuto, nel passato,
l'impossibilità di tale adeguamento, peraltro invece possibile,
come dimostra il disegno di legge regionale oggi in discussione.
Con la modifica qui introdotta si sana questa situazione
equiparando il comparto scolastico a tutti gli altri comparti
pubblici.
Anche il secondo articolo prevede una "interpretazione
autentica" di norme contrattuali nazionali. Dopo il conglobamento
nello stipendio base dell'indennità integrativa speciale, prevista
nel contratto nazionale di lavoro 2002-2005 - inefficace sul piano
retributivo a livello nazionale - in Valle d'Aosta, dove
l'indennità di francese per la scuola primaria è calcolata
percentualmente - 33% - sullo stipendio base, questa modifica
contrattuale avrebbe innalzato di molto il valore dell'indennità di
francese. Le parti hanno convenuto che, rimanendo inalterate le
prestazioni professionali aggiuntive dei docenti delle scuole della
Regione, tale aumento non era giustificabile. Il progetto di legge,
insomma, prende atto del buon rapporto tra Amministrazione
regionale e i sindacati del comparto scolastico, che unitariamente
hanno concordato con l'Esecutivo regionale le modifiche in
oggetto.
Mi auguro che il Consiglio regionale, con la stessa unanimità,
accolga una norma che mostra la serietà nella concertazione nella
nostra comunità.
Président - Je déclare ouvert le débat. La parole au Conseiller
Pastoret.
Pastoret (UV) - Farò un breve "excursus" su quella che è stata
la legislazione precedente nella materia, anche perché vorrei
chiarire alcune questioni su questo provvedimento opportuno e
importante, che spero veda il voto favorevole da parte di tutto il
Consiglio regionale.
Nel mese di maggio del 1988 è stata introdotta l'indennità di
bilinguismo a favore del personale dello Stato - Polizia, enti
pubblici, ministeri - in servizio in Valle d'Aosta, da un decreto
del Presidente del Consiglio dei ministri. Questo decreto, però,
ricomprendeva tutta una serie di dipendenti pubblici ed escludeva
il personale direttivo e docente della scuola, poiché detto
personale in forza del DPR n. 861 che fissava i ruoli del personale
scolastico, escludeva la competenza della Regione in materia di
stato giuridico ed economico, anzi, a dire il vero, non la
ricomprendeva. Pertanto, il DPR n. 861 disponeva e dispone che a
detto personale della scuola si applichino le norme relative del
corrispondente personale statale. Ciò nonostante, a questo
personale - sembra una cosa assurda, ma così era - non poteva
applicarsi l'indennità di bilinguismo, non essendo il personale
direttivo e docente, analogamente al restante personale dello Stato
destinato in servizio in Valle d'Aosta, considerato come personale
con onere a carico dello Stato: da un lato, c'era lo Stato che
pagava i propri funzionari dipendenti; dall'altro lato, la Regione
pagava i propri insegnanti.
Ergo, la Regione, visto che in presenza della legislazione
statale vigente - il DPCM che ho citato poc'anzi - non poteva
estendere agli insegnanti in servizio in Valle d'Aosta i benefici
dei quali erano destinatari i dipendenti dello Stato, approvò la
legge regionale n. 63/1988, che fu vistata dalla Commissione di
Coordinamento, e consentì di estendere al personale scolastico
regionale l'indennità di bilinguismo. Com'è evidente, anche da
questa sommaria illustrazione, tale legge consentiva di applicare
le modalità di erogazione dell'indennità e di determinare gli
importi con un integrale rinvio alle disposizioni dello Stato,
contenute nel DPCM n. 287/1988. Ogni altra formulazione della legge
regionale non avrebbe quindi consentito alla legge di essere
vistata dalla Commissione di Coordinamento, così che l'adeguamento
degli importi dell'indennità di bilinguismo poteva solo essere
effettuata nei limiti dei valori economici con la periodicità e con
gli strumenti previsti per il personale statale dal DPCM n.
287/1988.
Il suddetto DPCM prevedeva la rivalutazione di questa indennità
che doveva essere disposta con decreto del Ministero del tesoro, il
quale lo faceva appositamente per il proprio personale, e questa
rivalutazione doveva essere fatta sulla base delle variazioni del
costo della vita. In tal caso, per analogia, questa disposizione si
applicava anche al personale della scuola con lo stesso
automatismo. Sennonché, a partire dal 1993 - quindi c'è stata una
vigenza abbastanza breve di applicazione di questo automatismo
relativo al DPCM - non fu più possibile emanare ulteriori decreti
da parte del Ministero del tesoro stesso, poiché il trattamento
economico dei pubblici dipendenti era stato attribuito in esclusiva
ai contratti collettivi nazionali di lavoro dei diversi comparti. A
questo punto il rinvio di cui parlavo prima al DPCM 1988, previsto
dalla legge regionale n. 63, veniva ad essere vanificato, poiché le
variazioni di adeguamento contenute nella legge avevano come
espresso riferimento esclusivo il DPCM citato. Ecco dunque che, per
poter avere un adeguamento dell'indennità di bilinguismo, era ed è
necessario agire con un intervento legislativo analogo a quello
previsto dalla citata legge n. 63, perché c'è stata, di fatto,
sulla base delle diverse disposizioni che lo Stato ha emanato, una
disapplicazione del DPCM e quindi un'impossibilità di collegamento
allo stesso.
Considerato che il decreto legislativo n. 165/2001 ha stabilito
che la retribuzione dei pubblici dipendenti può essere definita
solo attraverso i contratti collettivi di lavoro - come ricordato
prima -, si è determinata, di fatto, l'inefficacia di ogni altro
diverso atto che prevedeva incrementi retributivi non fissati dal
contratto di comparto. Risultava e risulta perciò impraticabile
l'emanazione di una legge regionale con cui si definiscono
direttamente altri e diversi importi dell'indennità di bilinguismo.
Ecco perché è stato previsto, come strumento idoneo, quello di
operare un'interpretazione autentica della legge n. 63/1988, con la
quale si prende atto che le prescrizioni del DPCM n. 287, in ordine
alla rivalutazione dell'indennità di bilinguismo, risultano, da un
lato, disapplicate per l'introduzione di un nuovo regime
contrattuale; occorre quindi definire - come si fa in questo
provvedimento - che il rinvio esclusivo del DPCM deve intendersi
esteso alle norme contrattuali integrative o sostitutive di detto
decreto.
Ho ripercorso la storia perché su questa materia rischiano di
sprecarsi delle interpretazioni capziose nei confronti
dell'Amministrazione scolastica regionale, che a detta di qualcuno
- mi dispiace che ciò riguardi anche qualche organizzazione
sindacale scolastica - sarebbe stata inerte rispetto a questa
problematica. Ora, senza fare difese di ufficio, rispetto a queste
teorie vorrei - se mi è consentito - citare brevemente un passaggio
di un'altra organizzazione sindacale, alla quale peraltro non
aderisco, ma che con una certa obiettività fornisce una versione su
tale questione che - ricordo - si è presentata nel 2001, e non
prima, a seguito della disapplicazione del DPCM 1988. In questa
comunicazione si dice che per alcuni anni, a partire dal 2001, "si
è nuovamente assistito ad una situazione analoga a quella
verificatasi al momento della creazione dell'indennità di
bilinguismo: una situazione per i dipendenti statali, un'altra per
gli insegnanti. Allora tutti i dipendenti pubblici, tranne i
lavoratori della scuola, percepivano l'indennità; ora tutti i
pubblici dipendenti beneficiano dell'adeguamento della stessa,
tranne i lavoratori della scuola.
Al momento dell'introduzione delle nuove regole contrattuali non
si trovò una soluzione al problema (ricordo: si era nel 2001);
forse anche le organizzazioni sindacali scolastiche della Regione
non sono intervenute nella circostanza con sufficiente incisività.
Ora che con l'ultimo rinnovo del contratto collettivo nazionale si
sono introdotte alcune modifiche strutturali alle voci che
concorrono alla determinazione della busta paga, in particolare
conglobando l'indennità integrativa speciale nello stipendio, si è
presentata l'occasione favorevole per risolvere la questione".
Fatto questo doveroso chiarimento concludo annunciando che
voteremo a favore e volentieri questo provvedimento
legislativo.
Président - La parole au Conseiller Frassy.
Frassy (CdL) - Un breve discorso a margine di questo disegno di
legge, e a seguito dell'illustrazione del relatore e l'intervento
del collega Pastoret. Il nostro gruppo esprimerà un voto positivo
su tale disegno di legge, perciò rassicuriamo il collega Pastoret
sulla domanda che si poneva.
A margine di questa materia, al di là dell'"excursus" peraltro
utile che il collega Pastoret ha voluto ricordare all'aula, penso
che vada fatta anche un'altra riflessione, anche questa ripescata
dalla storia di detta vicenda: l'indennità di bilinguismo,
l'evidente contraddizione della questione linguistica valdostana.
Devo dire che tale contraddizione forse è stata resa ancora più
evidente e, forse, in maniera inconsapevole da parte dei colleghi
che mi hanno preceduto nel dibattito su questa legge, perché
andando a discutere di indennità di bilinguismo, il francese, in
aula, non lo abbiamo sentito! Dicevo che è evidente la
contraddizione di questa regione, dove la lingua francese viene da
alcuni definita "la langue maternelle", ma questi "alcuni" sono una
grande piccola minoranza, come la "Fondazione Chanoux" ha avuto
modo di evidenziare in quello studio che circa 1 anno e 1/2 fa
venne diffuso, e le cui risultanze testimoniarono che meno del 2%
della popolazione valdostana sente la lingua francese come "langue
maternelle"!
È curioso, e lo sottolineiamo ogni volta che si parla di
"indennità di bilinguismo", che forse siamo l'unica realtà, la
quale, oltre ad essere tutelata in base ad un presunto idioma che
alcuni ancora sentono come lingua primaria, viene anche
indennizzata e monetizzata per esprimersi nella propria lingua
primaria. È una situazione che evidenzia una contraddizione palese
e che certifica la morte nei fatti di quell'equiparazione del
francese alla lingua italiana.
Questo mio intervento non vuole innescare una polemica, ma -
come ha fatto il collega Pastoret, che ha ripercorso da un punto di
vista giuridico il lungo cammino fatto per arrivare al
riconoscimento e alla concretizzazione dell'indennità di
bilinguismo - il mio intervento ha voluto ricordare che "questa" è
una contraddizione che caratterizza anche "questa" particolarità
della Regione autonoma della Valle d'Aosta.
Président - Je n'ai pas d'autres collègues qui s'inscrivent à
parler. Je ferme la discussion générale.
La parole à l'Assesseur à l'éducation et à la culture, Charles
Teresa.
Charles (UV) - Je remercie d'abord le rapporteur et les
collègues qui ont bien voulu intervenir.
Cette loi très simple n'est pas du "bricolage législatif", selon
une expression folklorique qui a été bien utilisée ce matin, mais
une architecture législative de grande simplicité, bien
qu'obligatoirement technique, qui concrètement atteint des buts;
règle une veille question qui remonte à 2001 comme il a été déjà
rappelé, pour aligner la prime de bilinguisme de l'école au reste
du personnel de l'Etat et interprète correctement une disposition,
qui est la conséquence d'une logique de bon sens quant à
l'indemnité de langue française pour les enseignants des écoles
maternelles et primaires. Nous rappelons qu'il s'agit d'une mesure
sollicitée depuis longtemps par les organisations syndicales des
enseignants et que cette mesure faisait partie de la confrontation
qui a commencé, il y a quelques mois, avec les organisations
syndicales, exactement l'automne dernier. La réévaluation de
l'indemnité de bilinguisme devrait courir à partir de la moitié de
l'année 2001, comme pour les autres catégories du secteur public et
elle garantira une équité de traitement pour tous les employés du
secteur public de la Région.
Cette loi a à faire avec la question relative à l'ajustement de
l'indemnité de bilinguisme pour le personnel enseignant des écoles
de tout ordre et grade, qui dépendent de la Région et à celles
relatives à la nouvelle détermination de base des calculs de
l'indemnité de langue française pour les enseignants des écoles
maternelles et primaires qui dépendent de la Région. Pour résoudre
les difficultés contingentes qui sont apparues à ce propos, sont
prévues deux dispositions distinctes, chacune d'interprétation
authentique, pour clarifier avec l'efficacité rétroactive qui
distingue l'interprétation authentique, la signification exacte à
attribuer à l'article 1er de la loi régionale n° 63 de 1988, qui
concerne les modalités de détermination de l'indemnité de
bilinguisme, et à l'article 1er de la loi régionale n° 64/1988
concernant la définition de la base de calcul, à laquelle se
référer pour l'indemnité de français selon les pourcentages
indiqués. L'interprétation authentique suggérée est admise par tout
le monde, parce qu'elle est la plus appropriée aux finalités que
nous entendons poursuivre.
Président - Nous passons à examiner le texte. Je rappelle que
cette proposition de loi a eu l'avis favorable à majorité de la IIe
Commission, ainsi que de la Ve Commission.
Sur l'article 1er la parole à la Conseillère Squarzino
Secondina.
Squarzino (Arc-VA) - Per dichiarazione di voto.
Votiamo a favore di questo disegno di legge, lo facciamo sapendo
che risolve due problemi della scuola, problemi che hanno una
lunghissima storia - come ha ricordato il collega Pastoret -, ma
che hanno preso forse un po' troppo tempo nella loro elaborazione.
L'Assessore stesso ha ammesso che "depuis longtemps", i sindacati
hanno detto: "sono 9 mesi che abbiamo presentato questo problema
all'Assessore"; è vero che è un problema importante, però 9 mesi ci
sembravano un po' tanti!
La legge, comunque, alla fine è stata partorita dalla Giunta, il
13 luglio, e poi diciamo che la commissione ha lavorato; qui voglio
dire che anche l'opposizione, capendo l'importanza, ha lavorato
rispetto a questo disegno di legge. So che i sindacati lo
aspettavano prima dell'estate, ma sappiamo che l'ultima seduta
estiva del Consiglio era, intanto, troppo affollata; poi, con tutti
gli episodi che sono avvenuti, non costituiva un contesto sereno
per affrontare argomenti legislativi come questo.
Siamo favorevoli e siamo ben contenti che a un problema della
scuola si sia finalmente data una risposta.
Président - Je soumets au vote l'article 1er:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 2:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 3:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote le projet de loi dans son
ensemble:
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK