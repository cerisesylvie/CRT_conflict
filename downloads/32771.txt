Consiglio Regionale della Valle d'Aosta - Oggetto del Consiglio n. 1340 del 29 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1340 del 29 luglio 2010 - Resoconto
OGGETTO N. 1340/XIII - Disegno di legge: "Istituzione della
Fondazione della Regione autonoma Valle d'Aosta/Vallée d'Aoste per
la ricerca sul cancro".
Articolo 1
(Oggetto)
1. La Regione promuove, in accordo con l'Azienda regionale
sanitaria USL della Valle d'Aosta (Azienda USL), l'istituzione di
una fondazione, senza scopo di lucro, denominata Fondazione della
Regione autonoma Valle d'Aosta/Vallée d'Aoste per la ricerca sul
cancro (Fondazione VdA-RC), al fine di favorire gli studi e le
ricerche scientifiche e applicate sul cancro.
2. La Fondazione VdA-RC svolge la sua attività nell'ambito
della Rete oncologica del Piemonte e della Valle d'Aosta/Vallée
d'Aoste.
Articolo 2
(Scopi)
1. La Fondazione VdA-RC persegue, in particolare, i seguenti
scopi:
a) accrescere le conoscenze sulle cause e sui meccanismi
cellulari e molecolari di insorgenza del cancro;
b) identificare bersagli molecolari e cellulari che possano
essere sfruttati nella diagnostica e nella terapia delle
neoplasie;
c) sviluppare terapie innovative mirate;
d) sviluppare strumenti di diagnosi e di valutazione precoce
della risposta terapeutica;
e) favorire e sostenere l'attività di ricerca clinica e
traslazionale nel campo dell'oncologia, all'interno dell'Azienda
USL e in collaborazione con le strutture di ricovero e cura a
carattere scientifico presenti nel territorio regionale;
f) favorire la collaborazione con altri enti o istituti di
ricerca operanti nel territorio regionale e in Piemonte;
g) promuovere la formazione e l'aggiornamento professionale
nell'ambito dell'oncologia e, in particolare, dell'oncologia
molecolare.
Articolo 3
(Soggetti partecipanti)
1. La Regione partecipa alla Fondazione VdA-RC in qualità di
socio fondatore.
2. I soggetti pubblici e privati che intendono aderire alla
Fondazione VdA-RC, successivamente alla sua costituzione, ne fanno
richiesta al consiglio di amministrazione il quale decide sulla
loro ammissione, tenuto conto dell'idoneità dei richiedenti a
concorrere al raggiungimento degli scopi della Fondazione.
Articolo 4
(Atto costitutivo e statuto)
1. Il Presidente della Regione è autorizzato ad assumere gli
accordi e a compiere ogni atto necessario all'istituzione della
Fondazione VdA-RC, provvedendo a tal fine alla sottoscrizione
dell'atto costitutivo e dello statuto conformi alle disposizioni di
cui alla presente legge. In particolare, lo statuto deve prevedere
il vincolo di destinazione agli scopi istituzionali per tutti gli
avanzi di gestione, con divieto di distribuzione degli
utili.
Articolo 5
(Patrimonio e finanziamento)
1. Il patrimonio della Fondazione VdA-RC è costituito da beni
immobili, da beni mobili e da dotazioni finanziarie conferiti dai
soci all'atto della sua costituzione o successivamente, secondo
quanto previsto dall'atto costitutivo e dallo statuto.
2. La Regione concorre alla formazione del patrimonio
iniziale della Fondazione VdA-RC e alle spese di costituzione nella
misura di euro 1.000.000 per l'anno 2010.
3. La Regione concorre, inoltre, al finanziamento delle
attività e delle spese di gestione della Fondazione VdA-RC mediante
l'erogazione di un contributo annuo nella misura annualmente
determinata dalla Giunta regionale, in relazione alle risorse
finanziarie disponibili e stabilito, per gli anni 2011 e 2012, in
euro 1.000.000.
Articolo 6
(Organi)
1. Sono organi della Fondazione VdA-RC:
a) il consiglio di amministrazione;
b) il presidente;
c) il revisore dei conti;
d) il comitato scientifico.
2. Il consiglio di amministrazione, organo di indirizzo e
programmazione, è composto da un massimo di tre membri, nominati
con deliberazione della Giunta regionale.
3. Il consiglio di amministrazione sceglie tra i suoi
componenti il presidente, che ha la rappresentanza legale della
Fondazione VdA-RC.
4. Il consiglio di amministrazione trasmette annualmente alla
Giunta regionale e ad eventuali altri soggetti sostenitori una
relazione sull'attività svolta, evidenziando i risultati ottenuti
rispetto agli obiettivi prefissati.
5. Il controllo contabile della Fondazione VdA-RC è affidato
a un revisore dei conti, nominato con deliberazione della Giunta
regionale tra gli iscritti nell'apposito registro.
6. Al comitato scientifico spetta l'individuazione del
programma di ricerca e dei connessi programmi di aggiornamento e
formazione del personale e dei ricercatori. Tale comitato è
composto:
a) dal direttore sanitario dell'Azienda USL, che lo
presiede;
b) da un dirigente medico, con qualificata e comprovata
esperienza nell'area di attività della Fondazione VdA-RC, nominato
dal direttore generale dell'Azienda USL;
c) da un esperto di ricerca nell'ambito dell'oncologia, con
qualificata e comprovata competenza scientifica, riconosciuta a
livello internazionale, nominato dal presidente della Fondazione
VdA-RC.
7. Ove necessario, il comitato scientifico può essere
integrato da un massimo di tre esperti scelti dal comitato
stesso.
8. I compensi dei consiglieri di amministrazione e del
revisore dei conti della Fondazione VdA-RC sono stabiliti con
deliberazione della Giunta regionale all'atto della nomina.
Articolo 7
(Programmi di ricerca)
1. I programmi di ricerca individuati dal comitato
scientifico ai sensi dell'articolo 6, comma 6, e finanziati dalla
Fondazione VdA-RC sono attuati direttamente, o tramite convenzioni,
con l'Istituto per la ricerca e la cura del cancro (IRCC) di
Candiolo o con eventuali altri enti o istituti di ricerca.
2. Il comitato scientifico effettua la selezione dei
programmi di ricerca da finanziare sulla base dei seguenti
criteri:
a) valore scientifico comprovato e suffragato da letteratura
adeguata e dai curricula dei soggetti sperimentatori;
b) rilevanza clinica dell'oggetto della ricerca.
3. I programmi di ricerca finanziati dalla Fondazione VdA-RC,
i quali devono contemplare attività svolte, anche in parte,
all'interno delle strutture cliniche o di laboratorio dell'Azienda
USL con impiego di risorse tecnologiche e umane presenti nel
territorio regionale, sono valutati dal comitato scientifico,
all'uopo eventualmente integrato da uno o più esperti, individuati
con le modalità di cui all'articolo 6, comma 7. La valutazione
positiva, intermedia e finale, da parte del comitato scientifico
costituisce condizione per la prosecuzione e l'erogazione dei
finanziamenti. Le pubblicazioni derivanti dai predetti programmi di
ricerca devono contenere l'indicazione del sostegno finanziario
della Fondazione VdA-RC e la citazione espressa dei soggetti
sperimentatori e delle strutture dell'Azienda USL
coinvolti.
Articolo 8
(Disposizioni finanziarie)
1. L'onere complessivo derivante dall'applicazione
dell'articolo 5 è determinato in euro 1.000.000 a decorrere
dall'anno 2010.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2010-2012 nell'unità previsionale di base di nuova
istituzione 1.9.2.11. (Interventi a favore della ricerca in ambito
sanitario).
3. Al finanziamento dell'onere di cui al comma 1 si provvede
mediante l'utilizzo per pari importi degli stanziamenti iscritti
nello stesso bilancio nell'unità previsionale di base 1.16.2.10
(Fondo globale di parte corrente) a valere sull'apposito
accantonamento previsto al punto D1 (Istituzione di una fondazione
per la ricerca sul cancro) dell'allegato n. 2/A al bilancio
stesso.
4. A decorrere dall'anno 2011 l'onere annuo a carico della
Regione è determinato con la legge finanziaria ai sensi
dell'articolo 24 della legge regionale 4 agosto 2009, n. 30 (Nuove
disposizioni in materia di bilancio e di contabilità generale della
Regione autonoma Valle d'Aosta/Vallée d'Aoste e principi in materia
di controllo strategico e di controllo di gestione).
5. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Si dà atto che dalle ore 15,37 presiede il Vicepresidente
Chatrian.
Président
- La parole au rapporteur, le Vice-président
André Lanièce.
Lanièce A. (SA-UdC-VdA)
- Grazie.
La nostra regione si è sempre distinta per il sostegno alle
iniziative svolte nell'ambito della lotta al cancro. Basti pensare
alle diverse azioni messe in campo dalla nostra sanità, negli
ultimi anni, per la diagnosi e la cura dei tumori: i protocolli
chemioterapici applicati sono di buon livello e l'attuazione su
scala regionale degli
screening
per i tumori femminili e del
colon retto continuano a dare risultati eccellenti; aggiungiamo il
miglioramento e il potenziamento previsti per le attività
assistenziali in campo oncologico, sia in ambito ospedaliero, sia
consolidando l'attività della struttura di
Hospice
. A
coronamento di tutto ciò, assume forte rilevanza l'avvio recente
del servizio di radioterapia, da tanto tempo atteso, che, con
l'entrata in funzione dell'apparecchiatura di tomoterapia e con
l'introduzione a breve dell'apparecchiatura di PET-CT, consentirà
di presentare un quadro di offerta "diagnosi terapia", in campo
oncologico, di assoluto rilievo.
Sul piano della sensibilizzazione dell'opinione pubblica
valdostana e per quanto riguarda il dibattito scientifico, più
volte in Valle sono stati organizzati simposi, convegni e
manifestazioni, con il sostegno dell'USL, dell'Assessorato
regionale della sanità e della Presidenza del Consiglio regionale.
Inoltre molto è stato fatto nel campo della divulgazione
dell'importanza di promuovere un'attenta politica di prevenzione
fondata su corretti stili di vita, e ciò grazie soprattutto alle
associazioni di volontariato operanti in Valle, che voglio qui
citare, ringraziandole per l'opera altamente meritoria e costante
che da anni compiono sul nostro territorio, e che sono, più
precisamente: l'AIRC (Associazione Italiana per la Ricerca sul
Cancro), l'AVLAR (Associazione Valdostana Laringectomizzati), la
LILT (Lega Italiana per Lotta contro i Tumori) e VIOLA
(Associazione a sostegno della vita dopo il cancro al seno).
L'idea di istituire una Fondazione per la ricerca sul cancro è
la logica conseguenza di questo percorso attivo e concreto
intrapreso nella nostra regione: si tratta di armonizzare e
coordinare le risorse e le intelligenze, oggi chiamate ad un
impegno più mirato e, nel contempo, complementare. Infatti con la
Fondazione si completa l'offerta sanitaria nella lotta ai tumori,
colmando la lacuna dovuta ad una mancanza di un forte impegno nel
campo della ricerca. D'altronde, compito della Pubblica
amministrazione è impegnarsi nel fare qualcosa in più. Come
sappiamo la ricerca langue, i finanziamenti sono sempre meno, tanto
che i centri di studio si affidano spesso a sostenitori privati e i
ricercatori sono costretti a trasferirsi all'estero per continuare
i propri studi o, semplicemente, per lavorare. In un momento in
cui, per fronteggiare la crisi, si annunciano tagli che potrebbero
toccare pesantemente non solo l'ambito della ricerca, ma forse
anche l'intero comparto della sanità pubblica, la Valle d'Aosta
mostra una mentalità aperta e generosa, un'attenzione alla salute
prima di tutto dei propri cittadini, ma anche la possibilità di
apportare, attraverso la ricerca, un valido contributo al benessere
di tutti. Come recentemente affermato dal Presidente della
Repubblica Giorgio Napolitano, la ricerca è una risorsa preziosa
per il mondo della scienza italiana e un punto di forza per lo
sviluppo, e quindi deve essere fortemente sostenuta; in questo
senso, e in questo momento economico difficile, la proposta di
realizzare una Fondazione regionale per la ricerca sul cancro
diventa ancora più importante, significativa ed encomiabile.
La Valle d'Aosta propone di investire un milione di euro l'anno
sulla ricerca con risvolti conseguentemente positivi, sia per la
formazione e l'aggiornamento professionale nell'ambito
dell'oncologia, dei medici e sia soprattutto per la cura dei
pazienti, anche con possibili ripercussioni sui giovani, se
attraverso la nostra università riusciremo ad attivare master di
secondo livello ad esempio sull'oncologia molecolare. Sui tumori
non sappiamo ancora abbastanza: ce lo dicono le associazioni di
volontariato, che insistono sulla prevenzione come l'arma migliore
contro questa terribile malattia; ce lo ripetono i medici ed i
ricercatori, che sottolineano l'importanza della diagnosi precoce,
della comprensione delle interazioni tra farmaci e stile di vita,
ricordandoci sempre che capire subito dove e come intervenire
permette di essere meno invasivi nella cura, fornendo ai pazienti
maggiori opportunità di riprendere al più presto la propria vita
"normale" di tutti i giorni. Il nostro ospedale, grazie ad
un'oculata azione dell'Azienda USL, di concerto con l'Assessorato
regionale, si sta dotando di macchinari all'avanguardia: compiamo
oggi il passo decisivo, che corona un'attività di diagnosi
preventiva e di cura che offre quanto di meglio ci propone il
mercato, puntando sulla ricerca.
La Fondazione, oggetto di questa proposta di legge, si propone
quindi di apportare, in sinergia con l'Istituto per la ricerca e la
cura del cancro di Candiolo, considerato a livello italiano ed
internazionale un centro di eccellenza, contributi significativi
nel campo della ricerca sul cancro, soprattutto alla luce delle
conoscenze più avanzate e recenti che, basandosi sull'analisi delle
alterazioni genetiche delle cellule cancerose, hanno evidenziato la
possibilità di individuare terapie non solo mirate, ma anche
personalizzate. Come sappiamo tutti, il cancro rappresenta ancora
la seconda principale causa di morte nel mondo e anche nella nostra
regione, dove l'incidenza di morte per tumore si aggira intorno al
30 percento: ecco perché l'istituzione di questa Fondazione esprime
la chiara volontà di sostenere la ricerca che è fondamentale nella
lotta contro il cancro. Scoprire attraverso i programmi di ricerca
nuovi dettagli sui tumori, o magari anche nuove cure, saranno
piccoli o grandi, ma comunque fondamentali apporti che potranno
cambiare la vita di intere generazioni, facendole stare meglio,
facendole vivere.
Il disegno di legge è costituito da 8 articoli.
L'articolo 1 reca l'oggetto del presente intervento normativo
prevedendo che la Regione, in accordo con l'Azienda regionale
sanitaria USL della Valle d'Aosta promuova l'istituzione della
Fondazione, il cui obiettivo principale è di favorire gli studi e
le ricerche scientifiche e applicate sul cancro. La Fondazione
svolge la sua attività nell'ambito della rete oncologica
Piemonte-Valle d'Aosta.
L'articolo 2 individua gli scopi perseguiti dalla Fondazione, e
più precisamente: accrescere le conoscenze sulle cause e sui
meccanismi cellulari e molecolari di insorgenza dei tumori;
identificare bersagli molecolari e cellulari che possono essere
sfruttati nella diagnostica e nella terapia delle neoplasie;
sviluppare terapie innovative mirate; sviluppare strumenti di
diagnosi e di valutazione precoce della risposta terapeutica;
favorire e sostenere l'attività di ricerca clinica e traslazionale
nel campo dell'oncologia; favorire la collaborazione con enti ed
altri istituti di ricerca operanti nel territorio regionale e nel
Piemonte; promuovere la formazione e l'aggiornamento professionale
nell'ambito dell'oncologia.
L'articolo 3 stabilisce che la Regione è il socio fondatore
della Fondazione e che qualunque soggetto pubblico e privato, che
successivamente voglia aderirvi, deve farne richiesta al consiglio
di amministrazione che deciderà in merito.
L'articolo 4 autorizza il Presidente della Regione a compiere
ogni atto necessario all'istituzione della Fondazione.
L'articolo 5 disciplina il patrimonio della Fondazione e
stabilisce il finanziamento della stessa a carico
dell'Amministrazione regionale.
L'articolo 6 individua gli organi della Fondazione: il consiglio
di amministrazione, organo di indirizzo e programmazione, nominato
dalla Giunta regionale, è composto da un massimo di tre membri, tra
cui il Presidente che è il rappresentante legale della Fondazione.
Tra i suoi compiti vi è quello di trasmettere annualmente una
relazione sull'attività svolta alla Giunta regionale, alla
commissione consiliare competente, alle associazioni di
volontariato operanti in Valle nell'ambito della ricerca,
prevenzione ed assistenza delle malattie tumorali e ad eventuali
altri soggetti sostenitori della fondazione. Il controllo contabile
spetta ad un revisore dei conti, mentre l'individuazione dei
programmi di ricerca e della formazione è compito del comitato
scientifico composto dal direttore sanitario dell'Azienda USL, da
un dirigente medico nominato dall'USL e da un esperto di ricerca
nell'ambito dell'oncologia, nominato dal Presidente della
Fondazione.
L'articolo 7 stabilisce che i programmi di ricerca da finanziare
sono selezionati dal comitato scientifico sulla base del valore
scientifico comprovato e suffragato da letteratura adeguata e dai
curricula
dei soggetti sperimentatori, e sulla base della
rilevanza clinica dell'oggetto della ricerca. Tali programmi sono
attuati direttamente o tramite convenzioni con l'Istituto per la
ricerca e la cura del cancro di Candiolo o con eventuali altri
istituti di ricerca. I programmi di ricerca finanziati dalla
Fondazione devono contemplare attività svolte anche in parte
all'interno delle strutture dell'Azienda USL con impegno di risorse
tecnologiche e umane presenti nel territorio valdostano.
L'articolo 8 individua le disposizioni finanziarie.
Nel concludere questa mia relazione volevo solo sottolineare
come l'idea, che sta alla base di questa importante iniziativa
legislativa, è nata da una volontà politica trasversale che ha
visto coinvolte più persone sotto l'impulso propositivo del
Professore Comoglio, responsabile della ricerca clinica e direttore
scientifico dell'Istituto di Candiolo. Tutti noi qui presenti
sappiamo quanto indispensabile sia la ricerca sul cancro come
azione fondamentale nella lotta contro questa grave malattia; tutti
noi conosciamo parenti e amici che hanno combattuto e stanno
combattendo contro questa devastante malattia; ecco perché dobbiamo
essere fieri, come consiglieri, ma soprattutto come persone, di
dare il nostro piccolo contributo, nella lotta contro il cancro,
approvando questa legge. Non è questione di maggioranza o di
opposizione, e questo lo si è visto anche durante i lavori della V
Commissione che ha affrontato e discusso con interesse e
partecipazione questo disegno di legge. È questione di dimostrare
che tutti insieme vogliamo assicurare un migliore avvenire ai
malati di cancro e, in generale, ai cittadini valdostani,
sostenendo la ricerca che è essenziale per cercare di debellare
questa terribile malattia. Ecco perché spero in un voto unanime del
Consiglio su questa importante e significativa proposta
legislativa.
Président
- J'ouvre le débat général.
La parole à la Conseillère Patrizia Morelli.
Morelli (ALPE)
- Merci, M. le Président. J'ai suivi avec
beaucoup d'attention le rapport du Vice-président Lanièce, rapport
qui a été très clair et qui a retracé le travail qui a été fait en
commission.
Ce dessein de loi institue une fondation pour la recherche sur
le cancer; or, nous savons tous très bien que l'Italie est un pays
de fondations grandes, petites, de tout genre: chaque personnage
important, chaque site, chaque argument a une fondation qui lui est
dédiée. La Vallée d'Aoste ne fait pas exception là non plus. Dans
cela il n'y a rien de mal, il n'y a rien de répréhensible, mais
nous constatons que dans la pensée courante des gens très souvent
l'institution d'une fondation est considérée comme un énième
apparat qui est mis sur pied pour donner de la visibilité, du
lustre à quelque personne ou à quelque situation. Bien, c'est
exactement ce que nous ne souhaitons pas pour cette fondation; au
contraire, nous nous souhaitons que cette fondation puisse devenir
une institution réellement utile sans but lucratif, dont le
fonctionnement soit réellement finalisé à un objectif très haut, le
rapporteur l'a très bien expliqué, précis et bien défini et non pas
à alimenter des nécessités trop contingentes, trop limitées, trop
humaines, peut-être.
Le collègue Lanièce a souligné comme à travers cette démarche la
Vallée d'Aoste démontre une mentalité ouverte et généreuse; oui, je
suis d'accord, je me permets d'ajouter justement "ouverte" et
"généreuse" envers la recherche, parce qu'elle est ouverte et
généreuse envers elle-même dans la mesure où tous les progrès que
la recherche sur le cancer peut faire vont avoir des retombées
positives sur les citoyens valdôtains.
Il faut créer les conditions pour que les ressources financières
destinées ne soient pas dispersées, mais soient effectivement
finalisées et qu'elles puissent être concentrées dans une direction
bien précise, la direction que nous considérons la plus utile, la
plus conforme aux objectifs scientifiques que la fondation devra
poursuivre: c'est l'approche que nous avons eue en V
e
Commission, grâce à l'apport de tous les collègues, en particulier
du rapporteur Lanièce que j'ai apprécié personnellement. Une
approche qui nous a portés à une confrontation ouverte sur un thème
qui nous concerne tous, il vient de le rappeler, le cancer atteint
une personne sur quatre - je crois qu'en Vallée d'Aoste nous sommes
même à des niveaux plus hauts - et une maladie qui est la deuxième
cause de mort. Nous avons appris que la recherche sur le cancer est
arrivé à un point crucial, dans ces dernières années l'on a pu
comprendre quels sont les mécanismes génétiques qui font déclencher
la maladie et c'est dans ce sens qu'il faut continuer à creuser,
qu'il faut concentrer les efforts.
Je ne veux pas m'éteindre sur des aspects scientifiques, qui
vont au-delà de mes compétences, mais ce qui est sûr est que
l'utilisation de ce million d'euros par an devra être optimisée au
maximum. Il faudra à tout prix éviter les redondances, résister à
la tentation de répondre à des besoins parfois trop "localistes" -
passez-moi le terme - pour foncer sur un objectif plus défini. En
ce sens nous estimons utile de recueillir celle qui a été la
suggestion du professeur Comoglio du centre de Candiolo, lors de
l'audition en V
e
Commission, qui a été celle de bien
encadrer le terrain de recherche et de préciser qu'il s'agit
d'explorer le domaine des cellules souches du cancer. Cela
n'empêche évidemment - et là aussi je rappelle le rapport du
rapporteur - qu'il sera aussi important d'évaluer les retombées
directes dans notre région, dans notre hôpital, à travers
l'université, l'interaction avec la structure sanitaire régionale
et les autres acteurs concernés en Vallée d'Aoste, mais sans pour
autant établir des points fixes qui soient trop contraignants et
qui pourraient risquer de porter préjudice à celui qui est
l'objectif final.
C'est avec cette volonté de collaborer à un résultat qui soit le
meilleur possible, que nous avons donc participé aux travaux de la
commission avec le collègue Louvin aussi, même s'il ne fait pas
part de la commission, et que nous irons proposer des amendements
qui pourraient contribuer à mieux cerner le champ d'action et à
mieux finaliser l'argent que notre communauté ira investir dans la
recherche.
Président
- La parole à la Conseillère Hélène
Impérial.
Impérial (UV)
- Merci, M. le Président. Il y a parmi les
jeunes une exclamation d'enthousiasme et d'approbation qui est
bomber; c'est cette même expression que j'utilisais quand j'étais
étudiante en médecine qui m'est revenue à l'esprit quand j'ai
appris de ce projet de loi.
La lutte contre le cancer représente un engagement prioritaire
pour le service sanitaire public, car les maladies tumorales
représentent aujourd'hui la deuxième cause de mort; 300.000 cas de
cancer sont découverts chaque année en Italie, 150.000 décès sont
enregistrés, ce qui représente 30 pour cent des causes de décès. On
compte chaque année 940.000 hospitalisations qui sont dues aux
maladies néoplasiques. L'augmentation exponentielle de la
population âgée dans les prochaines années pourrait doubler ce
numéro avec des retombées économiques et assistantielles très
lourdes pour la société toute entière. Le progrès de la recherche
scientifique et de la prévention primaire, secondaire des thérapies
ont réduit sensiblement dans ces dernières années la mortalité; ils
ont augmenté la possibilité de survie et amélioré la qualité de la
vie des malades et de leurs familles.
In seguito ai progressi della medicina negli ultimi decenni
possono ritenersi guariti più di un quarto degli uomini malati di
cancro e il 40 percento delle donne affette da patologie tumorali;
gli
screening
soprattutto in ambito femminile hanno giocato
un ruolo determinante e con essi il miglioramento degli stili di
vita, del regime alimentare, la cultura della prevenzione che anche
grazie all'azione di mezzi di comunicazione sta entrando nei nostri
modelli comportamentali. La strategia per la lotta al cancro non si
limita qui, va attuata su più piani: la prevenzione e l'educazione
alla salute - lo abbiamo già detto -, la filiera assistenziale di
diagnosi, cura e riabilitazione, il sostegno psicologico di
comunità ai pazienti e alle loro famiglie, l'inserimento sociale e
lavorativo, ma direi soprattutto la ricerca scientifica.
Oggi i malati di tumore vivono a lungo e il concetto di malattia
oncologica come sinonimo di male oscuro e di morte è stato
superato; vi è ormai la convinzione che il cancro sia riconducibile
ad una proliferazione incontrollata di cellule e che questo
fenomeno dipenda da alterazioni del DNA di queste cellule, e come
anche la sua cura risponda ormai a teorie meccanicistiche. C'è poco
di ineluttabile, questo ci è stato detto anche durante le audizioni
in commissione. Il collega relatore ha già ben illustrato come le
amministrazioni che si sono susseguite nella nostra regione abbiano
consentito, ad una realtà pur piccola come la nostra, di dotarsi di
importanti strumenti di carattere diagnostico e assistenziale
dedicati ai malati di cancro.
Con l'atto che si vota oggi la nostra regione compie un passo in
avanti decisivo, intendendo riconoscere in modo particolare
l'importanza della ricerca scientifica. L'attività che si svolge in
laboratorio, dei ricercatori, determina ricadute importanti nel
corretto utilizzo mirato delle terapie, consentendo anche una
migliore utilizzazione delle risorse economiche.
Termino il mio intervento con alcuni auspici, che nascono dalle
audizioni in commissione. Il primo è che l'attività della
fondazione, pur presentando caratteristiche di ricerca pura, sia
comunque attenta agli eventuali contributi delle plurime
associazioni che sono già state citate e che si sono sviluppate ed
hanno operato in questi anni intorno alle malattie tumorali; che
l'attività della fondazione si concentri su alcuni ambiti precisi,
sono già state citate dalla collega Morelli le cellule staminali -
argomento di grande attualità in medicina -, al fine di non
disperdere tempo e risorse; che la fondazione agisca sempre in rete
con le altre importanti realtà presenti sul territorio nazionale, è
stato citato il centro di ricerca di Candiolo, ma cerchi di avere
un occhio particolare alla realtà valdostana, per esempio
sollecitando gli operatori sanitari già presenti nel territorio e,
perché no?, stimolando giovani a studiare nelle facoltà
scientifiche, affinché i nostri giovani possano essere un domani
potenziali protagonisti degli studi che verranno compiuti in seno
alla fondazione.
Président
- La parole au Conseiller Rigo.
Rigo (PD)
- Grazie, Presidente.
I colleghi della V Commissione sanno che il mio primo approccio
al disegno di legge è stato di scetticismo. Uno stato d'animo non
dovuto certo alle finalità, agli scopi che la fondazione per la
ricerca sul cancro vuole perseguire o per le attività messe in
campo in questi anni da associazioni e istituzioni, come ha ben
rappresentato nella sua relazione il collega Lanièce. Anzi,
favorire la ricerca, potenziarla, è la strada per riuscire a
distruggere alla radice il tumore e impedirgli così di produrre il
vero pericolo mortale connesso con il cancro: la metastasi. La
ricerca può individuare il bersaglio da colpire. Facilitare la vita
dei ricercatori, favorire l'impegno, il lavoro degli istituti di
ricerca, sono passi importanti in questa direzione.
Quello che mi preoccupava, invece, era la continua
frammentazione delle risorse in un contesto attuale di grave
scarsità di fondi, la forte dispersione dei finanziamenti per la
ricerca, finalizzata e selettiva, capace di ottenere risultati
validi. Il mio problema era quindi quello di riuscire con la
fondazione a dare un'immagine di utilità, trasparenza, correttezza
ed imparzialità nell'erogazione dei fondi, e soprattutto di
utilizzare criteri davvero qualificanti nella scelta degli
obiettivi.
L'audizione del professor Comoglio, direttore scientifico
dell'Istituto per la ricerca e la cura del cancro, la sua
competenza, ma anche il suo ottimismo e la sua capacità di spiegare
anche ai profani le concrete, possibili tappe per la vittoria, mi
hanno rassicurato e mi hanno confortato perché, se correttamente
individuato il campo della ricerca, anche la nostra piccola
fondazione potrà contribuire nella battaglia per sconfiggere il
cancro. Il professor Comoglio, nel confermarmi che esiste purtroppo
una molteplicità di fondazioni, enti, che poco contribuiscono alla
campagna mirata, che stanno invece conducendo un numero ridotto di
gruppi che fanno effettivamente ricerca, è stato ottimista sul
lavoro della fondazione valdostana.
Sull'attività delle fondazioni valdostane però mi riprometto che
avremo modo di discuterne alla ripresa autunnale dei lavori di
quest'Assemblea. Le osservazioni del professore, come ha ricordato
molto bene la collega Morelli, e il dibattito in commissione, hanno
fatto nascere la volontà unanime di definire ancor meglio le
potenzialità e i campi della ricerca scientifica perseguiti dal
disegno di legge. In particolare il professor Comoglio ha auspicato
che l'obiettivo della nostra ricerca siano le staminali del cancro:
"Le cellule staminali tumorali non sono altro che cellule più
indifferenziate delle altre, che sono in grado di alimentare la
proliferazione del tumore; sono in pratica il serbatoio dal quale
il cancro si approvvigiona. Essere capaci di intervenire su questo
serbatoio potrebbe quindi rappresentare la svolta finale per la
soluzione globale del problema cancro".
Sono queste ultime
parole del professor Umberto Veronesi. Certo, rischio di dirlo con
un linguaggio improprio, ma il professor Comoglio ha spiegato che
la ricerca sulle staminali tumorali costituisce un momento chiave
della lotta alle metastasi, perché consente di indagare il
meccanismo che è alla base delle stesse, e di individuare eventuali
bersagli terapeutici per futuri farmaci intelligenti.
In questa direzione il relatore Vicepresidente Lanièce si è
fatto carico di sottoporre alcune proposte unanimi della
commissione all'attenzione dell'Assessore competente. Quattro le
proposte avanzate dalla commissione: di queste, due sono gli
emendamenti presentati dall'Assessore; le altre due introducevano,
come suggerito dal professor Comoglio, una finalizzazione più
precisa alla nostra ricerca, ma il risultato ottenuto è stato al di
sotto delle mie aspettative. Mi spiace sinceramente, profondamente,
perché un diverso atteggiamento avrebbe gratificato prima di tutto
il lavoro del relatore e poi della commissione tutta.
Contribuire come Valle d'Aosta nella ricerca nel campo delle
staminali del cancro ci sembra ancora un obiettivo concreto e mi
sembra che questo sia un obiettivo della futura convenzione che
l'Assessorato ha redatto o sta redigendo con il centro di ricerca,
e per questo ci permettiamo di sottoporre, come gruppo dell'ALPE e
del Partito Democratico, a tutto il Consiglio, i due emendamenti
che per il momento non hanno accolto il parere favorevole
dell'Assessore competente.
Permettete anche a me di ringraziare per il lavoro svolto,
l'impegno, la collaborazione, ma io direi la voglia di essere
utile, al di là degli schieramenti politici, il collega André
Lanièce. Detto questo, in una Italia che offre poco sostegno alla
qualità della formazione e della ricerca, riconosciamo il merito
della Valle d'Aosta di credere nei giovani e nei ricercatori,
promuovendo investimenti con i centri di ricerca come quello di
Candiolo o - come ci ha relazionato ieri il Presidente Rollandin -
con il Politecnico di Torino. Un impegno economico rilevante quello
di ieri e quello di oggi, nella direzione di offrire ai giovani
valdostani un'opportunità in più, perché i giovani sono il futuro
delle università, del sapere, e quindi dell'economia di questa
regione e per contribuire con la fondazione a concretizzare anche
con la ricerca della nostra fondazione la sconfitta al più presto
dell'ultima frontiera.
Président
- Je ferme le débat général.
La parole à l'Assesseur à la santé, au bien-être et aux
politiques sociales, Albert Lanièce.
Lanièce A.
- Grazie.
Gli interventi che mi hanno preceduto hanno già ben inquadrato
le motivazioni che hanno spinto il Governo regionale, cogliendo
naturalmente questa volontà trasversale del Consiglio regionale di
istituire questa fondazione per la ricerca sul cancro. Sono già
stati illustrati i passaggi che hanno portato a questa proposta di
legge. Negli interventi è emerso come la lotta al cancro in Valle
d'Aosta sia, da anni, oggetto di particolare attenzione e devo dire
che anche nell'ultimo biennio abbiamo accelerato nel portare avanti
alcune iniziative, nel dotarci di alcune possibilità sia
diagnostiche che terapeutiche che sono state ricordate: dalla
tomoterapia radioterapia, alla PET-CT, eccetera, all'organizzazione
di tutta la rete delle terapie, sia per il dolore che delle terapie
palliative sul territorio, grazie alla collaborazione da anni delle
associazioni di volontariato. È stato quindi ben inquadrato il
nostro ambito, un ambito dove è stato ricordato che le malattie
tumorali rappresentano - con le cardiovascolari - quasi il 60
percento delle cause di decesso; pertanto è un nostro dovere morale
continuare ad individuare in questi due settori il principale
obiettivo delle nostre politiche sanitarie.
È già stato illustrato quali sono i termini di questa legge. Io
voglio ancora ricordare come nell'ambito delle malattie
oncologiche, se teniamo in considerazione l'aspetto della
prevenzione che è fondamentale ed è uno dei tre pilastri della
lotta contro il cancro, e - come è già stato ricordato - sta
portando dei buoni risultati, vista anche l'adesione alle campagne
di
screening
, sono più che soddisfacenti, gli aspetti
diagnosi e cura di cui abbiamo parlato, e il terzo grosso aspetto
nella lotta delle malattie tumorali è rappresentato proprio dalla
ricerca che, a differenza di altri settori come tutto il settore
delle malattie cardiovascolari, ha un aspetto preponderante. Ormai
non si parla più di livello microscopico o istologico, ma abbiamo
il livello molecolare, l'ambito genetico, l'ingegneria genetica,
quindi la possibilità di arrivare addirittura ad una medicina
personalizzata. Questo passa attraverso un forte impegno nella
ricerca, in un paese dove ci si lamenta sempre dell'impegno
pubblico per quanto riguarda il sostegno della ricerca; in Valle
d'Aosta, con questo disegno di legge, abbiamo voluto portare avanti
questo importante provvedimento e contribuire così ad un
trend
che è un po' diverso rispetto a quello nazionale, cioè
ad investire denaro pubblico in una fondazione che abbia come scopo
la ricerca scientifica.
Per quanto riguarda in generale alcuni aspetti - poi credo che
si tornerà sugli emendamenti -, il disegno di legge ha proposto una
fondazione Valle d'Aosta per il cancro che non abbia già nella
legge degli obiettivi precisi, che possono invece venire definiti
con le varie convenzioni. Ma abbiamo voluto lasciare la possibilità
per il futuro di poter aderire a programmi scientifici che sono
leggermente diversi rispetto a quelli che possono essere stati
proposti il primo triennio o per i primi sei anni. Questo perché
l'evoluzione della ricerca è talmente rapida che potrebbe essere
oggetto di revisione da parte del comitato scientifico, magari fra
dieci anni o chissà quando, di un diverso obiettivo per quanto
riguarda il programma di ricerca: questo è il motivo per cui si è
deciso di presentare un disegno di legge che impegni la Regione nel
sostenere la ricerca sul cancro. Naturalmente vengono specificati
gli aspetti riguardanti soprattutto i meccanismi cellulari e
molecolari, perché ormai l'ambito della ricerca è lì.
Per quanto riguarda i programmi scientifici precisi, lì sarà
compito della commissione scientifica proporre una convenzione, nel
nostro caso privilegiata con l'istituto di Candiolo, per portare
avanti il programma scientifico previsto nel triennio per poi
eventualmente riproporlo per il triennio seguente, in questo modo
definendo nella convenzione qual è l'obiettivo principale della
ricerca. Mantenendo questi termini nella legge abbiamo voluto
lasciare in futuro la possibilità di eventuali cambi di rotta per
quanto riguarda la ricerca.
Credo che con questo disegno di legge la Valle d'Aosta si ponga,
nei confronti della lotta al cancro, ancora una volta in prima
linea, e non può che fare onore alla nostra Regione questo
ulteriore impegno nella lotta contro il cancro. Grazie.
Président
- On va vous distribuer le nouveau texte de
résolution présentée par l'Assesseur Isabellon.
Maintenant nous passons à l'examen article par article.
Je soumets au vote l'article 1
er
:
Conseillers présents et votants: 31
Pour: 31
Le Conseil approuve à l'unanimité.
Président
- A l'article 2 il y a l'amendement n° 1 des
groupes ALPE et Partito Democratico.
La parole à la Conseillère Patrizia Morelli.
Morelli (ALPE)
- Merci, M. le Président. L'amendement
propose d'ajouter à la lettre a) alinéa premier de l'article 2
"
con particolare riferimento alle cosiddette cellule
staminali tumorali"
, justement pour aller dans la direction que
souhaitait le professeur Comoglio, d'éviter la dispersion et de
cerner le champ d'action le plus possible vers ce type de recherche
qui est la perspective future de la recherche sur le cancer.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie.
Come avevo già accennato prima, si ritiene però di mantenere
questa formulazione, che è più generica, fra l'altro sentendo anche
il professor Comoglio; lui era perfettamente d'accordo, anche
perché poi, per quello che riguarda l'impegno particolare sulle
cellule staminali, potrà essere molecolarmente proprio il programma
di ricerca del prossimo triennio previsto nella convenzione, quindi
quello sarà l'unico programma di ricerca nel quale sarà impegnata
la fondazione. Metterlo qui, a nostro avviso, va a specificare una
cosa che è già compresa quando si parla di conoscenza di cause
"sui meccanismi cellulari e molecolari di insorgenza del
cancro"
, e poi
"identificare bersagli molecolari e
cellulari"
... è andare a specificare una cosa che è già
compresa, quindi ci asteniamo su questo emendamento.
Président
- La parole au Conseiller Rigo.
Rigo (PD)
- Grazie.
Credo di non essere mai pedante... questa volta, però, non
capisco la motivazione con cui il Governo regionale respinge questo
emendamento, anche perché questo sarà l'obiettivo triennale
dell'Amministrazione regionale nella convenzione con l'Istituto di
ricerca di Candiolo, quello appunto delle cellule staminali è un
particolare intervento rispetto alle cause e ai meccanismi
cellulari e molecolari. Questo vuol dire che in questi primi tre
anni il Consiglio, nella sua unanimità, indica al Governo - che
dovrà poi stilare la convenzione - questo obiettivo. Poi gli scopi
sono anche altri, quindi quando riusciremo a raggiungere questo
obiettivo, non è detto che questa fondazione poi non serva più, ma
ci sono tutti gli altri obiettivi importanti. Mi sembra quindi che
questa volontà diventi una volontà unanime del Consiglio regionale
rispetto ad un obiettivo di ricerca prioritario, lo riconoscono
tutti. Pertanto inserire questo nel disegno di legge non toglie a
quello che sarà poi il lavoro fatto dall'Assessore per quanto
riguarda la stesura della convenzione. Non capisco sinceramente
perché questo non possa avvenire nel disegno di legge!
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie.
Invece io non capisco sinceramente questa presa di posizione,
perché se fra sei-otto anni cambia il direttore scientifico, non
sarà più il professor Comoglio, sarà un altro direttore scientifico
che avrà interessi particolari, sarà esperto nella ricerca sui
recettori di particolari cellule tumorali, allora dobbiamo cambiare
la legge o specificare nella legge che si andrà a fare una ricerca
anche su determinati recettori di...
Credo invece fermamente che sia corretto mantenere l'articolo in
questo modo; poi, ogni volta che ci sarà una valutazione da parte
del comitato scientifico di andare ad affrontare argomenti
specifici, lì, nell'ambito della convenzione, sentendo esperti
internazionali, si provvederà a variare il programma.
Président
- Je soumets au vote l'amendement n° 1 des
groupes ALPE et Partito Democratico, qui récite:
Emendamento
Alla lettera a) del comma 1 dell'articolo 2 del d.l., sono
aggiunte, in fine, le seguenti parole: ", con particolare
riferimento alle cosiddette cellule staminali tumorali".
Conseillers présents: 31
Votants: 26
Pour:11
Contre: 15
Abstentions: 5 (André Lanièce, Lavoyer, Prola, Salzone, Manuela
Zublena)
Le Conseil n'approuve pas.
Président
- Je soumets au vote l'article 2:
Conseillers présents et votants: 31
Pour: 31
Le Conseil approuve à l'unanimité.
Président
- Article 3: même résultat. Article 4: même
résultat. Article 5: même résultat.
A l'article 6 il y a deux amendements.
La parole au Vice-président André Lanièce.
Lanièce A. (SA-UdC-VdA)
- Questi due emendamenti sono
frutto del lavoro della V Commissione nella sua interezza e
condivisi con l'Assessore Lanièce. Il primo riguarda il fatto che
al comma 4 si propone che il consiglio di amministrazione trasmetta
annualmente non solo alla Giunta, ma anche alla commissione
consiliare competente e alle associazioni di volontariato operanti
in Valle d'Aosta nel campo della prevenzione e assistenza delle
malattie tumorali, la relazione annuale sull'attività della
fondazione. Il secondo emendamento è al comma 8 dove si parla dei
compensi al consiglio di amministrazione e al comitato dei
revisori; nell'ottica di una razionalizzazione dei costi si propone
che ci sia un compenso per il revisore dei conti, stabilito con
deliberazione della Giunta, in misura non superiore al minimo delle
tariffe professionali, mentre per i componenti del consiglio di
amministrazione e del comitato scientifico si propone di prevedere
un rimborso delle spese sostenute, nei limiti e secondo le modalità
stabiliti con deliberazione della Giunta regionale.
Président
- Je soumets au vote l'amendement n° 1, qui
récite:
Emendamento
Al comma 4 dell'articolo 6, dopo le parole "Giunta regionale"
sono inserite le seguenti parole:
", alla Commissione consiliare competente, alle associazioni
di volontariato operanti in Valle d'Aosta nel campo della ricerca,
prevenzione e assistenza delle malattie tumorali".
Conseillers présents et votants: 31
Pour: 31
Le Conseil approuve à l'unanimité.
Président
- Je soumets au vote l'amendement n° 2, qui
récite:
Emendamento
II comma 8 dell'articolo 6 è sostituito dal seguente:
"8. II compenso del revisore dei conti della Fondazione
VdA-RC è stabilito con deliberazione della Giunta regionale
all'atto della nomina, in misura non superiore al minimo della
tariffa professionale. Per i componenti del consiglio di
amministrazione e del comitato scientifico è previsto un rimborso
delle spese sostenute, nei limiti e secondo le modalità stabiliti
con deliberazione della Giunta regionale."
Même résultat.
Je soumets au vote l'article 6 dans le texte ainsi amendé:
Articolo 6
(Organi)
1. Sono organi della Fondazione VdA-RC:
a) il consiglio di amministrazione;
b) il presidente;
c) il revisore dei conti;
d) il comitato scientifico.
2. Il consiglio di amministrazione, organo di indirizzo e
programmazione, è composto da un massimo di tre membri, nominati
con deliberazione della Giunta regionale.
3. Il consiglio di amministrazione sceglie tra i suoi
componenti il presidente, che ha la rappresentanza legale della
Fondazione VdA-RC.
4. Il consiglio di amministrazione trasmette annualmente alla
Giunta regionale, alla Commissione consiliare competente, alle
associazioni di volontariato operanti in Valle d'Aosta nel campo
della ricerca, prevenzione e assistenza delle malattie tumorali e
ad eventuali altri soggetti sostenitori una relazione sull'attività
svolta, evidenziando i risultati ottenuti rispetto agli obiettivi
prefissati.
5. Il controllo contabile della Fondazione VdA-RC è affidato
a un revisore dei conti, nominato con deliberazione della Giunta
regionale tra gli iscritti nell'apposito registro.
6. Al comitato scientifico spetta l'individuazione del
programma di ricerca e dei connessi programmi di aggiornamento e
formazione del personale e dei ricercatori. Tale comitato è
composto:
a) dal direttore sanitario dell'Azienda USL, che lo
presiede;
b) da un dirigente medico, con qualificata e comprovata
esperienza nell'area di attività della Fondazione VdA-RC, nominato
dal direttore generale dell'Azienda USL;
c) da un esperto di ricerca nell'ambito dell'oncologia, con
qualificata e comprovata competenza scientifica, riconosciuta a
livello internazionale, nominato dal presidente della Fondazione
VdA-RC.
7. Ove necessario, il comitato scientifico può essere
integrato da un massimo di tre esperti scelti dal comitato
stesso.
8. Il compenso del revisore dei conti della Fondazione VdA-RC
è stabilito con deliberazione della Giunta regionale all'atto della
nomina, in misura non superiore al minimo della tariffa
professionale. Per i componenti del consiglio di amministrazione e
del comitato scientifico è previsto un rimborso delle spese
sostenute, nei limiti e secondo le modalità stabiliti con
deliberazione della Giunta regionale.
Même résultat.
A l'article 7 il y a l'amendement n° 2 des groupes ALPE et
Partito Democratico.
La parole à la Conseillère Patrizia Morelli.
Morelli (ALPE)
- Il s'agit d'ajouter, au troisième
alinéa:
"I programmi di ricerca finanziati dalla Fondazione
VdA-RC, i quali devono contemplare attività svolte, anche in parte,
all'interno delle strutture cliniche o di laboratorio dell'Azienda
USL con impiego di risorse tecnologiche e umane presenti nel
territorio regionale"
, par rapport à ce que nous disions tout à
l'heure du fait que nous sommes conscients qu'il soit nécessaire
qu'il y ait des retombées directes et que les structures régionales
soient concernées, mais que nous ne voudrions pas que le fait de
fixer des points trop contraignants puisse porter préjudice à la
recherche. Donc nous proposons d'ajouter, après les mots:
"i
quali devono",
un inciso:
", se possibile,
contemplare attività svolte, anche in parte..."
, et
cetera.
Si dà atto che dalle ore 16,27 presiede il Vicepresidente
André Lanièce.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie.
Con questo emendamento riteniamo che, mettendo il termine
"anche in parte"
, si vada a rispondere a quella che era
un'esigenza quando è stata pensata l'istituzione di questa
fondazione, cioè quella di prevedere anche durante il programma di
ricerca il coinvolgimento delle strutture dell'USL, di ricercatori
valdostani, e quando si parla di "programmi di ricerca" si parla
anche di fasi di sperimentazione e di sperimentazione delle
terapie. Siccome il programma di ricerca è uno solo nel triennio,
se noi diciamo: eventualmente possiamo anche prevedere che non si
coinvolgano le strutture della sanità valdostana, viene a perdersi
uno degli obiettivi, quello di prevedere il coinvolgimento delle
nostre strutture, anche in parte, come dice appunto l'articolo.
Riteniamo quindi che la formulazione sia corretta e poi vada a
rinforzare uno degli aspetti che abbiamo detto, cioè coinvolgere le
nostre strutture e l'ambito scientifico regionale in questa
ricerca. Ci asteniamo sull'emendamento.
Presidente
- Pongo in votazione l'emendamento n. 2 dei
gruppi ALPE e Partito Democratico, che recita:
Emendamento
Al comma 3 dell'articolo 7 del d.l., dopo le parole: "i quali
devono" sono aggiunte le seguenti: ", se possibile,".
Consiglieri presenti: 31
Votanti e favorevoli: 8
Astenuti: 23 (Agostino, Benin, Bieler, Caveri, Comé, Crétaz,
Empereur, Hélène Impérial, Isabellon, André Lanièce, Lavoyer,
Maquignaz, Marguerettaz, Pastoret, Prola, Emily Rini, Rollandin,
Salzone, Tibaldi, Laurent Viérin, Marco Viérin, Manuela Zublena,
Zucchi)
Il Consiglio non approva.
Presidente
- Pongo in votazione l'articolo 7:
Consiglieri presenti, votanti e favorevoli: 31
Il Consiglio approva all'unanimità.
Presidente
- Articolo 8: stesso risultato.
La parola al Consigliere Louvin, per dichiarazione di voto sul
disegno di legge nel suo complesso.
Louvin (ALPE)
- Grazie, Presidente.
Ritengo doverose alcune considerazioni, anche per il piacere di
sottolineare che chiudiamo una sessione nella quale - come
opposizioni - non abbiamo raccolto messi di grandi successi, ma
questo succede nella vita politica, non ci deve far perdere di
vista degli obiettivi che sono obiettivi di tutta la comunità,
direi in questo caso dell'umanità intera, che hanno un'altra
importanza e per i quali siamo perfettamente allineati sulla
direttrice che è stata intrapresa.
Esprimo un apprezzamento, come ho già avuto modo di esprimerlo
sul bilancio regionale di quest'anno, che aveva accantonato i fondi
globali necessari per un'iniziativa, allora annunciata in termini
generali, che mi pare recepisse anche il portato di anni
d'informazione scientifica su quanto stava avvenendo nel mondo
della ricerca in Valle d'Aosta e fuori dalla Valle d'Aosta; di
questo sono personalmente riconoscente anche a quelle decine di
ricercatori che ogni anno si impegnano sotto l'ala anche della
Presidenza del Consiglio. Qui corre l'obbligo di ringraziare anche
il collega Lanièce, che molto spesso è impegnato in prima linea nel
seguire l'iniziativa della giornata della ricerca, e che ha
contribuito a sensibilizzare la Valle d'Aosta su questo
problema.
Intorno al cancro, intorno alle malattie tumorali ruota tutto un
mondo di preoccupazioni, di paure, di ansie individuali e
collettive, ma ruota anche un mondo economico legato
all'ospedalizzazione, alle cure sanitarie, legato alla
farmacologia, alla produzione dei farmaci, alla loro
somministrazione, alla produzione di macchinari di grande
importanza e di grande costo in questo momento, e si muove anche la
ricerca che ha un dovere particolare di illuminare la strada e di
non lasciarsi condizionare dalle necessità economiche e
imprenditoriali che rischiano, a volte, di far mantenere delle
direttrici operative in campo sanitario diverse da quelle che, a
minor costo obiettivamente, ma con maggiore intelligenza, possono
permetterci di sconfiggere questa malattia.
Credo come voi, in commissione, come i colleghi che hanno preso
parte ai lavori della V Commissione... ho ascoltato con grande
piacere lo stato dell'arte come ci è stato descritto dal professor
Comoglio; credo che raramente si siano sentiti accenti così
convinti, entusiasti e anche ottimistici rispetto alla tempistica
con la quale si può venire a capo di questo problema, che è
sicuramente un problema epocale per noi.
Fra tutti i ringraziamenti che ci facciamo reciprocamente, che
si fanno i componenti di quest'Assemblea, va un ringraziamento al
professor Comoglio, ma per suo tramite all'Istituto per la ricerca
di Candiolo e alla Fondazione AIRC, perché, per quanto sia
importante il nostro impegno e sicuramente quantitativamente lo è a
scala della nostra comunità - mettere sul tavolo 1.000.000 di euro
non è una cosa da tutti i giorni -, il fatto che un'istituzione che
ne impegna 68 ogni anno solo per la ricerca guardi con interesse e
con attenzione a quanto riusciamo a sviluppare in questa regione è
sicuramente perché queste istituzioni danno fiducia alla Valle, che
non usi malamente questi strumenti, perché questo è un terreno sul
quale purtroppo si fa anche in fretta a screditare il lavoro di
tutti, se non si opera correttamente, se non si investe bene. E
sull'investire bene... mi pare che ci siano le premesse in questo
disegno di legge, mi pare che si vada nella giusta direzione, anche
se avremmo auspicato un obiettivo più mirato.
Ci sono delle ragioni che sono state esplicitate dall'Assessore
che vanno in senso diverso, ma siccome c'era un caso di omonimia,
perché l'AIRC ha dato vita già nel 1980 alla Fondazione italiana
per la ricerca sul cancro, un caso di omonimia generale, senza una
specificazione ulteriore, una migliore definizione dell'obiettivo,
ci sembrava potenzialmente generatrice di equivoco.
Abbiamo ascoltato con attenzione gli impegni che sono stati
assunti; questa pallottola deve essere mirata all'obiettivo e oggi
l'obiettivo è identificato ed è nell'oncologia molecolare e nel
lavoro intorno alle cellule staminali, perché è lì che questa
piccola pallina che mettiamo sulla roulette può fruttare, è lì che
può portare risultati se questa fondazione sarà avviata
rapidamente. Abbiamo fiducia in questo: che il Governo regionale
dia attuazione immediata agli impegni contenuti in questa legge e
che si vedano concretamente i primi risultati molto in fretta, che
si superino fasi di avvio di particolare lunghezza... ci sono le
intelligenze, ci sono le capacità per farlo. Come confidiamo che si
sapranno tenere distinti i binari dell'assistenza dalla ricerca,
perché ci siamo detti con molta franchezza che la sanità come
assistenza è un calderone enorme, nel quale l'investimento che
viene fatto da tutti gli enti pubblici è elevatissimo, mentre il
peculio che ha la ricerca è ridottissimo; quindi se sottraiamo
risorse per legittime aspettative, se questo peculio viene
ristretto, questo avviene con nostro grande rammarico.
Siamo fiduciosi che questo non avverrà, che si inserirà bene
questo lavoro nell'operatività della rete di ricerca, saremo
vigilanti, saremo attenti sui passi successivi e saremo anche grati
alla Giunta se vorrà tenercene costantemente edotti. Grazie.
Presidente
- La parola al Consigliere Rigo, per
dichiarazione di voto.
Rigo (PD)
- Grazie, Presidente.
In sede di commissione - come ricorderanno i colleghi - il mio
voto è stato di astensione, perché allora ero chiamato, io come gli
altri commissari, ad una valutazione un po' al buio. Avevamo
discusso bene della necessità di presentare degli emendamenti, ma
in quel momento non conoscevamo né il testo degli emendamenti, né
se questi ottenevano la condivisione o meno dell'Assessore. Abbiamo
affidato al Vicepresidente Lanièce una specie di delega in bianco,
il collega ha svolto l'impegno affidato con molta serietà ed
impegno.
Il voto del Partito Democratico è un voto a favore, nonostante
il risultato del lavoro della commissione non sia stato
completamente recepito, ma questa iniziativa non può non trovarci
favorevoli, non può che contribuire - speriamo! - a vincere una
battaglia epocale per l'umanità. Un voto a favore, quindi.
Presidente
- La parola al Presidente della Regione,
Rollandin.
Rollandin (UV)
- Grazie.
La Regione è stata sensibilizzata a vari livelli, in particolare
per un intervento che è quello oggi alla nostra attenzione, e -
come è stato ricordato - in poco tempo si è presentato un disegno
di legge che va nell'ottica da tutti auspicata. Sicuramente questo
sforzo è significativo e credo molto atteso da parte dei
valdostani, in particolare; se nelle classifiche purtroppo c'è un
30 percento di persone affette da questa malattia, dal tumore in
varie forme, dopo Chernobyl, purtroppo, la Valle d'Aosta ha avuto
una recrudescenza, e soprattutto una percentuale molto alta di
queste patologie. Lo dico perché la sensibilizzazione nei confronti
di questo tema nella nostra regione è altissima, lo dimostrano
tutte le raccolte di fondi a sostegno della ricerca.
Facciamo questo passo convintamente, sottolineando che il fatto
di non mettere in legge la finalizzazione è francamente utile per
dare la possibilità di avere, da parte del comitato scientifico, i
suggerimenti necessari affinché questo possa svolgere quel ruolo
che altrimenti verrebbe sminuito. Contiamo sulla serietà degli
interlocutori, dei partner e siamo sicuri che i risultati saranno a
misura dell'impegno per significare che questo voto unanime è stato
ben posto come fiducia in questa nuova fondazione, che sicuramente
darà dei risultati molto positivi. Grazie.
Presidente
- Pongo in votazione la legge nel suo
complesso:
Consiglieri presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK