Consiglio Regionale della Valle d'Aosta - Oggetto del Consiglio n. 1718 del 20 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1718 del 20 dicembre 1990 - Resoconto
OGGETTO N. 1718/IX - Individuazione di alloggi nel Comune di
Aosta ai sensi del 3° comma dell’articolo 1 della
legge regionale 6 marzo 1987, n. 15 - Parziale modificazione della
deliberazione del Consiglio regionale n. 1183/IX del 18 aprile
1990.
Presidente - Do lettura della deliberazione in oggetto:
Il Consiglio
- Premesso che con deliberazione n. 1183/IX in data 18 aprile
1990 il Consiglio regionale deliberava di individuare, ai sensi del
comma 3° dell’articolo 1 della legge regionale 6
marzo 1987, n. 15, nell’ambito del complesso
denominato "Quartiere Case Cogne di Aosta", n. 21 alloggi;
- Atteso che con nota prot. n. 22137 in data 5 novembre 1990 il
sindaco del Comune di Aosta ha richiesto, a parziale modifica e
completamento della deliberazione precitata,
l’individuazione di ulteriori n. 2 alloggi in
sostituzione di quelli precedentemente individuati con il n. 685,
Via Vuillerminaz 11, piano T 2 C + K + servizi di mq 53 e con il n.
098, via P. Salimbeni 7/6 piano 1°, locale unico + servizio di mq
23 risultati inadeguati alla destinazione;
- Ritenuto opportuno procedere alla variazione ri-chiesta;
delibera
1) di individuare, ai sensi del comma 3° dell ? articolo 1 della
legge regionale 6 marzo 1987, n. 15, nell’ ambito
del complesso denominato "Quartiere Case Cogne di Aosta", i
seguenti due alloggi:
- alloggio n. 228 Via P. Salimbeni n. 18/4 piano 3°, 2 C + K +
servizi mq 70;
- alloggio n. 009 Via Cap. Chamonin n. 5 piano 3°, 2 C + K +
servizi mq 71;
2) di stralciare, dall’individuazione disposta
nel punto 1) della propria deliberazione n. 1183/IX in data 18
aprile 1990, i seguenti due alloggi :
- alloggio n. 685 Via Vuillerminaz n. 11 piano T, 2 C + K +
servizi mq 53;
- alloggio n. 098 Via P. Salimbeni n. 7/6 piano 1^, locale unico
+ servizio mq 23;
3 ) di dare atto che le unità abitative sopra individuate
saranno escluse dalla disciplina prevista dalla legge regionale 6
marzo 1987, n. 15;
4) di stabilire che l’individuazione delle unità
abitative di cui al punto 1) e la relativa assegnazione verranno a
cessare con il superamento dell’emergenza sfratti
nel Comune di Aosta;
5) di demandare al Comune di Aosta l’
assegnazione degli alloggi individuati al punto 1) utilizzando
all’occorrenza i criteri di cui
all’articolo 6 della legge regionale 6 marzo 1987,
n. 15, con esclusione della lettera e).
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Si tratta solo di individuare, in
sostituzione di una precedente delibera, due nuovi appartamenti in
sostituzione di quelli che erano stati già individuati e che sono
oggetto di risanamento.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Volevo, se possibile, capire quali sono
i motivi di queste variazioni, perché qui sono indicati gli alloggi
che vengono modificati ma non viene spiegata la motivazione di
queste variazioni. Se è possibile conoscerle.
(...Interruzione del Presidente della Giunta...)
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Vorrei capire se questo alloggio n. 009
è un alloggio ristrutturato, cioè uno degli alloggi di nuova
edificazione all’interno del quartiere, o si tratta
di un alloggio nelle case vecchie. Non vorrei che andassimo con
questo tipo di provvedimento ad occupare gli alloggi nuovi che
devono essere utilizzati nell’ambito del discorso di
rotazione all’interno del quartiere.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- C’était pour avoir des
précisions sur le point 4:
"di stabilire che
l’individuazione delle unità abitative di cui al
punto 1) e la relativa assegnazione verranno a cessare con il
superamento dell’emergenza sfratti nel Comune di
Aosta".
Je crois que la commune d’Aoste avait adopté une
délibération par laquelle se déclarait déjà hors de la
"emergenza sfratti".
Alors je voudrais savoir quelle sera la
situation.
En même temps on va donner des logements qui sont à même de
satisfaire les exigences, d’après ce que
j’ai compris, d’avoir une surface
supérieure; et les deux logements qui restent, à qui seront
alloués? Est-ce qu’ils vont rentrer dans la liste
d’après la loi 15 ou non? Mais la loi ne prévoit pas
ça; l’unique problème c’est
qu’avec ce système on va enlever de la liste prévue
pour les assignations au quartier Cogne des logements, qui ne
peuvent pas être substitués dans la liste même par les deux
logements qui, au contraire, vont rester libres. Le problème se
pose.
Presidente
- Pongo in votazione la delibera in
oggetto.
Esito della votazione:
Presenti: 26
Votanti: 15
Favorevoli: 15
Astenuti: 11 (Agnesod, Andrione, Faval, Marcoz, Mostacchi,
Perrin, Riccarand, Rollandin, Vallet, Viérin e Voyat)
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK