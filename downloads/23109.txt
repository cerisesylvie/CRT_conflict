Consiglio Regionale della Valle d'Aosta - Oggetto del Consiglio n. 2383 del 10 gennaio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2383 del 10 gennaio 2007 - Resoconto
OGGETTO N. 2383/XII - Realizzazione di uno stabilimento per
la produzione di mangimi per animali in Comune di Saint-Marcel.
(Interrogazione)
Interrogazione
Vista la D.G. n. 2316/06 con la quale la Giunta Regione ha
espresso parere favorevole alla compatibilità ambientale per la
costruzione di uno stabilimento per la produzione di mangimi per
animali nel Comune di St. Marcel;
Vista l'interrogazione n. 271 presentata e discussa
nell'adunanza del Consiglio regionale del 25-26 ottobre u.s. con la
quale si chiedeva all'Assessore competente:
§
se il parere favorevole è conseguente alla presentazione di
un piano industriale;
§
se sono state richieste informazioni all'azienda relative
alla dimensione dello stabilimento, al numero degli occupati e ai
quantitativi di mangime prodotto annualmente;
§
se nell'esprimere la valutazione positiva all'insediamento
è stato richiesto preventivamente all'azienda quali sono le materie
prime utilizzate e se tra queste ne esistono di provenienza da
coltivazioni transgeniche;
§
se è stato appurato in quali mercati saranno immessi tali
mangimi e se comprendono anche quello valdostano;
Preso atto che nella risposta l'Assessore al Territorio,
Ambiente e Opere pubbliche ha risposo parzialmente
all'interrogazione, e solo per quanto di sua competenza,
invitandomi per il resto a rivolgermi all'Assessore all'Agricoltura
e Risorse Naturali;
il sottoscritto Consigliere regionale
Interroga
l'Assessore all'Agricoltura e Risorse Naturali per
sapere:
1) quali sono le materie prime utilizzate e in quale
percentuale rispetto al prodotto finale;
2) per quali animali è prodotto il mangime e se sarà immesso
anche nel mercato valdostano;
3) se tra le materie prime ce ne sono anche di provenienza o
coltivazione OGM (geneticamente modificate).
F.to: Bortot
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Questa interrogazione fa seguito ad una
interrogazione che era già stata presentata a suo tempo, a cui
aveva risposto il collega Cerise. Nello specifico si vuole sapere
quale sarà la strategia produttiva e commerciale della società
"VIM", che intende costruire un mangimificio a Saint-Marcel, per il
quale ha ottenuto una valutazione positiva sulla compatibilità
ambientale del progetto da parte dell'Assessorato competente.
Queste notizie dovrebbero completare quelle già fornite
nell'adunanza del Consiglio del 25 ottobre 2006. Il problema è che
la citata società "VIM", come è stato accennato in quell'occasione,
non è nota per altri motivi all'Amministrazione se non quelli
legati alla presentazione della richiesta della compatibilità
ambientale del progetto, non è nota al Dipartimento agricoltura, né
ha chiesto contributi o fatto sapere quali sono le sue intenzioni,
credo che non fosse neanche necessario.
Diventa difficile dare qualsiasi risposta, anche approssimativa,
ai 3 quesiti posti dall'interrogante, nello specifico i quesiti
sono:
"quali sono le materie prime utilizzate e in quale
percentuale rispetto al prodotto finale"... "per quali animali è
prodotto il mangime e se sarà immesso anche nel mercato
valdostano"... "se tra le materie prime ce ne sono anche di
provenienza o coltivazione OGM".
Il piano industriale non è
stato presentato nel momento in cui è stata fatta la richiesta del
"VIA" e questo avrebbe dovuto essere, qualora vi fosse stata una
domanda di contributo, presentato agli uffici competenti, solo che
al momento non risulta e in questo caso tali dati non sono dati che
possediamo.
Quello che posso limitarmi a commentare è il 3° quesito, per
ricordare che il "Consorzio produttori di tutela della fontina" ha
adottato un codice di autodisciplina parlando di "OGM" che esclude
l'utilizzo nell'alimentazione di prodotti "OGM", questo riguarda i
mangini integrativi per i bovini che sono produttori di latte
destinato alla produzione di fontina, e che tale linea è stata
ampiamente sostenuta dall'Assessorato, quindi è stata un'azione
concordata con il "Consorzio tutela", anche a seguito delle
risposte che a suo tempo erano state date a un'interrogazione nella
seduta del 22 marzo 2006. Si sta andando avanti nell'azione sia di
controllo che di pubblicizzazione di informazione relativa a questo
aspetto, infatti è intenzione del Consorzio predisporre una
campagna informativa nell'ambito del "Progetto fontina qualità",
per pubblicizzare adeguatamente tale presa di posizione, affinché
anche a fronte di maggiori impegni che i nostri allevatori si
assumono nel momento in cui producono latte per la fontina e quindi
applicano questa disciplina, al fine di curare anche l'immagine di
questo prodotto nella prospettiva di avere una maggiore
remunerazione dal punto di vista dei bilanci delle nostre società
di allevamento.
Credo non sia nostro compito andare ad inquisire ulteriormente
le iniziative che si intraprendono sul territorio, in quanto si
presume che queste attività di tipo imprenditoriale privato siano
tenute a rispettare tutte le leggi in vigore, quindi non credo che
se non ci sono delle richieste di contributo, possiamo andare a
chiedere della documentazione che sarebbe prodotta in questa
sede.
Si dà atto che, dalle ore 10,50, presiede il Vicepresidente
Fiou.
Presidente
- La parola al Consigliere Bortot.
Bortot (Arc-VA)
- Devo rispondere indirettamente
all'Assessore Cerise e direttamente all'Assessore Isabellon per
dire che non sono per niente soddisfatto.
Mi rivolgo al Consiglio: viene ad insediarsi uno stabilimento di
mangimi nella nostra regione e non sappiamo cosa producono, con
quali materie producono e su che tipo di mercato! L'Assessore
Cerise mi ha risposto per quanto di sua competenza, cioè il costo
dello stabilimento è 1,8 milioni di euro, la procedura è stata
rispettata, non esiste un piano industriale perché non erano tenuti
a presentarlo, è stato presentato conformemente al piano
regolatore, non esistono rifiuti di tipo pericoloso, assumeranno da
6 a 15 persone, il rumore dello stabilimento è inferiore ai 75
decibel, quindi è a norma, e sarà dotato di un dispositivo di
filtraggio dei residui. D'accordo, questo è un pezzo di risposta e
mi sta bene, ma che l'Assessore all'agricoltura non sia in grado di
rispondere - non a me - sul tipo di stabilimento, su cosa produce,
con quali materie prime... il fatto che abbia rispettato le norme
mi va bene, ma scrivere una lettera e dire: "Cari signori, siete
venuti a fare un insediamento in Valle d'Aosta, vorremmo conoscervi
per sapere cosa producete...", mi sembra indispensabile, perché
nasconderci dietro il rispetto delle norme, dei regolamenti e delle
leggi è poco! Su questo argomento penso che il Consiglio dovrebbe
tornarci sopra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK